<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2007</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2007</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200708--37</head>
          <docDate when="2007-12-05">2007-12-05</docDate>
        </div>
      </front>
      <body>
        <div>
          <note n="eb70cfaf">
            ﻿
          </note>
          <note n="3e3087b3">
            Riksdagens protokoll
          </note>
          <note n="066a14cc">
            2007/08:37
          </note>
          <note type="date" n="b2221372">
            Onsdagen den 5 december
          </note>
          <note n="8c9a0bc8">
            Kl. 09:00 - 17:24
          </note>
          <note n="2892ba5a">
            1 § Justering av protokoll
          </note>
          <note n="8c4bf458">
            Justerades protokollet för den 29 november.
          </note>
          <note n="a44c05d6">
            2 § Anmälan om återtagande av plats i riksdagen
          </note>
          <note n="a7ac5adb">
            Förste vice talmannen meddelade att Kjell Eldensjö (kd) skulle
            återta sin plats i riksdagen från och med den 6 december, varigenom
            uppdraget som ersättare skulle upphöra för Lotta Jonsson (kd).
          </note>
          <note n="9d408894">
            3 § Anmälan om fördröjt svar på interpellation
          </note>
          <note n="9af4bd93">
            Till riksdagen hade inkommit följande skrivelse:
          </note>
          <note n="bbd0826a">
            Interpellation 2007/08:200
          </note>
          <note n="b20670d5">
            Interpellation 2007/08:200 Kriminalvårdens ekonomi
          </note>
          <note n="17595f99">
            Interpellationen kommer att besvaras tisdagen den 15 januari
            2008.
          </note>
          <note n="9a711c77">
            Skälet till dröjsmålet är tjänsteresor och andra sedan tidigare
            inbokade arrangemang.
          </note>
          <note n="2f8bbc99">
            Beatrice Ask
          </note>
          <note n="93526db4">
            4 § Förnyad bordläggning
          </note>
          <note n="faf8431b">
            Föredrogs och bordlades åter
          </note>
          <note n="8bac55a9">
            5 § Rättsväsendet
          </note>
          <note n="d53f2406">
            Föredrogs
          </note>
          <note type="speaker" n="8cd2327c">
            Anf. 1 THOMAS BODSTRÖM (s):
          </note>
          <u who="thomas_bodstrom_00d151" xml:id="i-4a04195598f16389-0" n="b658332f">
            <seg n="b78fcfbe">
              Herr talman! Ärade ledamöter, justitieministern! Man kan tycka
              att det är lite speciellt att ha en debatt om budget när anslagen
              är lika. Det borde knappt vara någon debatt. Ändå finns det väldigt
              mycket att säga om den budget som har lagts fram.
            </seg>
            <seg n="03638a2f">
              Jag vill först säga att det är speciella förutsättningar att
              vara i opposition. Man klagar, man kritiserar. Jag vill redan
              nu säga att jag inte har något personligt mot justitieministern.
              Jag har bara positivt att säga om henne som person. Det är bara
              det sätt som arbetet utförs på som jag kritiserar. Men det är
              lite speciellt.
            </seg>
            <seg n="6a1b78a7">
              Det som är intressant är att man lätt hamnar i samma roller.
              Vi socialdemokrater svarar ofta på frågor hur vi ska förändra
              saker, som om vi fortfarande hade regeringsmakten. Oppositionen
              fortsätter i sin opposition även nu intill 2008. Jag tycker att
              det är intressant, och naturligtvis smickrande för mig, att man
              ägnar så mycket uppmärksamhet åt det. Lite förnedrande är det
              kanske för den nya justitieministern att jag får stå i centrum
              så mycket och får så mycket kritik och så mycket diskussioner.
              Det är som sagt lite speciellt med oppositionspolitik. Det blir
              lätt så att alla hamnar där.
            </seg>
            <seg n="bf9ae67b">
              Men nu är det så att det är oppositionens uppgift att kritisera.
              På samma sätt som det var tidigare för borgerliga ledamöter är
              det för oss socialdemokrater nu, och för demokratins skull är
              det viktigt att kritisera och komma med synpunkter på den politik
              som förs. Här saknas det sannerligen inte ämnen.
            </seg>
            <seg n="785901da">
              Jag sade inledningsvis att det är samma belopp. Ja, men så sades
              det inte. Två år före valet sade Moderaterna att om vi vinner
              valet ska det bli 3 miljarder mer till rättsväsendet. 3 miljarder
              mer till rättsväsendet, basunerade Moderaterna ut. Så sent som
              våren före hade det krympt ihop, men det handlade fortfarande
              om ansenliga summor från de borgerliga partierna tillsammans,
              närmare ¾ miljard.
            </seg>
            <seg n="0ec95f49">
              Vart de här 3 miljarderna har tagit vägen har jag försökt fråga
              Beatrice Ask i ett år nu, men hon svarar inte. Det var under det
              beloppet som Mikael Odenberg fick krypa till korset och avgå därför
              att han inte fick igenom sina miljarder. Så gör inte Beatrice
              Ask, utan hon fortsätter att hävda att det är den största satsningen
              någonsin, trots att det försvann 3 miljarder i budgetförhandlingarna.
            </seg>
            <seg n="a4e0c6ee">
              Det har inte synts så stor skillnad på initiativkraften mellan
              Mikael Odenberg och Beatrice Ask den här hösten. De har hörts
              ungefär lika mycket när det gäller initiativ och styrning av myndigheterna.
              Men nu ett år senare vill jag gärna, Beatrice Ask, ha en förklaring
              till hur det kommer sig att 3 miljarder försvann från tiden före
              valet till tiden efter valet och att det nu har krympt ihop.
            </seg>
            <seg n="d8cb5803">
              Ibland talar man om den största satsningen någonsin. Det är bluff,
              det vet vi. Det kommer aldrig någonsin att vara en sådan satsning
              som den socialdemokratiska regeringen gjorde 20022006 5 miljarder.
              Om det mot förmodan skulle bli så skulle jag vara den första att
              gratulera. Men fram till dess vore det väldigt bra, särskilt om
              man är justitieminister, att inte upprepa den bluff som det faktiskt
              är. Det är inte på det sättet.
            </seg>
            <seg n="23b1dc9d">
              Hur ser verkligheten ut med denna satsning från borgerligt håll?
              Hur ser det ut? Jag var på Kronobergshäktet och besökte en klient.
              De är förtvivlade där över att det nu ska sägas upp 25 personer.
              14 miljoner ska sparas, 25 personer ska bort från Kronobergshäktet.
              Det var den moderata satsningen. Var det någon som hörde Moderaterna
              eller Beatrice Ask säga att om vi vinner valet ska personal sägas
              upp från Kronobergshäktet? Men det blev verkligheten.
            </seg>
            <seg n="34b6a4a8">
              Det är samma sak inom åklagarna, som säger att det kan bli följden
              av att man inte får tillräckligt mycket pengar. Helsingforsspolisen
              gick ut i förra veckan och sade: Nu måste vi spara 50 miljoner.
              Var det någon som hörde Moderaterna, Kristina Axén Olin, Beatrice
              Ask eller Fredrik Reinfeldt före valet säga att om vi vinner valet
              kommer Helsingforsspolisen att behöva spara 50 miljoner kronor?
            </seg>
            <seg n="55b82a7d">
              Nej, den största bluffen någonsin har vi fått se.
            </seg>
            <seg n="6bf449bb">
              Men det är värre än så därför att man inte ens är överens inom
              polisen om hur siffrorna ser ut. Ena dagen kommer rikspolischefen
              upp på Justitiedepartementet och presenterar sin syn. Några dagar
              senare kommer några länspolismästare upp. Diskrepansen mellan
              rikspolischefen och länspolismästarna är 1 miljard kronor. 1 miljard
              kronor är man mellan de högsta rikspolischeferna och länspolischefen
              inte överens om huruvida det fattas eller inte. Och justitieministern
              gör ingenting utan låter det passera. Till mig ringer polisen
              och säger: Gör någonting. Jag får säga att jag är i opposition,
              jag kan inte göra så mycket nu annat än påtala detta. Men vi har
              en justitieminister som ska driva på och tala om hur det ska gå
              till, inte bara sitta och lyssna på den här informationen från
              de allra högsta polischeferna.
            </seg>
            <seg n="4fed61d1">
              Så ser det ut. Man har abdikerat i styrningen. Det är väl bra
              att man lyssnar, men poliserna vill ha den här styrningen, det
              kan jag försäkra er om. Det är det de säger när de kontaktar mig.
            </seg>
            <seg n="19c2092d">
              Denna obefintliga styrning gör att det är tjänstemän, en extremt
              kompetent tjänsteman som heter Nils Öberg, som ska ratta allting.
              Men det är inte på det sättet det ska vara. Det är den politiska
              ledningen som ska tala om för polischeferna hur det ska vara.
              Det ska inte ske i samtal mellan rikspolischefen och tjänstemännen
              på departementet. Men detta, ärade ledamöter, är den verklighet
              som polisen i dag lever i.
            </seg>
            <seg n="0b35e088">
              Vi har kunnat se och höra hur det går till på länspolismästarmötena
              nu för tiden. Nästan gråtande lämnar en del länspolismästare de
              mötena. Allting ska numera centraliseras. Allting ska ske genom
              RPS, och så skulle alla RPS-chefer agera därför att den spänningen
              finns alltid. Den spänningen fanns naturligtvis också under vår
              tid. Så är det alltid inom alla myndigheter. RPS och RPS-chefer
              vill styra väldigt mycket, det har ingen betydelse vem det är.
              Det gäller nog alla myndigheter. Det är bara det att polisen traditionellt
              är en extremt hierarkisk organisation. Tillåter man det här utan
              någon styrning blir det kaos.
            </seg>
            <seg n="85d4b23b">
              Nu är det väldigt långt det har aldrig varit så långt mellan
              rikspolischefens budskap och polisen på gatan. Man behöver bara
              säga någonting i något sammanhang så märker man på reaktionerna.
              Inte minst får man det bekräftat när man jobbar inom rättsväsendet
              och träffar poliser varje vecka.
            </seg>
            <seg n="95aa6f49">
              Här måste det till en styrning, Beatrice Ask. Du måste tala om
              vad som gäller. Du kan inte bara låta de här konflikterna ske.
            </seg>
            <seg n="6f0e41a0">
              Jag är bunden av tystnadslöften men skulle kunna berätta om de
              mest förfärliga saker som man säger om varandra inom polisen.
              Det är kaos, och man säger att någonting måste göras. Det är kris
              inom svensk polis nu, Beatrice Ask. Det är kris, och det är du
              som måste åtgärda det.
            </seg>
            <seg n="9aafc03c">
              Du kanske inte tror mig, men egentligen vet du om det här. Det
              görs ju besök på Justitiedepartementet, så du måste känna till
              det även om du inte är med på varje möte. Gå ut och tala med poliserna,
              så kommer du att få se den verklighet de lever i.
            </seg>
            <seg n="7e99eaf7">
              Det handlar om mycket mer än att man har försnillat de 3 miljarderna.
              Det handlar om den politiska styrning som måste till.
            </seg>
            <seg n="47bae535">
              Vi har i år bevittnat och kunnat konstatera att den internationella
              organiserade brottsligheten gör sig påmind även i Sverige, minst
              sagt. Det är ingenting nytt. Den fanns även under vår tid, och
              den skulle finnas även om vi hade regeringsmakten. Den finns i
              varje europeiskt land. Vi ska inte i opposition försöka göra gällande
              att detta har hänt nu bara för att det är en borgerlig regering.
              Det vore larvigt att säga det. Den finns överallt i hela Europa.
            </seg>
            <seg n="75cf48a5">
              Det är inte heller riktigt så dramatiskt att den blir mer internationell,
              eftersom allting annat också blir internationellt. Men man måste
              kanske ändra tillvägagångssätt och ändra strategi.
            </seg>
            <seg n="ee58e8e0">
              Det finns naturligtvis olika åsikter om hur man ska bekämpa den
              organiserade brottsligheten. Mycket är vi överens om. Det är ganska
              stor enighet om redskapen beslut fattades här i riksdagen förra
              veckan. Däremot finns det en djup oenighet inom de borgerliga
              partierna om hur man ska agera.
            </seg>
            <seg n="afdfa11d">
              Folkpartiet har lanserat det, tycker jag, fåniga namnet FBI-polis.
              Jag tycker att det är missvisande. Men jag tycker att det är kloka
              förslag, även om jag och Socialdemokraterna är måna om att det
              ska ligga under Rikskriminalpolisen och inte RPS. Det har nu skiftat
              från RPS över till Rikskriminalpolisen. Från början var det tänkt
              att det skulle ligga under Stefan Strömberg. Med den förskjutningen
              tycker vi att det är bra med en förstärkning av Rikskriminalen.
            </seg>
            <seg n="76ed3954">
              Som jag har uppfattat det vill Kristdemokraterna och Centern
              de får korrigera mig ge mer pengar till Rikskriminalen, men de
              vill inte ha organisationsförändringen. Jag har full respekt för
              det. Jag tycker att det är bra. Hela den förskjutningen kanske
              inte behövs. Jag är positiv till båda de här förslagen.
            </seg>
            <seg n="684f53a5">
              Om man frågar Beatrice Ask säger hon: Jag förutsätter att Stefan
              Strömberg ser till att Rikskriminalpolisen får de pengar som man
              behöver. Men det är inte så det fungerar! Du måste tala om vad
              du tycker! Du måste tala om att vi ska förstärka här. Det är det
              som behövs. Det är på det sättet du måste styra. Poliserna kan
              inte bara vänta.
            </seg>
            <seg n="842a44f2">
              Den tydlighet som finns från Folkpartiet och andra, när de säger
              att så här tycker vi att det ska vara, vill man också höra från
              regeringshåll, inte bara från personer i riksdagen som har satt
              sig väl in i ämnet.
            </seg>
            <seg n="79372827">
              Då har vi den fullkomligt unika situationen att vi har en rikspolischef
              och en rikskriminalchef som har helt olika uppfattningar om hur
              den organiserade brottsligheten ska bekämpas. De har helt olika
              uppfattningar om hur det här ska organiseras. Och vi har en justitieminister
              som inte vill tala om hur det ska vara utan förutsätter att man
              ordnar saken.
            </seg>
            <seg n="adee21ab">
              Det är jättebra att man samverkar. Det tror jag att alla är överens
              om. Det är knappast något nytt det är bara att titta på Operativa
              rådet, som inrättades för ett par år sedan. Där handlar det just
              om tullen och skattemyndigheterna och hur man ska bekämpa detta.
              Det är jättebra. När vi införde det operativa rådet var det ingen
              som protesterade mot det, och jag är säker på att borgerliga partier
              också hade gjort det om de hade haft regeringsmakten tidigare.
            </seg>
            <seg n="7b8eba59">
              Det är ingenting nytt att man träffas och samtalar, ökar möjligheterna
              att samverka och gör vissa förändringar i sekretesslagen.
            </seg>
            <seg n="a50888bc">
              Men detta räcker naturligtvis inte! Det räcker inte att bekämpa
              organiserad brottslighet med att titta på bidragsfusk och annat.
              Det är oerhört naivt, och jag tror att man skrattar högt när man
              ser att det är på det sättet det ska bekämpas.
            </seg>
            <seg n="8aed1bc3">
              Som sagt: Man behöver få fullt stöd för att fortsätta denna samverkan,
              men det räcker inte, långt därifrån.
            </seg>
            <seg n="5658c25b">
              Vi ska komma ihåg att det var Beatrice Ask som var den största
              motståndaren mot att EU:s poliser skulle få möjlighet att ta del
              av uppgifter med telefoner och kontakter med varandra. Det handlade
              alltså inte om telefonavlyssning. Den som försökte stoppa det
              var Beatrice Ask det som polis och åklagare sade är absolut nödvändigt
              för att kunna bekämpa organiserad brottslighet.
            </seg>
            <seg n="6987e237">
              Efter frågan vad som hände med de 3 miljarderna är min andra
              fråga: Har du ändrat uppfattning, Beatrice Ask? Är du med och
              stöder det förslag som polis och åklagare så väl behöver och som
              du var så kraftigt emot?
            </seg>
            <seg n="e8135ade">
              Det kan, som sagt, tyckas konstigt att man har en så lång debatt
              när det är i stort sett samma belopp. Men låt oss påminna om att
              det nu är 110 miljoner mer till polisen från Socialdemokraterna.
              Till Kriminalvården är det mindre från Socialdemokraterna, och
              jag vill avslutningsvis säga att det inte behövs mer pengar där.
              Men där om någonstans efterlyser man styrning. Också där vänder
              man sig till mig och säger: Kan du inte få regeringen att tala
              om vilka fängelser som ska byggas i framtiden, så slipper vi göra
              alla nedskärningar nu. Det är inte pengar som saknas där, utan
              det är styrning.
            </seg>
            <seg n="67064b2d">
              Därför är det, som sagt, flera olika saker som behöver diskuteras
              i den här debatten. Det är pengarna men inte minst hur man styr.
              Det går inte att abdikera på det sätt som har skett. Vi kräver
              att oppositionen tar tag i situationen och lugnar alla poliser
              runt om i landet.
            </seg>
            <seg n="6bbdad5a">
              Herr talman! Jag återkommer till reservationerna.
            </seg>
          </u>
          <note type="speaker" n="82c7b9d7">
            Anf. 2 LENA OLSSON (v):
          </note>
          <u who="lena_olsson_010079" xml:id="i-f484ebf7ffb28362-0" n="813de950" next="i-9d72f54b54f2b66c-0">
            <seg n="42468db1">
              Herr talman! Jag vill börja med att säga att det i regeringens
              budgetproposition för rättsväsendet står så här: Rättsväsendets
              ekonomi är god.
            </seg>
            <seg n="5c3b34be">
              Så här sade även vår finansminister och vår statsminister i en
              nyhetssändning i går: Nu är det slut på satsningarna på rättsväsendet.
              Nu ska vi satsa på annat.
            </seg>
          </u>
          <note n="07032bdc">
            Jag vill yrka bifall till reservation 1.
          </note>
          <u who="lena_olsson_010079" xml:id="i-9d72f54b54f2b66c-0" n="813de950" prev="i-f484ebf7ffb28362-0">
            <seg n="e9e8c9ac">
              I dagarna diskuteras satsningarna mot den organiserade brottsligheten
              flitigt. Att den organiserade brottsligheten är ett allvarligt
              hot mot samhället kan vi nog vara eniga om. När enskilda restaurangägare
              hotas, när åklagare utsätts för sprängdåd och när värdetransporter
              rånas av människor på ett organiserat och genomtänkt sätt är det
              något som samhället måste ta krafttag emot.
            </seg>
            <seg n="ffd8ecd4">
              Brottsligheten bedrivs i sig många gånger på ett sätt som liknar
              näringsverksamheten. Att tjäna pengar och skaffa sig en hög materiell
              standard är ofta själva syftet med brottsligheten. Därför är det
              mycket viktigt i arbetet mot den organiserade brottsligheten att
              angripa just de pengar som tjänas på verksamheten.
            </seg>
            <seg n="79b456d3">
              I detta samarbete är bland annat Ekobrottsmyndigheten en ovärderlig
              pusselbit. Nu ska den, tack och lov, inte läggas ned. Det kämpade
              vi från Vänsterpartiet väldigt hårt för.
            </seg>
            <seg n="3a25f1a8">
              Vänsterpartiet har både förra året och i år föreslagit ökade
              resurser till Ekobrottsmyndigheten. Det har även regeringen gjort,
              men tyvärr riskerar mycket av denna ökning att ätas upp när det
              gäller ökningar och kostnader för personal.
            </seg>
            <seg n="f982f830">
              Den ekonomiska brottsligheten kostar samhället hundratals miljarder
              kronor om året, och det är stora pengar att hämta hem. Ekobrottsmyndigheten
              är en viktig del av bekämpningen av den grova organiserade brottsligheten.
              Deras kunskap behövs för att komma åt topparna i gängen, som är
              väldigt skickliga på att göra bra affärer.
            </seg>
            <seg n="18485f23">
              Därför föreslår vi en ökad satsning på Ekobrottsmyndigheten med
              12 miljoner kronor mer än regeringen.
            </seg>
            <seg n="b1effb61">
              Herr talman! Vi kommer säkert att få höra i den här debatten
              vilken katastrof Vänsterpartiets budgetförslag skulle vara för
              rättsväsendet. Men den som tar sig tid att läsa ser att vi lägger
              mer pengar än regeringen på ett flertal poster fler än vad vi
              sätter minus på och att vi lägger 75 miljoner kronor mer än regeringen
              på domstolarna så att de ska klara av sin personalomkostnad även
              i framtiden.
            </seg>
            <seg n="5aa20b9d">
              Vänsterpartiet föreslår en mindre satsning på polisen än regeringen
              gör. Låt mig först göra klart att Vänsterpartiet under förra mandatperioden
              var med och genomförde den största satsningen på polisen någonsin.
            </seg>
            <seg n="14942edf">
              Ofta säger företrädare för borgerligheten att de gjort den största
              satsningen på rättsväsendet rent historiskt. Jag tycker att det
              är helt fel. Den gjordes av socialdemokratin, Vänsterpartiet och
              Miljöpartiet tillsammans. Den använder sig borgerligheten delvis
              av det var de pengar som lades i vårpropositionen 2006, ungefär
              700 miljoner.
            </seg>
            <seg n="00f1cb62">
              När vi nu tittar på polisen och deras bokslut ser vi att satsningen
              börjar slå över. Man hinner inte använda upp alla pengar man får.
              Under 2006 uppgick polisens överskott till flera hundra miljoner.
              Varför ska vi som politiker bevilja ännu mer pengar till den som
              redan har när det finns stora behov på annat håll? Jag har under
              ett flertal år jobbat som kommunpolitiker. Skulle vi ha satsat
              så stort på en verksamhet som redan har stora överskott hade vi
              beskyllts för att vara oansvariga.
            </seg>
            <seg n="3cf60926">
              Jag vill i denna debatt ändå säga att om det skulle uppstå resursbrist
              hos polisen tar vi gärna en diskussion om anslaget när det kommer
              upp.
            </seg>
            <seg n="a94f0ef3">
              Man kan också ifrågasätta om polisen använder sina resurser på
              ett tillräckligt effektivt sätt. Medan alla samhällsinstanser
              har ställts inför sparkrav har polisen fått mer resurser utan
              att man har frågat vad som hänt med alla pengar som pumpats in.
              Vi kräver även denna gång en helhetsöversyn med fokus på hur effektivt
              polisen använder sina resurser.
            </seg>
            <seg n="857bfcfc">
              Man ska inte heller tro att poliser är mirakelkuren för att komma
              åt brottsligheten i stort. Viktigare är att vi har ett rättvist
              välfärdssamhälle där människor inte slås ut. Detta blir oerhört
              tydligt när man åker till anstalter och lyssnar till kvinnor och
              män där. Det är historier om missbruk, övergrepp, fattigdom, arbetslöshet,
              kriminella fäder och så vidare. Det är så i den grova organiserade
              brottsligheten också. Det inser den som har läst Svensk maffia
              . Vilken bakgrund har dessa människor? Det är oftast ganska tragiska
              bakgrunder. Man kan inte bara pumpa in mer pengar, utan man måste
              titta på orsaken. Ett ojämställt samhälle med stora klyftor skapar
              kriminalitet.
            </seg>
            <seg n="3ee587bc">
              Vänsterpartiet föreslår också en minskad satsning på Säpo med
              de 75 miljoner som de fått för att arbeta mot terroristbrott.
              Men när det gäller Säpo finns det ännu större frågetecken kring
              vad man verkligen använder pengarna till. Vi som ska besluta om
              Säpos budget får inte veta hur pengarna används. Visa oss ett
              ordentligt underlag utan detta hemlighetsmakeri! Något bättre
              borde man kunna prestera. Då kan vi också ta diskussionen.
            </seg>
            <seg n="900b9566">
              Herr talman! Det finns en obalans i regeringens rättspolitik.
              Medan man satsar alltför stort i ena ändan urholkas och minskas
              anslagen i andra ändan, nämligen till Kriminalvården. Vi har i
              ett inlägg fått höra vad som kommer att hända. Antalet intagna
              i kriminalvården har ökat explosionsartat. År 2006 fanns omkring
              6 500 personer på anstalt eller i häkte. År 1999 var det under
              5 000.
            </seg>
            <seg n="4fd43dd0">
              Anslagen till Kriminalvården har ökat men inte alls i den takt
              som antalet intagna har ökat. Detta får självklart konsekvenser
              för verksamheten, vilket jag fått många vittnesmål om när jag
              rest runt och besökt anstalter och häkten. Man går alltmer mot
              att bara klara av det som är allra mest nödvändigt, nämligen att
              släppa ut fångar för toalettbesök och att klara säkerhetsrutinerna.
              Det blir mindre tid för en pratstund, för personalen hinner inte
              med. Det är omänskligt. Programverksamhet och annan vettig sysselsättning
              får samtidigt stryka på foten.
            </seg>
            <seg n="461f78be">
              Regeringens budgetförslag verkar ha väckt ett internt ramaskri
              inom Kriminalvården, även om det har varit förvånansvärt tyst
              utåt. Kriminalvården har ett sparbeting på 3 procent, men självklart
              är det svårt att spara in på lokaler med den beläggningssituation
              som finns. I stället blir det personal som man får spara på. Det
              innebär att man i Helsingforss län får spara exempelvis 5 procent
              på personalen.
            </seg>
            <seg n="c3f63b5c">
              Yrkesutbildningar och verksamheter som Krami och Moa lever farligt
              på grund av de minskade anslagen till Ams. Regeringens vackra
              ord om arbetslinjen gäller tydligen inte om man har hamnat inom
              kriminalvården, ministern.
            </seg>
            <seg n="6ef2a3bb">
              Vid mina besök på anstalt och vid besök och samtal med Krami
              och Moa får jag en mycket positiv bild av hur väl man lyckas få
              ut dessa människor som varit inom kriminalvården. Personal och
              intagna är oroliga för framtiden med minskade anslag. Vad har
              ni för svar till dessa människor? Gäller arbetslinjen här eller
              inte? Det vill de ha svar på. Det vill jag också.
            </seg>
            <seg n="424d9c7d">
              Det är dags att leverera ett regleringsbrev till Ams om värdet
              av yrkesutbildningarna inom kriminalvården. Man måste också inse
              att man har ett ansvar för Kramis och Moas verksamheter, för det
              har de inte fattat ännu på Arbetsmarknadsdepartementet.
            </seg>
            <seg n="7329b80d">
              Det kanske är på sin plats att upplysa om, vilket redan har gjorts,
              att man på Kronobergshäktet måste göra sig av med ca 2025 personer.
              Efter det är det väl dags för en anmälan till Arbetsmiljöverket
              för att de inte sköter sitt jobb. Landets anstalter kommer också
              att drabbas.
            </seg>
            <seg n="5a08b480">
              Mitt i detta, säger jag efter att ha läst redovisningen, satsar
              man ännu mer på en verksamhet som har ett stort överskott. Förklara
              för mig och för oss alla hur man tänker när man talar om balans
              i rättskedjan!
            </seg>
            <seg n="ef483f57">
              Vi tar också upp i budgeten att Vänsterpartiet vill satsa på
              en helt annan väg inom kriminalvården. Vi måste se till att de
              intagna får arbete, utbildning, vård och hjälp med missbruksproblem.
              Vi börjar med att öka anslaget med 170 miljoner kronor år 2008.
              Från den 1 juli 2008 vill vi se en återinförd halvtidsfrigivning
              som skapar mer luft i kriminalvården. Då kan man satsa mer på
              en verksamhet för de intagna som skulle skapa en kriminalvård
              värd namnet. Eller ska vi börja kalla det för kriminalförvaring?
            </seg>
            <seg n="380383d1">
              Jag skulle vilja ha ett förtydligande. Vad vill man med kriminalvården?
              Vad vill man ha ut för människor om de har suttit inne utan tillgång
              till utbildning, jobb och så vidare?
            </seg>
            <seg n="b5b1492b">
              Vi har talat mycket om utbildning när det gäller satsning på
              rättsväsendet. Vad gäller mäns våld mot kvinnor och barn vill
              vi också se en utbildningssatsning över hela rättskedjan, likaså
              när det gäller det sexualiserade våldet. Kvinnor och barn ska
              mötas med respekt när de har varit utsatta för brott. Kvinnor
              ska mötas med samma respekt som män; det ska inte vara någon skillnad.
            </seg>
            <seg n="2210d01d">
              Vi har också en reservation tillsammans med Socialdemokraterna
              och Miljöpartiet om barnsexturism. Vi vill att detta problem ska
              prioriteras. Det är ett vidrigt brott, och det är så stort att
              jag tror att vi inte vill ta åt oss det och se det. De flesta
              svenskar har en hög svansföring i etik och moral när det gäller
              våra barn. Men när de åker utomlands händer det plötsligt något.
              Då har de lämnat både etik och moral hemma och beter sig på ett
              helt annorlunda sätt när det gäller att utnyttja barn sexuellt
              utomlands. Det är ett vidrigt brott och bör ha hög prioritet de
              kommande åren.
            </seg>
          </u>
          <note type="speaker" n="0bc50e30">
            Anf. 3 MEHMET KAPLAN (mp):
          </note>
          <u who="mehmet_kaplan_47809b" xml:id="i-b3d6e4ee8cbd0aaa-0" n="b978330e">
            <seg n="0084831e">
              Herr talman! Vi var mycket oroliga för den toksatsning som Moderaterna
              lovade under oppositionstiden. Men det löftesbrott som tidigare
              talare har lyft upp, och som vi i dag kan beskåda som ett faktum,
              är ett löftesbrott som vi kan leva med och som vi från Miljöpartiets
              sida till och med är nöjda med.
            </seg>
            <seg n="17ea303d">
              Att stärka rättssäkerheten är det mest grundläggande inom det
              område som vi diskuterar, för det är människor det handlar om.
              Den del som Miljöpartiet har valt att fokusera på inom området,
              nämligen att förebygga kvinnors utsatthet, är en viktig del av
              det anförande jag ska hålla.
            </seg>
            <seg n="43c0276f">
              Jag vill börja med att yrka bifall till reservation 6. Vi står
              bakom alla våra reservationer, men för tids vinnande lyfter vi
              fram en av reservationerna.
            </seg>
            <seg n="688e5e18">
              När kvinnor som har utsatts för våldsbrott eller sexualbrott
              begånget av en man i en nära relation väljer att polisanmäla är
              det oerhört viktigt att polisen lyfter upp frågan på ett riktigt
              sätt. Vi tror att de utbildningar och insatser som har gjorts
              för att öka kunskapen och kompetensen om mäns våld mot kvinnor
              är en väsentlig del. Vi från Miljöpartiet vill att män som döms
              för detta brott ska tvingas genomgå behandling. Just tvånget är
              en viktig del. Bryter man mot ett besöksförbud ska elektronisk
              fotboja användas. Jag har sett att flera partier är inne på det
              som vi långt tidigare har tagit upp som en viktig del i en behandling.
            </seg>
            <seg n="28e9423d">
              När Rikspolisstyrelsens chef Stefan Strömberg deklarerade i mars
              i år att polisen har startat ett utvecklingsarbete för att fler
              utredningar ska leda till att män som använder våld stoppas tyckte
              vi att det var ett välkommet initiativ. Men vi förutsätter också
              att arbetet utvärderas för att se vilken reell inverkan det har
              fått på polisens verksamhet. Vi vill också se ökade satsningar
              på utbildningar och kompetensutveckling för polisväsendet i fråga
              om könsmaktsförståelse när det gäller mäns våld mot kvinnor och
              barn.
            </seg>
            <seg n="e6af2c84">
              Vi vet att Åklagarmyndigheten bedriver ett resurseffektivt arbete.
              Man gör detta genom att utreda brott och företräda det allmänna
              i domstol. Storleken på denna myndighet är direkt avhängig av
              hur arbetet går för polis och kriminalvård. Ökade resurser för
              polisen leder till ökad mängd ärenden hos Åklagarmyndigheten.
            </seg>
            <seg n="5662eda7">
              Miljöpartiet har tillsammans med Socialdemokraterna och Vänsterpartiet
              under förra mandatperioden sett till att denna myndighet har tillförts
              25 miljoner kronor ytterligare för innevarande år och framåt.
              Regeringen kommer inte med några avvikande förslag. Vi gör dock
              nu bedömningen att ytterligare 5 miljoner kronor behöver tillföras
              Åklagarmyndigheten för att myndigheten ska klara de prioriterade
              områdena.
            </seg>
            <seg n="cee8e0b7">
              När det gäller miljöbrott och Åklagarmyndigheten tror vi att
              de 5 miljoner som vi tillsammans med den dåvarande regeringen
              och Vänsterpartiet lyfte fram i regleringsbrevet för år 2006 för
              att öka kompetensen att utreda var en viktig del. Vi har dock
              förstått att myndigheten under föregående år endast kunde starta
              det nödvändiga utvecklingsarbetet som dessa medel var avsedda
              för. Därför är det viktigt att lyfta upp den frågan också. Samtidigt
              finns det uppgifter att miljöåklagarens arbetssituation har försvårats
              och att andelen icke avklarade miljöbrott hos myndigheten samt
              andelen preskriberade brott är fortsatt hög. Ett stort antal anmälda
              misstänkta brott skrivs dessutom av redan hos polisen. Ett fortsatt
              arbete krävs därför för att utveckla Åklagarmyndighetens arbete
              med att utreda miljöbrott och för att få miljöbrottslingarna dömda.
            </seg>
            <seg n="38ee9104">
              När vi i Miljöpartiet har tittat på det viktiga området sexualbrott
              har vi ansett att den sexualbrottslagstiftning som vi var med
              om att förändra och förbättra också måste genomföras. Lagen måste
              få genomslag i rättstillämpningen och få avsedd effekt. Till detta
              kommer att ett ökat fokus måste läggas på bekämpande av internationell
              gränsöverskridande prostitution, så kallad trafficking. Det gäller
              också sexhandeln via Internet.
            </seg>
            <seg n="04577c83">
              Vi vill tillföra ytterligare resurser för att Åklagarmyndigheten
              ska kunna utveckla sitt internationella arbete mot sexualbrott
              och för att myndigheten ska öka kunskapen om sexualbrottslagstiftningen
              och utreda flera brott.
            </seg>
            <seg n="3462992d">
              Vi vill också att Åklagarmyndigheten ska prioritera denna sorts
              ärenden och hantera frågor om utfärdande av besöksförbud och överträdelse
              av besöksförbud, som jag tidigare nämnde till exempel med elektronisk
              fotboja. Det måste ske snabbare och effektivare.
            </seg>
            <seg n="d8886290">
              Åklagarnas arbete mot hatbrott måste också utvecklas och stärkas.
              I rapporten En studie av homofoba hatbrott i Sverige visar författaren
              Eva Tiby att Åklagarmyndighetens och domstolarnas tolkning av
              vad som konstituerar homofobiska hatbrott avviker från den definition
              Säpo har haft. Tillämpningen av straffskärpningsregeln haltar
              också hos åklagare och domare. Mot bland annat denna bakgrund
              är det Miljöpartiets bedömning att Åklagarmyndigheten måste tillföras
              ytterligare resurser för att förbättra sitt arbete med att bekämpa
              hatbrott. Dessa brott måste av åklagaren benämnas för vad de är,
              och den som begår dem måste få det skärpta straff lagstiftaren
              alltså vi har angett.
            </seg>
            <seg n="451a09c8">
              Det är viktigt att domstolar dömer lika fall lika. Ändå finns
              erfarenheter som visar att så inte alltid är fallet. Jag tror
              inte att det beror på vilken regering vi har utan på den inställning
              man har haft inom rättsväsendet. Det finns utredningar som pekar
              på att domare diskriminerar på basis av såväl etnicitet, religiös
              tillhörighet, kön, sexuell läggning som funktionshinder.
            </seg>
            <seg n="26a81eee">
              Under förra mandatperioden var Miljöpartiet med om att ge Brottsförebyggande
              rådet ett särskilt uppdrag att kartlägga förekomsten av diskriminering
              baserad på etnicitet inom rättsväsendet. Uppdraget ska redovisas
              senare under februari enligt Brottsförebyggande rådet. Då kommer
              vi att återkomma till denna för Sverige viktiga fråga eftersom
              den spänner över viktiga områden.
            </seg>
            <seg n="4fd76de8">
              Domare och nämndemän tillhör de viktigaste parterna i rättskedjan
              som säkrar en rättssäker rättsprocess för kvinnor och barn utsatta
              för mäns våld. Domskäl som resonerar om kvinnans promiskuösa leverne,
              klädstil och så vidare påtalar den fortgående trenden där domstolsväsendet
              inte tillämpar sexualbrottslagstiftningen och kvinnofridsparagrafen
              utifrån lagstiftarens avsikt. Det har funnits uppmärksammade fall
              som verkligen har diskuterats, och det har krävts en stark opinion
              utifrån vilket egentligen inte borde ha behövts för att domstolarna
              ska ta sitt ansvar inom detta viktiga område.
            </seg>
            <seg n="3d803e54">
              Miljöpartiet har under den senaste mandatperioden varit med om
              att tillföra kriminalvården avsevärda resurser. Vi har ökat från
              4,4 miljarder kronor för år 2002, då vi inledde det föregående
              samarbetet, till drygt 5 miljarder kronor för innevarande år.
              Vårt huvudsakliga skäl till detta då var en övertygelse om en
              god vård av dömda brottslingar präglad av rättssäkerhet för de
              intagna och säkerhet för dem som tidigare har utsatts för brott.
              Detta har också möjliggjort en utbyggnad av antalet anstaltsplatser.
            </seg>
            <seg n="1a831ca5">
              Jag vill avsluta med att ta upp frågan som har florerat i medierna
              och i interna debatter under föregående månader, nämligen idén
              om ett svenskt FBI. Nu tas frågan inte upp i den här texten, men
              det är ändå viktigt att betona att frågan bör utredas ordentligt
              innan vi tar steg åt det hållet. Jag vet inte om det är den bästa
              metoden. Svensk polis jobbar i dag decentraliserat. Jag ser inte
              hur en ytterligare centralisering skulle lyfta upp brottsbekämpningen
              till oanade höjder. Däremot tror jag att en övertro på att lyfta
              en del av kunskapen från lokal nivå upp till en central nivå skulle
              leda oss fel.
            </seg>
          </u>
          <note type="speaker" n="00f3d06e">
            Anf. 4 INGER DAVIDSON (kd):
          </note>
          <u who="inger_davidson_cc5049" xml:id="i-14f9e7196d1dc2d9-0" n="309ea7ef">
            <seg n="18a19f56">
              Herr talman! Går det att påstå att brist på kärlek är orsak till
              laglöshet och kriminalitet? Jag tror det. Ett tryggt barn hamnar
              inte på Kumla det sade alltid AnnBritt Grünewald som var chef
              på Österåkeranstalten under många år. Hon om någon borde veta
              vad hon talar om.
            </seg>
            <seg n="8bb317b7">
              För någon vecka sedan intervjuades en kille i tv. Han hade ingått
              i ett kriminellt gäng men hade lyckats ta sig därifrån. Han fick
              frågan hur det kom sig att han hamnade där från början. För honom
              var det ett familjesubstitut, svarade han. Han är långt ifrån
              ensam.
            </seg>
            <seg n="dccf6ff4">
              Jag tror många här i kammaren och många som lyssnar kommer ihåg
              det gäng som grasserade i Borlänge för några år sedan. De satte
              skräck i en hel bygd, och de kallade sig för Familjen. Det var
              nog ingen slump. Men de band som knöt ihop den familjen var inte
              kärleksfulla relationer utan de brott som de begick tillsammans
              och den obrottsliga lojalitet som de kände inom gruppen. Någon
              annan familj kände många av dessa inte till.
            </seg>
            <seg n="bbaaf669">
              Vi människor behöver en nära gemenskap där vi blir sedda, och
              får vi den inte i familjen, i idrottsklubben, i skolan eller i
              något annat positivt sammanhang så blir det i ett destruktivt
              och kanske kriminellt gäng i stället. Så skrämmande ser verkligheten
              ut.
            </seg>
            <seg n="4e398555">
              Varför inledde jag nu mitt inlägg i budgetdebatten med de här
              exemplen? Ja, svaret är enkelt. Vårt fokus måste i första hand
              vara på det förebyggande arbetet om färre ska bli brottslingar
              och färre ska riskera att bli brottsoffer framöver. Frågan måste
              hela tiden vara: Hur förhindrar vi att fler unga rekryteras till
              kriminella gäng? När de väl hamnat där är det betydligt svårare
              att göra någonting åt det. Ju fler förebyggande insatser, desto
              färre fängelseplatser kommer vi att behöva i framtiden.
            </seg>
            <seg n="745bf31c">
              Att satsa på en familjepolitik som stöttar föräldrarna och hjälper
              dem att ta på sig det ansvar de har för sina barn och ungdomar
              är därför det viktigaste brottsförebyggande arbetet en regering
              kan göra, och det arbetet pågår nu för fullt.
            </seg>
            <seg n="46efea6f">
              Herr talman! I en budgetdebatt måste vi självfallet också prata
              en del om siffror. En viktig förutsättning för att våra rättsvårdande
              myndigheter ska kunna göra ett bra jobb är ju att de har tillräckligt
              med pengar och att det finns en långsiktighet i satsningarna.
              Inför utformningen av varje ny budget oavsett vad Thomas Bodström
              tror är det därför viktigt att ta reda på vilka effekter de tidigare
              satsningar som gjorts har fått. Låt mig bara ta ett exempel.
            </seg>
            <seg n="00e2bda4">
              Förra året ökade alliansen på anslaget till polisen med 875 miljoner
              kronor, alltså nästan 1 miljard. Rikspolischefen har själv uttryckt
              det så att polisen aldrig har haft bättre ekonomiska förutsättningar
              än just nu. Alliansen fortsätter ändå att höja anslaget eftersom
              vår målsättning är att antalet poliser ska öka till 20 000 till
              år 2010. Vi vill att polisen ska vara tillgänglig i hela landet
              och att den ska vara synlig på tider och platser där det behövs
              som bäst. Därför ökar vi alltså på polisanslaget med ytterligare
              415 miljoner kronor för 2008. Det gillar inte Vänsterpartiet,
              som vi hörde, men vi har ändå gjort den bedömningen.
            </seg>
            <seg n="758cad3a">
              Men hur reagerar då Socialdemokraterna på det här? De försöker
              inbilla svenska folket att polisens resurser dras ned nästa år.
              En fortsatt höjning blir plötsligt en minskning. Jag trodde faktiskt
              knappt mina ögon när jag såg pressmeddelandet från Thomas Bodström
              med rubriken Ytterligare nerdragningar på rättsväsendet. Jag tänkte
              att han kanske skulle ta tillbaka något av det i dag, men det
              är ju tvärtom.
            </seg>
            <seg n="faf8c063">
              Jag trodde också i min enfald att Thomas Bodström hade tagit
              någon lärdom efter budgetdebatten förra året, då han lyckades
              blanda ihop äpplen och päron. Men han väljer alltså att gå på
              i samma ullstrumpor. Går det så går det! Och någon lyckas han
              säkert vilseleda.
            </seg>
            <seg n="2bb0fbe3">
              Sanningen ser i alla fall ut så här: Den neddragning på rättsväsendet
              som Socialdemokraterna talar om är i själva verket en ökning med
              drygt 2 miljarder på två år. Det är bara att gå in och jämföra
              hur mycket som satsades 2006, 2007 och så vidare.
            </seg>
            <seg n="c0cd5424">
              Alliansen fortsätter på den inslagna vägen med stora satsningar,
              framför allt på polisen men också på rättsväsendet i sin helhet.
              Jag förstår att det är svårsmält för en före detta justitieminister,
              men därifrån till att försöka vilseleda väljarna genom att blanda
              ihop siffrorna är steget ändå väldigt långt. Frågan är om det
              görs med berått mod eller om det helt enkelt beror på svårigheter
              att tolka siffrorna. Jag är den första att hålla med om att budgetarbetet
              i riksdagen inte är så enkelt, men det finns hjälp att få, både
              av duktiga tjänstemän och av mer erfarna riksdagsledamöter, och
              det vore väl bra att använda sig av den möjligheten.
            </seg>
            <seg n="f0606c50">
              Hur ser då oppositionens alternativ till regeringens budgetpolitik
              ut? Ja, det som skulle vara ett samlat alternativ till alliansens
              budgetförslag spretar på rättsväsendets område, faktiskt åt alla
              håll. När socialdemokraterna vill öka ett anslag så föreslår Vänsterpartiet
              i stället en kraftig minskning eller tvärtom det gäller till exempel
              polisen medan Miljöpartiet i stort sett delar regeringens bedömningar.
              Jag har bara hittat fem budgetposter där oppositionen är sinsemellan
              överens, och i de fallen är de också överens med regeringen.
            </seg>
            <seg n="48795dd1">
              Man kan sedan lägga till den debatt vi hade för några veckor
              sedan om att tillåta polisen att använda buggning och andra hemliga
              tvångsmedel mot grov brottslighet. I den frågan står Socialdemokraterna,
              Vänsterpartiet och Miljöpartiet så långt ifrån varandra man kan
              komma, och därför inte minst därför är jag glad att alliansen
              har fått regeringsansvaret.
            </seg>
            <seg n="296d7c0e">
              Allianspartierna är nämligen helt överens om att det behövs kraftfulla
              satsningar på rättsväsendet och utökade befogenheter för polisen
              för att möta den våg av brottslighet som leder till att människor
              känner sig alltmer otrygga i sin vardag. Grov och organiserad
              brottslighet är ingenting att leka med. Tillåts den få tillräckligt
              starkt fäste i vårt land är vi illa ute, och en enad politisk
              front är därför nödvändig i det fortsatta arbetet. I det fallet
              ligger Socialdemokraterna betydligt närmare allianspartierna än
              Vänsterpartiet och Miljöpartiet, som Thomas Bodström mycket riktigt
              påpekade i sitt inledningsanförande.
            </seg>
            <seg n="c3d6b2fa">
              Herr talman! Det finns ett antal reservationer från Socialdemokraterna,
              Vänsterpartiet och Miljöpartiet i betänkandet. De handlar bland
              annat om att olika brott bör prioriteras. Det gäller barnsexturism,
              sexualbrott mot barn och barnpornografi, våldsbrott mot barn,
              människohandel med barn och vuxna, mäns våld mot kvinnor, hedersrelaterat
              våld, brott mot HBT-personer, narkotikabrott samt illegal spelverksamhet.
              Alla dessa områden är väldigt angelägna, och jag tycker att vi
              alla har anledning att beklaga att vi inte kommit längre i bekämpningen
              av dem eftersom det handlar om brottslighet som är både utbredd
              och väl känd.
            </seg>
            <seg n="0a78df60">
              Att reservationerna avslås beror alltså inte på att vi i alliansen
              anser att de här brotten inte ska prioriteras utan på att det
              redan pågår ett arbete. Mycket har gjorts tidigare det vill jag
              också gärna säga och nu utvecklas arbetsmetoder och utökas myndigheternas
              insatser på olika sätt. Men det räcker inte. Regeringen har givit
              polisen och andra myndigheter särskilda uppdrag på flera av de
              här områdena, och i några fall pågår också ett arbete inom regeringen
              för att utarbeta konkreta handlingsplaner.
            </seg>
            <seg n="03fc0551">
              Det gäller till exempel handlingsplanen mot sexuell exploatering
              av barn, som inte har uppdaterats på sex år. Det har den tidigare
              regeringen fått förödande kritik för från bland annat organisationen
              Ecpat, men där är ju Thomas Bodström numera ordförande, så nu
              kanske vi kan hjälpas åt att äntligen få till stånd konkreta och
              verkningsfulla metoder för att motverka den här vidriga hanteringen.
              Jag hoppas verkligen på ett samarbete där.
            </seg>
            <seg n="c70affb4">
              Regeringen ska också ta fram en nationell handlingsplan mot prostitution
              och människohandel för sexuella ändamål och en mot övriga former
              av människohandel. Det arbetet pågår alltså för fullt.
            </seg>
            <seg n="ca8d383e">
              När det gäller bekämpningen av mäns våld mot kvinnor råder det
              stor politisk enighet om att den ska ha hög prioritet, men det
              har länge saknats en sammanhållen strategi för att ta itu med
              problemet. En del har hänt tidigare, och mycket har också hänt
              under alliansregeringens första år. Det nationella kunskapscentret
              i Uppsala fick i februari i år ett uppdrag att utarbeta ett nationellt
              program för hälso- och sjukvården när det gäller hur man tar om
              hand och bemöter flickor och kvinnor som har utsatts för sexuella
              övergrepp. Där finns mycket övrigt att önska.
            </seg>
            <seg n="15caa948">
              Den 1 juli i år skärptes socialtjänstlagen så att kommunerna
              nu särskilt ska beakta att våldsutsatta kvinnor och barn som bevittnat
              våld får sitt behov av hjälp och stöd tillgodosett. Som en uppföljning
              av det arbetet invigdes faktiskt i går en nationell stödtelefon
              som kallas Kvinnofridslinjen, som är till för våldsutsatta kvinnor.
              Linjen ska vara öppen och bemannad dygnet runt. Det finns ett
              stort behov av den eftersom en undersökning visar att varannan
              kommun det är faktiskt så många saknar information på Internet
              om vart misshandlade kvinnor kan vända sig.
            </seg>
            <seg n="0f0912d2">
              I november presenterades en nationell handlingsplan om bekämpning
              av mäns våld mot kvinnor, och den kommer vi att behandla i början
              av nästa år här i riksdagen.
            </seg>
            <seg n="db6ca48f">
              Det här var en provkarta på det arbete som pågår, och mycket
              mer inom de områden som tas upp i reservationerna finns redogjort
              för i betänkandet.
            </seg>
            <seg n="118dc637">
              Så kan vi då slå oss till ro? Nej, självklart inte. Så länge
              ett enda barn utsätts för övergrepp, en enda kvinna blir misshandlad
              inom hemmets väggar eller en enda kvinna eller man utnyttjas i
              människohandel kan vi inte vara nöjda. Arbetet måste fortsätta,
              och jag utgår ifrån att de åtgärder som kommer att föreslås framöver
              får brett stöd här i riksdagen. Det är inte fel att enas i frågor
              där alla har samma inriktning.
            </seg>
          </u>
          <note n="192b6f9e">
            Herr talman! Jag yrkar bifall till förslaget i betänkandet i
            dess helhet och avslag på reservationerna.
          </note>
          <note n="54957aaf">
            I detta anförande instämde Otto von Arnold (kd), Helena Bouveng,
            Hillevi Engström, Inge Garstedt, Anders Hansson och Ulrika Karlsson
            i Uppsala (alla m) samt Cecilia Wigström i Göteborg (fp).
          </note>
          <note type="speaker" n="0d469fab">
            Anf. 5 THOMAS BODSTRÖM (s) replik:
          </note>
          <note n="b250e7cc">
            Herr talman! Jag yrkar bifall till reservationerna 1, 2, 5 och
            7.
          </note>
          <u who="thomas_bodstrom_00d151" xml:id="i-2b85bc9343e5b766-0" n="b658332f" prev="i-9121d12911bfc35d-0">
            <seg n="6b00f1b6">
              Inger Davidson! Det som det handlar om i besparingar är inte
              vad jag säger, utan det är människor som upplever dem. Om det
              nu är så bra varför ska 25 människor eller tjänster sägas upp
              på Kronoberg? Förklara det för dem! Eller följ med mig dit; jag
              är där ganska ofta i mitt arbete. Förklara för dem varför de ska
              sägas upp om man nu satsar så mycket! Varför ska Helsingforsspolisen
              spara 50 miljoner om det nu är så bra? Varför säger nu åklagarna
              att de ska sägas upp? Det är inte jag som säger det här i något
              pressmeddelande, utan det är någonting som jag refererar från
              rättsväsendet. Så ser det ut.
            </seg>
            <seg n="7196535c">
              Inger Davidson talar mycket om det förebyggande. Det är jättebra
              jag tror att vi är helt överens om det, du och jag, Inger Davidson.
              Men varför jobbar du inte hårdare för att se till att regeringen
              fortsätter den oerhört framgångsrika satsning som har gjorts på
              det förebyggande arbete för ungdomar och narkotika? Det ska upphöra
              nu den 1 januari.
            </seg>
            <seg n="4627db75">
              300 miljoner avsattes för det här. Björn Fries har gjort ett
              fantastiskt arbete. Användandet av narkotika har halverats tack
              vare detta mycket framgångsrika förebyggande arbete. Vi är helt
              överens om det. Det är så här man ska arbeta. Nu sägs det här
              upp. Varför kommer ni att göra det? Och hur kan du, som har den
              här insikten och kunskapen, tillåta det? Varför driver du inte
              den frågan mycket hårdare?
            </seg>
          </u>
          <note type="speaker" n="0b69dcf7">
            Anf. 6 INGER DAVIDSON (kd) replik:
          </note>
          <u who="inger_davidson_cc5049" xml:id="i-14f9e7196d1dc2d9-1" n="309ea7ef">
            <seg n="7b1f076d">
              Herr talman! Först och främst är det inte justitieutskottet som
              avgör det här. Det kan vara eftersläpningar. Jag kan inte svara
              exakt vad det beror på. När det gäller Helsingfors har jag kollat
              upp att det inte blir några uppsägningar, utan man vill ha en
              nollbudget framöver. Därför kommer man att göra vissa besparingar
              inom myndigheten. Jag tycker inte att vi kan gå in på det här.
              Det viktiga är att vi anslår tillräckligt med pengar och att vi
              ökar på de satsningarna hela tiden.
            </seg>
            <seg n="aed03824">
              När det gäller insatser mot narkotika för unga skulle man kunna
              tro att det Socialdemokraterna hittar på är det absolut bästa
              för att komma till rätta med problemen. Det tycker inte vi. Jag
              tror säkert att Björn Fries har gjort ett bra jobb på vissa områden.
              Men vi vill organisera det här på ett helt annat sätt. Verksamheten
              läggs inte ned. Det anslås inte mindre pengar. Det anslås mer
              pengar inom Socialdepartementet till bekämpningen av narkotika.
              Det arbetet kommer att fortsätta.
            </seg>
            <seg n="2d640462">
              Jag vill återge något som Greger Hatt en socialdemokrat som nyligen
              har lämnat Socialdemokraterna har sagt. Han säger så här: Under
              den tid som jag har varit utanför Regeringskansliet har jag jobbat
              med social verksamhet. Jag har sett barn i missbrukarfamiljer
              och personer med funktionshinder som far illa. De socialdemokratiska
              lösningarna har varit offentliga ersättningar. Det är ett inhumant
              svar.
            </seg>
            <seg n="b9d8f178">
              Så säger alltså Greger Hatt, och inte Inger Davidson. Men det
              ligger en hel del i det. Det finns andra insatser. Vi organiserar
              det här på ett annat sätt, Thomas Bodström.
            </seg>
          </u>
          <note type="speaker" n="da8a1bd0">
            Anf. 7 THOMAS BODSTRÖM (s) replik:
          </note>
          <u who="thomas_bodstrom_00d151" xml:id="i-4a04195598f16389-1" n="b658332f">
            <seg n="381724ff">
              Herr talman! Det kan man lugnt säga. De 300 miljonerna blev tre
              tjänster på Socialdepartementet. Det är vad man har åstadkommit.
            </seg>
            <seg n="ab3c71ff">
              Detta görs naturligtvis för att spara pengar. Man ska ju betala
              fastighetsskattesänkningar för Täby, Nacka där vi bor och mycket
              annat. Det behövs pengar. Det är 300 miljoner som halveras för
              ungdomarna. Jag vet att det var kloka värderingar när det gäller
              det förebyggande. Jag vet hur svårt det är att alltid hålla med
              när man kanske har egna övertygelser som talar för det motsatta.
              Jag tror faktiskt att det är så i det här fallet, Inger Davidson,
              att du själv gärna skulle vilja att det här fortsatte. Därför
              ber jag dig: Fortsätt att driva på! Det är inte för sent. Men
              det förebyggande arbetet kostar pengar.
            </seg>
            <seg n="c4432e82">
              Jag vill slutligen säga att när det gäller Ecpat ska jag inte
              stå här och vara förmäten. Men det var knappast för att det var
              ett så dåligt arbete som jag blev vald till ordförande. Jag kan
              ändå säga att en av de saker som är absolut viktigast i den kunskap
              som finns är att man öronmärker pengar mot människohandel. Där
              är förtvivlan om möjligt ännu större inom polisen.
            </seg>
            <seg n="0e3c0aef">
              Det räcker helt enkelt inte med att man tillför medel, utan inom
              polisen mäter man resultat. Trafikpoliser får alltid resultat.
              narkotikapoliser får alltid resultat. Människohandelspoliser får
              det ibland. De kan spana i tre månader, och sedan flyr personen
              ur landet. Därför måste deras pengar vara skyddade.
            </seg>
            <seg n="371118c5">
              Här hade ni, eller rättare sagt Beatrice Ask, världens chans.
              Det var nämligen öronmärkning 2004, 2005 och 2006. Jag kan avslöja
              att det var oerhört mycket diskussion om detta, men de poliser
              som jobbade med människohandel var förtvivlade i slutet av 2006.
              De sade: Gör vad du kan för att pengarna ska vara kvar som öronmärkta!
              Vi behöver inga mer pengar; vi behöver bara få dem skyddade.
            </seg>
            <seg n="b372de96">
              Inger Davidson! Du som också kan de här frågorna se till att
              man tar sitt förnuft till fånga och vågar ta diskussionen med
              RPS-chefen om att öronmärka pengar! Jag kan försäkra dig om att
              varenda polis i hela landet som jobbar mot människohandel kommer
              att tacka dig för dina insatser.
            </seg>
          </u>
          <note type="speaker" n="b275b583">
            Anf. 8 INGER DAVIDSON (kd) replik:
          </note>
          <u who="inger_davidson_cc5049" xml:id="i-14f9e7196d1dc2d9-2" n="309ea7ef">
            <seg n="e7f7c58d">
              Herr talman! Det som Thomas Bodström påstår om narkotikasatsningarna
              är inte heller sant. Det görs jättestora insatser. Det satsas
              mycket på barn i missbrukarfamiljer. Jag är insatt i det här.
              Jag reagerade först själv när jag hörde att narkotikasamordnaren
              skulle bort. Därför vill jag försäkra mig om vad man gjorde i
              stället. Där vet jag vad som pågår. Det som du påstår är alltså
              inte sant. Det kommer att visa sig så småningom.
            </seg>
            <seg n="195675f2">
              Jag är tacksam för bedömningen att jag har kloka värderingar.
              Jag fortsätter att driva på även i det här arbetet, och jag vet
              också att det satsas mycket pengar på det.
            </seg>
            <seg n="1da76c02">
              När det gäller Ecpat och den kritik som gavs har jag bara läst
              deras rapport. Den var otroligt kritisk. Jag förstår ärligt talat
              inte hur Ecpat kunde välja dig till ordförande efter att ha kritiserat
              dig så starkt som de gjorde, Thomas Bodström. Jag var förvånad
              över det, men det gjorde de i alla fall. Det handlar inte bara
              om öronmärkta pengar.
            </seg>
            <seg n="4a077fe2">
              Det arbete som pågår fortsätter. Det har jag också kollat upp.
              Det är mycket bra. Man har lyckats lagföra en hel del av de människor
              som utför de här vidriga handlingarna. Jag hoppas naturligtvis
              på mer. Jag hoppas mycket på samarbetspoliserna som vi gav uppdrag
              till under min tid i regeringen. Redan då var vi förutseende och
              insåg att det här behövde göras. På det området är vi förhoppningsvis
              numera villiga att dra åt samma håll. Jag återkommer som sagt
              gärna och får tips.
            </seg>
          </u>
          <note type="speaker" n="ab31fd5f">
            Anf. 9 LENA OLSSON (v) replik:
          </note>
          <u who="lena_olsson_010079" xml:id="i-a2a965ecf8ec61ad-0" n="813de950">
            <seg n="1e6e1de8">
              Herr talman! Inger Davidson, kristdemokrat, säger att polisens
              ekonomi är god. Då är det klart att jag ställer mig frågan: Om
              man har ett överskott på en halv miljard och majoriteten stoppar
              in ungefär lika mycket vore det då inte bra att använda överskottet
              till att få ut fler poliser? För mig är det konstigt att man stoppar
              in så pass mycket mer pengar när polisen har ett så stort överskott.
            </seg>
            <seg n="ab03508a">
              Inger Davidson är orolig över att oppositionen spretar. Jag tog
              budgeten från 2005/2006 med mig. Det är bara att titta där så
              ser man hur spretigt det var under er tid i opposition. Jag tror
              inte att du ska vara så orolig. Vi tränade i åtta år. Det gick
              jättebra; vi hade inga problem med att komma överens. Du ska inte
              bekymra dig om det. 2010 tror jag säkert att vi står enade om
              ett alternativ. Du kan börja med att svara på det där, så det
              inte blir för mycket.
            </seg>
          </u>
          <note type="speaker" n="beb7bd99">
            Anf. 10 INGER DAVIDSON (kd) replik:
          </note>
          <u who="inger_davidson_cc5049" xml:id="i-14f9e7196d1dc2d9-3" n="309ea7ef">
            <seg n="17d39f09">
              Herr talman! Det ska jag gärna göra. Jag börjar med polisen.
              Polisen har ett överskott och ett anslagssparande som de får behålla.
              Vi satsar ändå mer. Det är intressant att först höra Thomas Bodström
              som beskriver hur mycket pengar som fattas. Sedan kommer Lena
              Olsson upp i nästa inlägg och talar om hur mycket överskott det
              är. Det är faktiskt du som har rätt; det finns ett överskott.
            </seg>
            <seg n="dcecbaff">
              Men vi har en målsättning inom alliansen för vart vi vill komma
              med polisen. Det är därför vi ökar på nu också för att det ska
              komma till ett antal nya poliser netto. Det kostar mycket och
              det ska gå ganska fort, för det ska vara färdigt 2010. Därför
              fortsätter vi ökningen av polisanslagen. Så enkelt är det.
            </seg>
            <seg n="92c1d7c8">
              Den spretiga oppositionen märks dessvärre på väldigt många sätt.
              Det som var allra tydligast var det jag nämnde när det gäller
              polisens utökade befogenheter med olika tvångsmedel. Där har Socialdemokraterna
              drivit på medan ni håller emot. Ni reserverade er också tillsammans
              med oss förra omgången för att få tänka till lite.
            </seg>
            <seg n="cb2a76a3">
              Det är väldigt viktigt att man jobbar tillsammans i en regering.
              Jag tror inte att vi hade gjort så. Jag tror att vi hade förhandlat
              vidare tills vi varit överens om de frågorna om vi varit i motsatt
              situation. Så är det inte när ni är tillsammans, utan då spretar
              det också i regeringsställning.
            </seg>
            <seg n="bc7a0949">
              Det bekymrar mig när det gäller den organiserade brottsligheten.
              Där skulle vi behöva vara överens allihop och stå på en enda front
              och säga: Det här ska bekämpas, och vi är beredda att ta till
              okonventionella medel för att komma dit.
            </seg>
          </u>
          <note type="speaker" n="0d458a64">
            Anf. 11 LENA OLSSON (v) replik:
          </note>
          <u who="lena_olsson_010079" xml:id="i-a2a965ecf8ec61ad-1" n="813de950">
            <seg n="49f0e1be">
              Herr talman! Man fungerar på ett sätt i opposition och ett annat
              när man har majoritet. Det framgår tydligt. Det finns också bevis
              för det, så Inger behöver vara orolig.
            </seg>
            <seg n="b6b00f6d">
              Jag har suttit som kommunalpolitiker i många år med ekonomiskt
              ansvar. Om man nu tittar på polisen har den i fyra år gått med
              överskott. De tre senaste åren är det ganska mycket.
            </seg>
            <seg n="2d192301">
              Samtidigt har man en kriminalvård där man får säga upp människor.
              Man behöver bygga nytt. I kontakter med Kriminalvården säger man:
              Tuta och kör! Men vi har ju inga pengar? Kör ändå! Bygg ändå!
              Samtidigt måste man säga upp människor.
            </seg>
            <seg n="27508354">
              Som Inger Davidson själv säger är det ofta en tragik bakom dem
              som i dag sitter bakom lås och bom. Där finns det andra saker
              att hänga upp sig på.
            </seg>
            <seg n="ed2c2ddd">
              Er balans i rättskedjan finns inte. Om man nu skjuter till så
              mycket pengar till polisen måste man räkna med att det får konsekvenser.
            </seg>
            <seg n="176f742c">
              Vi har nu en finansminister och en statsminister som gått ut
              och sagt: Det är slutsatsen om rättsväsendet. Vi har gjort det
              vi ska.
            </seg>
          </u>
          <note type="speaker" n="f4950086">
            Anf. 12 INGER DAVIDSON (kd) replik:
          </note>
          <u who="inger_davidson_cc5049" xml:id="i-14f9e7196d1dc2d9-4" n="309ea7ef">
            <seg n="66726b3a">
              Herr talman! Man har ett annat ansvar när man sitter i regeringsställning.
              Det är då de förslag läggs fram som också blir verklighet. I opposition
              kan man tillåta sig något spretigare politik. Det kan jag hålla
              med om.
            </seg>
            <seg n="7e57e23d">
              Polisen arbetar också förebyggande. Det vi hoppas väldigt mycket
              på i alliansen är att också polissatsningen ska vara en del av
              det förebyggande arbete som gör att vi inte behöver utöka platserna
              så mycket inom kriminalvården.
            </seg>
            <seg n="9ed3ef0a">
              Det innebär inte att vi inte satsar där och att vi vet att det
              behöver byggas ut. Men det är inte pengar som saknas där utan
              planeringen. Vi lägger också mer pengar på Kriminalvården. Det
              finns planer på utbyggnad som är på gång och som behöver komma
              till.
            </seg>
            <seg n="5cc39a05">
              Vi har en överbeläggning. Vi har en nästan 100-procentig beläggning.
              Även om den har minskat något den allra senaste tiden är den alldeles
              för hög. Jag håller med dig om det.
            </seg>
            <seg n="ea57ed1f">
              Jag håller också med om innehållet. De individuella handlingsplanerna
              som vi arbetar mycket med ska bli ännu mer konkreta och ha högre
              kvalitet. Det måste vi fortsätta med.
            </seg>
          </u>
          <note type="speaker" n="bb380b41">
            Anf. 13 HILLEVI ENGSTRÖM (m):
          </note>
          <note n="f491de82">
            Herr talman, ledamöter i justitieutskottet och åhörare! Jag vill
            börja med att yrka bifall till utskottets förslag i betänkandet
            och avslag på motionerna.
          </note>
          <u who="hillevi_engstrom_ca47a9" xml:id="i-b78128fe37dfbc56-0" n="b8e7a8b6" prev="i-9f7ded4e1dea5c76-0">
            <seg n="09102eaf">
              Det finns mycket inom rättsväsendet att både glädjas och förfäras
              åt. Jag tänkte ägna mitt anförande åt en fråga som jag tycker
              är synnerligen viktig.
            </seg>
            <seg n="70dfeafb">
              Det som är positivt i den här frågan som gäller ungdomsbrotten,
              som regeringen lyfte fram som ett av de mest prioriterade områdena
              i regeringens budget, är att alla riksdagens partier i justitieutskottet
              överens om att det är en riktig prioritering. Kampen mot ungdomsbrott,
              mäns våld mot kvinnor och kampen mot den grova organiserade brottsligheten
              är särskilt prioriterat.
            </seg>
            <seg n="836496ce">
              Vi vill minska ungdomsbrotten. Det gäller framför allt det besinningslösa
              och meningslösa våldet i samhället. I fredags väckte åklagaren
              åtal i fallet med den mycket uppmärksammade och brutala dödsmisshandeln
              här på Kungsholmen i Helsingfors där en 16-årig pojke blev misshandlad
              till döds. Nu börjar rättegången på fredag. Därför tyckte jag
              att det var aktuellt att ta upp det i debatten.
            </seg>
            <seg n="d12c6c62">
              Att förlora ett barn tror jag inte att någon av oss kan begripa
              vidden av om man inte själv är drabbad. När det har skett genom
              ett meningslöst och besinningslöst våld blir det ännu mer obegripligt.
            </seg>
            <seg n="f543dc1c">
              Mordet på den här pojken har drabbat många; förutom hans familj,
              vänner, klasskamrater och släktingar drabbas även vi andra här
              i samhället. Det finns ett tydligt våldsbrottsoffer men också
              många indirekta brottsoffer. Det här dådet har manat många till
              allvarlig eftertanke.
            </seg>
            <seg n="f96cceab">
              På fredag ställs fyra ungdomar till ansvar i Helsingforss tingsrätt.
              De är åtalade för mord, grov misshandel och vållande till annans
              död. De är i någon mening också offer för omständigheterna. De
              borde gå i skolan i stället för att gå på rättegång. Det borde
              vara hos sina familjer i stället för att sitta på ungdomshem.
            </seg>
            <seg n="70f8e6c1">
              Tyvärr är våldet i samhället någonting som ökar och som drabbar
              allt fler unga. Misshandel utomhus har ökat med 7 procent. Jag
              läste en intressant artikel där en läkare på SÖS berättade att
              det en helg på Södersjukhuset i Helsingfors kom in 28 misshandelsfall
              till akuten varav 18 var skallskadade. De flesta skadade var födda
              i slutet på 80-talet. Många av oss här har barn i den åldern.
              Två tredjedelar av offren hade misshandlats av fler än en gärningsman.
              Detta var statistiken på ett sjukhus för en natt i Helsingfors.
            </seg>
            <seg n="944d0622">
              Många får kroniska hjärnskador som följd även om kroppen och
              ärren kan rättas till. Sören Carlsson Sanz beskrev hur en ung
              man, Thomas, blev överfallen bakifrån och misshandlad med ett
              baseballträ av tre ynglingar på Ringvägen i Helsingfors. Han var
              medvetslös vid ankomst till akuten, och datortomografin visade
              på betydande skador. Han kunde räddas till livet och har nu efter
              långvarig vård och behandling och nio operationer bara två men
              kvar av sin våldsskada.
            </seg>
            <seg n="76bce540">
              Ingenting syns på utsidan. Men vi kan förstå vilka ärr som finns
              på insidan. Utöver det kan han inte längre tala utan att ha en
              förstärkare med mikrofon med sig. Han kommer aldrig mer att kunna
              äta och dricka på grund av den förlamning han drabbats av på grund
              av våldet. Han kan inte ens svälja sig egen saliv.
            </seg>
            <seg n="d4152401">
              Men eftersom han överlevde blev det inga demonstrationer i Kungsträdgården,
              inga manifestationer och inte så mycket skrivit i medierna om
              den här händelsen. Det fattas helt enkelt kunskap om kroppens
              sårbarhet.
            </seg>
            <seg n="3c7ab9c6">
              Det som ändå gör mig lite positiv är att vi i riksdagen är överens
              om att vi måste göra någonting åt våldsbrotten och ungdomsbrottsligheten.
              Det var också Inger Davidson inne på i sitt anförande.
            </seg>
            <seg n="446044f4">
              Jag tror att vi måste göra mycket mer mycket tidigare i en ung
              människas liv. Vi jobbade med dessa frågor i alliansen. De fyra
              borgerliga partierna var år 2005 överens om ett ganska omfattande
              program mot just ungdomsbrott och ungdomskriminalitet under devisen
              tidigare, tydligare och tuffare insatser.
            </seg>
            <seg n="fa69934a">
              Vi kom också överens om att den allra viktigaste förebyggande
              faktorn är familjen och fungerande föräldrar för våra barn och
              ungdomar. Men även för den mest ansvarskännande och engagerade
              förälder kan det ibland vara svårt att hantera sitt barn eller
              sin ungdom och sätta gränser för att stötta och hjälpa.
            </seg>
            <seg n="144d6846">
              Man måste också inse och fråga sig: Vad gör min unge? Hur är
              det, och vilka umgås han med? Använder han eller hon droger? Det
              måste finnas hjälp att få av samhället utan att någon ska känna
              sig misslyckad som förälder.
            </seg>
            <seg n="ec4e845d">
              Jag tror att alla vi tonårsföräldrar stundtals känner oss rätt
              så ensamma. Det kan vara svårt att ta upp de här frågorna med
              någon. Därför menar jag att man i alla kommuner måste göra insatser,
              gärna tillsammans med frivilligrörelsen, för att ge föräldrar
              stöd och råd att hantera och hjälpa sina unga.
            </seg>
            <seg n="981de4a5">
              För de barn och unga som saknar fungerande föräldrar krävs det
              förstås ännu mer av de vuxna som finns i barnets närhet. Men även
              vi politiker måste ta vårt ansvar. Det är viktigt att tidigt uppmärksamma
              barn och unga som är i riskzonen. Ungdomsbrott är och förblir
              en kamp mot klockan.
            </seg>
            <seg n="3720d3cd">
              De vuxna som finns i barnets närhet måste utan hinder av sekretess
              samarbeta när syftet är att hjälpa den unga människan. Många som
              jag har pratat med vittnar om att det här inte fungerar. Inte
              minst i skolans värld är man bekymrad. Man anmäler men får ingen
              återkoppling; man känner sig inte delaktig. Det blir en sorts
              moment 22. Till slut anmäler man kanske inte ens därför att man
              har uppfattningen att ingenting händer.
            </seg>
            <seg n="ebd1e881">
              Skolministern har sagt att han vill ändra på de här sekretessreglerna
              så att det blir tidiga och tydliga tuffa insatser riktade till
              våra unga i syfte att hjälpa dem.
            </seg>
            <seg n="4814de37">
              Det är också viktigt att tidigt ingripa mot de brott som unga
              begår. Regeringen utreder nu förutsättningarna för att fler brott
              som barn under 15 år begår tidigt ska kunna utredas av polisen.
              Det är bra och det är efterlängtat inte i syfte att straffa barnet
              utan i syfte att tidigt sätta stopp för ett kriminellt beteende
              men också för att brottsoffret ska få upprättelse.
            </seg>
            <seg n="57ce1989">
              Jag har i dag läst en artikel i Dagens Nyheter, eller om det
              var Svenska Dagbladet, om en 15-årig flicka som satt på Maria
              Ungdom. Hon beskrev att hon under många år missbrukat cannabis
              och andra droger. Tänk om man hade kommit in tidigare och hjälpt
              henne!
            </seg>
            <seg n="786228c8">
              Jag har genom åren träffat kriminella, men jag har inte mött
              någon som har frågat: Varför gjorde man så mycket så tidigt och
              så tufft mot mig när jag var liten? Tvärtom vittnar de om att
              det inte hände någonting, att det inte fanns någon där när de
              hade behövt hjälp.
            </seg>
            <seg n="aae62d72">
              Herr talman! Avslutningsvis: Ungdomsvåldet är inget isolerat
              fenomen, utan det är ett brett samhällsproblem som måste angripas
              från flera håll. Man måste direkt ta signaler från barnavårdscentralen,
              förskolan, skolan och polisen på allvar. Man kan inte vänta och
              se. Det krävs ett konkret samarbete. Det krävs stöd till föräldrar.
              Det krävs fler vuxna där ungdomar finns.
            </seg>
            <seg n="00853e8c">
              Det måste bli svårare för ungdomar att få tag på alkohol, som
              är en av flera orsaker till detta våld. Det krävs också fler poliser
              som förebygger och ingriper.
            </seg>
            <seg n="247729f4">
              Det här är några av de åtgärder som behövs. I detta arbete välkomnar
              jag den stora satsning på fler poliser som görs. Jag hoppas att
              vi kan nå ett brett allianssamarbete kring kampen mot ungdomsbrotten.
            </seg>
          </u>
          <note n="a81c0510">
            I detta anförande instämde Helena Bouveng, Inge Garstedt, Krister
            Hammarbergh, Anders Hansson och Ulrika Karlsson i Uppsala (alla
            m) samt Otto von Arnold (kd).
          </note>
          <note type="speaker" n="a6fc4246">
            Anf. 14 JOHAN LINANDER (c):
          </note>
          <u who="johan_linander_3c84a6" xml:id="i-2f003a53823e9af9-0" n="6b1f92ff">
            <seg n="ca65c3bd">
              Herr talman! Jag kan inte undvika att börja med en liten kommentar
              till Thomas Bodströms inlägg tidigare här. Det inlägget hade inte
              någon som helst koppling till den budgetmotion som Socialdemokraterna
              tidigare har lagt fram eller till de reservationer som finns i
              betänkandet. Det skulle därför vara intressant att veta vilken
              politik som egentligen gäller från Socialdemokraternas sida det
              som Thomas Bodström här sade eller det som faktiskt finns i Socialdemokraternas
              motion.
            </seg>
            <seg n="a8a7ec7d">
              Jag ska bara ta ett exempel. Det gäller då de stora problemen
              på Kronobergshäktet. I och med att det inte finns resurser måste
              man säga upp personal. Men vad gör Socialdemokraterna i sin motion?
              Jo, de sparar 80 miljoner kronor på Kriminalvården. Men här i
              talarstolen låter det som att de skulle vilja satsa pengar på
              Kriminalvården. I verkligheten är det precis tvärtom men nog om
              det.
            </seg>
            <seg n="de831aa9">
              31 380 miljoner kronor, alltså ungefär 31,4 miljarder, är den
              summa som rättsväsendet totalt sett får för år 2008. Det är oerhört
              mycket pengar. Jag tycker att vi ska ha höga förväntningar på
              vårt rättsväsende. Allt som vi hittills hört i debatten har handlat
              om behovet av mer pengar eller mindre pengar och om prioriteringar
              mellan myndigheterna eller inom myndigheterna. Egentligen skulle
              vi betydligt mer prata om vad vi får ut av de 31 380 miljoner
              kronor som vi lägger på rättsväsendet.
            </seg>
            <seg n="de7b98bd">
              Inom vårt rättsväsende med poliser, åklagare, domare, kriminalvårdare,
              personal på Brottsoffermyndigheten, Brottsförebyggande rådet,
              Rättsmedicinalverket med flera görs det dagligen ett bra och viktigt
              arbete. Det är någonting som vi först av allt måste betona.
            </seg>
            <seg n="a161bf93">
              Samtidigt måste vi fundera på om rättsväsendet är effektivt i
              alla sina delar, om brottsbekämpningen och det förebyggande arbetet
              är rätt organiserade, om målstyrningen är tillräckligt bra och
              om det egentligen kanske skulle gå att få ut mer av de 31,4 miljarder
              kronorna.
            </seg>
            <seg n="2dc82792">
              Jag tänker inte stå här och föreslå en total översyn av hela
              svenska rättsväsendet. Men jag tycker att varje myndighet precis
              som privata företag gör borde ha ett ständigt effektivitetsarbete
              med tydliga målsättningar, en utvärdering av om målen uppnås och
              nödvändiga förändringar för att på ett bättre sätt uppnå målen.
            </seg>
            <seg n="ec1659bc">
              Herr talman! Rättsväsendets ekonomi är generellt sett god, som
              vi tidigare här hört. Det betyder att nästan alla myndigheter
              har en ekonomi i balans. Det är bara Åklagarmyndigheten och Säkerhetspolisen
              som har utnyttjat sin anslagskredit. Det betyder dock inte att
              inte svensk polis, åklagare, domstolar eller Kriminalvården skulle
              kunna behöva mer resurser för att göra ännu mer förebyggande arbeten
              och för att utreda fler brott, få ned de alldeles för höga balanserna
              i domstolarna och bygga nya anstaltsplatser.
            </seg>
            <seg n="d06b5896">
              Därför satsar vi i alliansen stort på rättsväsendet. Under detta
              år, 2007, fick rättsväsendet 1,5 miljarder kronor mer, och år
              2008 tillförs ytterligare ½ miljard jämfört med vad den gamla
              majoriteten med socialdemokrater, vänsterpartister och miljöpartister
              orkade med. Pengarna som vi satsar ska göra att Sverige blir ett
              något tryggare land att leva i. Vi satsar inte de här pengarna
              för rättsväsendets egen skull, utan vi satsar dem för medborgarnas
              skull, för att Sverige ska bli tryggare.
            </seg>
            <seg n="0ca642ac">
              Det innebär bland annat satsningar för att vi ska få ned ungdomsbrottsligheten,
              för att vi ska få fler poliser som är tillgängliga och synliga
              i samhället och för att stärka brottsoffrens rättigheter, något
              som vi hittills i dag inte pratat så mycket om men som är väldigt
              viktigt. Det handlar också om hur vi effektivare ska bekämpa den
              grova organiserade brottsligheten.
            </seg>
            <seg n="0b7fb15a">
              Man ska dock inte glömma bort att det bästa brottet om man kan
              tala om det bästa brottet inte är det brott som utreds snabbast
              eller det brott i samband med vilket modern teknik effektivast
              används eller brottsoffret ens får bästa stödet och hjälpen. Det
              bästa brottet är i stället det brott som aldrig begås. Därför
              måste också, som flera här varit inne på, det brottsförebyggande
              arbetet alltid finnas i fokus ett arbete som delvis är rättsväsendets
              ansvar men som i minst lika stor utsträckning är ett ansvar för
              andra delar av samhället, inklusive vårt eget ansvar som medborgare.
            </seg>
            <seg n="58f4e12f">
              Allians för Sverige gick till val på att minska utanförskapet
              i samhället. Det gjorde vi bland annat för att få fler människor
              i arbete, för att öka människors förmåga att själva försörja sig
              och leva ett självständigare och friare liv och för att människor
              ska kunna känna sig som en tillgång i samhället i stället för
              som en belastning. Vi gjorde det också därför att det rent ut
              sagt är människofientligt att inte låta varje människas kreativitet
              och förmågor komma till uttryck. Utöver alla andra goda anledningar
              till att minska utanförskapet i samhället är det också viktigt
              för att minska brottsligheten. Det finns en tydlig koppling mellan
              minskat utanförskap och minskad brottslighet.
            </seg>
            <seg n="d8889b82">
              Alliansens politik ger resultat. Från oktober 2006 till oktober
              2007 minskade utanförskapet för 164 120 personer. Då räknas antalet
              öppet arbetslösa, personer i Amsåtgärder, latent arbetssökande,
              undersysselsatta, personer med sjukpenning inklusive rehab och
              personer med sjuk- och aktivitetsersättning alltså 164 120 personer.
            </seg>
            <seg n="1c18a998">
              För att få proportioner här kan vi jämföra med förändringen under
              Socialdemokraternas sista år vid regeringsmakten. Från oktober
              2005 till oktober 2006 minskade utanförskapet för 1 862 personer.
              1 862 personer var alltså Socialdemokraternas resultat under ett
              år. Vi har varit ungefär 90 gånger bättre. Vi har förbättrat livsmöjligheterna
              för 164 120 personer.
            </seg>
            <seg n="bf3a4efd">
              Vi kan inte påstå att detta minskade utanförskap ännu har lett
              till en minskad brottslighet. Men eftersom sambandet är tydligt
              minskat utanförskap ger minskad brottslighet vill jag påstå att
              detta på sikt kommer att innebära viss minskad brottslighet.
            </seg>
            <seg n="f06dcc4e">
              Herr talman! Frågan är om vi ska nöja oss med viss minskad brottslighet.
              Mitt och Centerpartiets svar är nej. Vi måste ha högre ambitioner
              än så. Det finns många åsikter om hur brottsligheten i vårt land
              ser ut, och vi har i många sammanhang här i kammaren använt Brås
              statistik över antalet anmälda brott på det ena eller det andra
              sättet. Det har väl hänt att vi inte ens har varit överens om
              huruvida brottsligheten har ökat eller minskat.
            </seg>
            <seg n="54836dc2">
              Men oavsett om brottsligheten har ökat eller minskat borde vi
              åtminstone kunna vara överens om att brottsligheten är för hög.
              Det gäller många olika sorters brott, allt från våldsbrott och
              sexualbrott till ekonomisk brottslighet och ungdomsbrottslighet.
            </seg>
            <seg n="0609dcba">
              Centerpartiet har sedan tidigare drivit frågan om en nationell
              strategi för att minska brottsligheten. Det kommer vi fortsätta
              att göra. I det hör landet har vi målsättningar för allt möjligt,
              men vi har ingen målsättning för minskad brottslighet, och det
              tycker jag är en brist.
            </seg>
            <seg n="bf51e9c4">
              När jag nu har börjat idka lite självkritik vill jag fortsätta
              med ytterligare en fråga som jag anser att vi måste återkomma
              till senast i nästa budget. Det är situationen för åklagarna.
              Jag tror att det är den del av rättskedjan som är hårdast belastad
              just nu. De tidigare och kommande satsningarna på polisen kommer
              att öka arbetsbelastningen ytterligare för åklagarna. Antalet
              inkomna ärenden ökade med 10 000 år 2006. För 2007 räknar man
              med lika många. Då ska man komma ihåg att vi bara har ungefär
              850900 åklagare, om jag minns rätt.
            </seg>
            <seg n="39cc7373">
              Om vi inte tillför ytterligare resurser för nyrekrytering kommer
              balanserna att öka, och jag är också rädd för att vi kommer att
              mista duktiga åklagare som lämnar yrket om arbetssituationen och
              arbetsmiljön inte är rimlig. I nästa budgetarbete kommer ökade
              resurser till åklagarna att ligga högt på Centerpartiets prioriteringslista.
            </seg>
            <seg n="5d976f2a">
              Herr talman! På tal om prioriteringslistor kan jag slutligen
              inte undvika att fundera lite på vad som egentligen står på oppositionens
              prioriteringslistor. Vi har hört lite om detta tidigare, men jag
              vill tydliggöra det, om man nu kan tydliggöra på vilket sätt hela
              havet stormar, för det är ju detta det handlar om.
            </seg>
            <seg n="f44e03fc">
              På det område där Socialdemokraterna satsar en liten summa, polisen,
              drar Vänsterpartiet samtidigt ned anslaget med 570 miljoner kronor,
              vilket skulle innebära en minskning med ungefär 1 100 poliser
              om man översätter det direkt till antal poliser. På de områden
              där Socialdemokraterna minskar resurserna, på domstolarna och
              Kriminalvården, ökar Vänsterpartiet och Miljöpartiet sina anslag.
              Av samtliga 16 anslagsområden som finns inom rättsväsendets budget
              finns det inte ett enda där oppositionen är överens om en satsning
              eller en besparing inte ett enda område.
            </seg>
            <seg n="3a838d5e">
              Lika illa, om inte ändå värre, är det om man jämför Socialdemokraternas
              budget för 2008 med deras egen för 2007. Förra året föreslog Socialdemokraterna
              en besparing på polisen på 343 miljoner kronor. Nu vill de satsa
              110 miljoner. Förra året ville Socialdemokraterna satsa 40 miljoner
              på domstolarna. Nu vill de göra en besparing på 30 miljoner. Förra
              året ville Socialdemokraterna satsa 87 miljoner kronor på Kriminalvården.
              Nu vill de spara 80 miljoner kronor.
            </seg>
            <seg n="cf6c283f">
              Inte på ett enda anslagsområde, inte när det gäller polis, åklagare,
              domstolar, kriminalvård, Säpo eller något annat tycker Socialdemokraterna
              likadant i år som de tyckte förra året. Det är ett enda virrvarr.
              För rättsväsendets skull är jag glad att det inte längre är Thomas
              Bodström som har ansvar för Justitiedepartementet.
            </seg>
          </u>
          <note n="ea068062">
            I detta anförande instämde Karin Nilsson (c), Anders Hansson,
            Krister Hammarbergh och Ulrika Karlsson i Uppsala (alla m) samt
            Otto von Arnold (kd).
          </note>
          <note type="speaker" n="2dba93ac">
            Anf. 15 THOMAS BODSTRÖM (s) replik:
          </note>
          <u who="thomas_bodstrom_00d151" xml:id="i-4a04195598f16389-2" n="b658332f">
            <seg n="9f467f05">
              Herr talman! Vi lika på många sätt du och jag, Johan. Vi har
              ungefär samma ålder, men det finns många andra saker där vi inte
              är lika. En är att jag har nästan daglig kontakt med rättsväsendet,
              och det rekommenderar jag dig. Ta kontakt med dem på olika sätt!
              Gå med på olika sätt! Då kommer du att få höra om den bild som
              jag får höra om nästan varje dag.
            </seg>
            <seg n="00b99293">
              Det gäller till exempel Kriminalvården. Där begär vi inte mer
              pengar. Det är riktigt att det är tvärtom. Vi anser att det inte
              behövs lika mycket. Där handlar det om den obefintliga styrningen
              nu. Det kan du ta med till de diskussioner ni har. Det behövs
              alltså inte mer pengar. Det säger till och med Lars Nyhlén. De
              behöver veta vad som händer 2009, 2010 och 2011. När de inte vet
              det är de tvungna att göra de här besparingarna, och konsekvensen
              blir att människor förlorar jobb på Kronobergshäktet. Det är så
              det fungerar. Det handlar inte bara om att tillföra pengar.
            </seg>
            <seg n="7ba8fc03">
              År 2000 och 2001 gjorde jag själv de här misstagen. Jag trodde
              att det bara var att ösa på pengar, men det handlar om styrning.
              Ta med dig det! Du kommer att se att ni till och med kommer att
              kunna satsa mindre pengar på Kriminalvården men få ut mycket mer.
            </seg>
            <seg n="d508834f">
              Man sparar på polisen på samma sätt som inom åklagarväsendet.
              Men det allra viktigaste, som också Inger Davidson var inne på,
              är det förebyggande arbetet. Det har hon rätt i.
            </seg>
            <seg n="ed1a659c">
              Sanningen har aldrig varit någon vän till dig, Johan Linander.
              De uppgifter du kommer med nu har jag aldrig hört. Sanningen är
              att det kom fler jobb 2007 på samma sätt som det kom fler 2005
              och 2006 därför att vi befann oss i en högkonjunktur. Jag tror
              att det kom 140 000 nya jobb 2005 och 2006, de två senaste åren
              med den socialdemokratiska regeringen. Det fortsatte. Nu får vi
              se hur det blir framöver.
            </seg>
            <seg n="42ecea14">
              Det som den borgerliga regeringen har gjort är just att öka klyftorna
              där de rika blir rikare och de fattiga blir fattigare. Då ställer
              jag frågan: Tror du verkligen att ökade ekonomiska och sociala
              skillnader är ett sätt att bekämpa brottsligheten?
            </seg>
          </u>
          <note type="speaker" n="27d6e9e8">
            Anf. 16 JOHAN LINANDER (c) replik:
          </note>
          <u who="johan_linander_3c84a6" xml:id="i-2f003a53823e9af9-1" n="6b1f92ff">
            <seg n="ddd1b108">
              Herr talman! Jag förstår att Thomas Bodström önskar att han var
              lika ung som jag så att han har framtiden för sig.
            </seg>
            <seg n="894f5b84">
              Thomas Bodström började med att säga att det borde finnas pengar
              i budgeten för 2009, 2010 och 2011 också. Då är min fråga om Socialdemokraterna
              under sin regeringstid lade budgetar för fyra år. Jag vet svaret,
              men jag skulle gärna vilja höra det från Thomas Bodström.
            </seg>
            <seg n="6150a171">
              Jag är väldigt glad för att han tog upp det här med klyftorna.
              Socialdemokraterna har intalat sig själva att klyftorna i samhället
              ökar. Socialdemokraterna säger det så ofta att ni snart tror på
              den här lögnen själva. Men det är inte så att om man upprepar
              en lögn flera gånger så blir den en sanning. Det finns ett internationellt
              vedertaget sätt, som jag känner till i alla fall, som man mäter
              klyftorna i samhället med. Det är inte något som man pratar om
              i valstugorna, men det kallas Gini-koefficienten. Med den mäter
              man hur inkomstklyftorna i samhället ser ut.
            </seg>
            <seg n="54d8359c">
              Den var som högst år 2000 under Socialdemokraternas regeringsperiod.
              Sedan gick den ned, men från någon gång 20012002 ökade den fram
              till 2006. Efter det att vi tog över regeringsinnehavet 2006 har
              klyftorna i samhället minskat, inte ökat. Men ni har tyvärr varit
              så duktiga att jag tror att medborgarna har samma bild som Socialdemokraterna,
              fast det är en lögn. Men det är inte så att en upprepad lögn blir
              en sanning.
            </seg>
          </u>
          <note type="speaker" n="691d27a5">
            Anf. 17 THOMAS BODSTRÖM (s) replik:
          </note>
          <u who="thomas_bodstrom_00d151" xml:id="i-4a04195598f16389-3" n="b658332f">
            <seg n="3ec95632">
              Herr talman! När du pratar med en som har varit sjukskriven eller
              arbetslös länge eller jobbat deltid blir du svaret skyldig, Johan
              Linander. De får det sämre.
            </seg>
            <seg n="4488949d">
              Och det är inga små skattesänkningar för de allra rikaste. Det
              är inte bara i de allra rikaste områdena, Djursholm och Täby,
              som vi talar om 30 00040 000 mer i plånboken, utan även där Inger
              Davidson och jag bor, i Nacka. Vi ser hur grannarna, välbärgade
              människor men inte förmögna på något sätt, får mer i plånboken.
              Men det är inte där pengarna behövs. Det är bara att konstatera
              att det är vi som tjänar pengar, som har en hög lön, som får skattesänkningarna.
              70 procent av skattesänkningarna går till dem som redan har det
              bäst. Det är att öka klyftorna aktivt. Skattesänkningarna går
              till dem som har hus i de finaste områdena i Sverige. De som har
              de högsta inkomsterna får de största skattesänkningarna. Det är
              verkligheten. Gå till RUT, riksdagens utredningstjänst! Då kommer
              du att få precis det svaret.
            </seg>
            <seg n="acc170d8">
              Att säga att det är en lögn är just en lögn, Johan Linander.
              Att bokstavligen skära ned för dem som har det allra sämst har
              vi röstat om här i riksdagen. Vi var emot det, och du var för
              det.
            </seg>
            <seg n="8993e081">
              Det som har hänt, och som är så sorgligt, är att Centerpartiet,
              som tidigare var ett socialt ansvarsfullt parti, har fallit för
              den moderata politiken där de rika alltid blir rikare i Moderaternas
              Sverige. Ni har fallit platt. Jag hoppas att ni någon gång kan
              stå upp för den centerpolitik som fanns tidigare med ansvar för
              den lilla människan och inte bara för miljonärerna.
            </seg>
          </u>
          <note type="speaker" n="44b844dd">
            Anf. 18 JOHAN LINANDER (c) replik:
          </note>
          <u who="johan_linander_3c84a6" xml:id="i-2f003a53823e9af9-2" n="6b1f92ff">
            <seg n="db67b93b">
              Herr talman! Centerpartiet är ett socialt ansvarstagande parti,
              liksom hela alliansen. Vi hjälper människor att komma tillbaka
              till arbete och till att kunna försörja sig själva och inte tvingas
              sitta och vänta på att bidragen kommer i slutet av månaden. Det
              kallar jag socialt ansvarstagande.
            </seg>
            <seg n="8bec9163">
              Minskade och ökade klyftor om Thomas Bodström letar upp något
              som helst internationellt vedertaget mätsätt, inte något som Socialdemokraterna
              själva har hittat på, som visar på att klyftorna har ökat i Sverige
              sedan vi tog över makten 2006 lovar jag att jag ska stå i riksdagens
              talarstol och erkänna att jag hade fel. Plocka fram de siffrorna!
            </seg>
            <seg n="4f5d369b">
              Men jag vill ha samma löfte från Thomas Bodström. När jag visar
              honom siffrorna på det som kallas Gini-koefficienten, som visar
              att klyftorna faktiskt minskat i samhället sedan vi tog över makten,
              vill jag att Thomas Bodström ska stå här i talarstolen och säga
              att han hade fel.
            </seg>
          </u>
          <note type="speaker" n="524af4af">
            Anf. 19 LENA OLSSON (v) replik:
          </note>
          <u who="lena_olsson_010079" xml:id="i-a2a965ecf8ec61ad-2" n="813de950">
            <seg n="319a5bb1">
              Herr talman! Johan Linander, Centerpartiet, pratar om att oppositionen
              spretar. Så är det ju. Det gjorde även ni när ni var i opposition.
              Det är inget konstigt. Det sade jag till Inger Davidson också.
            </seg>
            <seg n="b7d2dbb0">
              Du är bekymrad över att vi vill dra ned polisanslaget, Johan
              Linander. Du säger att det blir 1 100 färre poliser. Jag skulle
              bara vilja ge dig ett tips. Hur vore det att använda de pengar
              ni har över till fler poliser? Det tycker jag skulle vara en bra
              idé.
            </seg>
            <seg n="9e1e2c28">
              Ska man ha ½ miljard i överskott och stoppa in lika mycket pengar
              till hinner de ju inte utbilda så många poliser att de kommer
              ut ens. Om vi ser att det börjar tryta med resurserna är vi också
              villiga att ta en diskussion. Använd de pengar du har och se till
              att få poliser för dem i stället för att stoppa in ännu mer pengar!
            </seg>
            <seg n="73c04115">
              När vi pratar om det som är brottsförebyggande håller jag med
              Thomas Bodström. Ni gör alltså stora skattesänkningar för dem
              som har mest pengar, och sedan hoppar ni på dem som är sjuka och
              arbetslösa. Vi kommer att få gräva igen stora diken efter er.
              Det kommer att bli väldigt jobbigt.
            </seg>
            <seg n="1ff85b60">
              Det är marginella höjningar ni gör på kriminalvården som ni vet
              får säga upp personal. Ni kör ju så stort med den här arbetslinjen,
              men inom kriminalvården drar ni ned. Vad har du för förklaring
              till det? Ser ni inte behoven i kriminalvården?
            </seg>
          </u>
          <note type="speaker" n="9e3e26f9">
            Anf. 20 JOHAN LINANDER (c) replik:
          </note>
          <u who="johan_linander_3c84a6" xml:id="i-2f003a53823e9af9-3" n="6b1f92ff">
            <seg n="1cbd4edf">
              Herr talman! Det var mycket på en gång. Jag ska inte prata snabbt
              men kort om varje sak.
            </seg>
            <seg n="42d5e9da">
              Alliansens spretande när vi var i opposition var att vi satsade
              olika mycket mer på olika områden. Det var inte fråga om att dra
              ned, att satsa eller att ligga kvar som oppositionen. Men strunt
              samma, ni får spreta så mycket ni vill.
            </seg>
            <seg n="9188a99e">
              Lena Olsson säger: Varför inte anställa fler poliser för de pengar
              som finns över? Var hittar du de arbetslösa poliserna som vi kan
              anställa fler av? Civilanställda kan vi möjligtvis få fler, men
              så många arbetslösa poliser kan du väl inte påstå att det finns
              i samhället?
            </seg>
            <seg n="6d5e2bb5">
              Däremot behövs pengarna för att anställa de poliser som kommer
              ut från polishögskolan. Därifrån kommer det ut fler. Det har vi
              sett till. Och vi kommer att uppnå vårt mål på 20 000 poliser
              år 2010.
            </seg>
            <seg n="12e5c7f5">
              Vad som är att hoppa på sjuka och arbetslösa kan vi så klart
              diskutera. Man kan diskutera om det hör hemma i den här debatten
              också, men eftersom jag själv började med det ska jag givetvis
              svara. Om det är att satsa rekordmycket på rehabilitering för
              att sjuka ska kunna återgå till arbetslivet och om det är att
              skapa många nya jobb så att människor får arbete i stället för
              att gå arbetslösa som är att hoppa på sjuka och arbetslösa, ja,
              i sådana fall hoppar vi på sjuka och arbetslösa. Men det är inte
              riktigt den definition jag har av det ordet.
            </seg>
            <seg n="d8c7d51a">
              När det gäller arbetslinjen i kriminalvården ska jag faktiskt
              hålla med Lena Olsson om att det har varit problem. Det har varit
              diskussioner om vem som ska betala vad, om det ska vara pengar
              från Arbetsmarknadsstyrelsen eller från Kriminalvården. Det är
              naturligtvis inte okej att satsningarna inte fortsätter. Vi ska
              se till att arbetslinjen upprätthålls även i kriminalvården givetvis.
              Det handlar inte bara om att man ska arbeta utan det gäller också
              att få en utbildning så att man har lättare att få jobb när man
              kommer ut.
            </seg>
          </u>
          <note type="speaker" n="d01a1caf">
            Anf. 21 LENA OLSSON (v) replik:
          </note>
          <u who="lena_olsson_010079" xml:id="i-f484ebf7ffb28362-1" n="813de950" next="i-9d72f54b54f2b66c-1">
            <seg n="7a2189c8">
              Herr talman! Hur blir det här då, Johan? Det finns inga arbetslösa
              poliser att anställa. Nej, det vet vi väl. Det är väl ingen överraskning.
              Men då ska du in med ytterligare ½ miljard. Uppstår de då helt
              plötsligt?
            </seg>
          </u>
          <note n="21e1f5da">
            (JOHAN LINANDER (c): Ja.)
          </note>
          <u who="lena_olsson_010079" xml:id="i-9d72f54b54f2b66c-1" n="813de950" prev="i-f484ebf7ffb28362-1">
            <seg n="4ce32eaa">
              Jaha! Då uppstår de. När man har ett överskott på 500 miljoner
              finns de inte. Sedan stoppar man in lika mycket till, då helt
              plötsligt finns de. Den ekvationen går inte ihop för mig.
            </seg>
            <seg n="42410c49">
              Jag tycker att det är kul att du håller med mig om just arbetslinjen.
              Det har jag engagerat mig speciellt hårt i eftersom jag vet att
              yrkesutbildningar inom anstalten ger ett jättegott resultat. Det
              var ett inslag om det i Aktuellt, i helgen tror jag att det var.
            </seg>
            <seg n="2a5a3ad4">
              När det gäller kriminalvården behövs det ett samarbete mellan
              justitieministern och arbetsmarknadsministern för att sätta fokus.
              Här är detta också väldigt lyckade pengar. De intagna får jobb,
              praktikplatser och så vidare. De får ett värdigt liv. Det här
              är väldigt tacksamma människor, för de har ofta varit på botten
              i samhället och krälat och gör ganska mycket för att få behålla
              ett jobb och sköta sig.
            </seg>
            <seg n="bbd6eb66">
              Det ser jag fram emot. Men om det ska bli verklighet ser jag
              också fram emot att vi nog får öka på anslaget till Kriminalvården
              lite mer. Nu fick de ha kvar anslaget för yrkesutbildningarna.
              Men i och med att det ligger still är det i princip en sänkning.
              Ska arbetslinjen gälla för alla ska den även gälla här. Men det
              kan jag se fram emot att Johan Linander kommer att se till.
            </seg>
          </u>
          <note type="speaker" n="fceba7e2">
            Anf. 22 JOHAN LINANDER (c) replik:
          </note>
          <u who="johan_linander_3c84a6" xml:id="i-b2d5632ce4e85a5f-0" n="6b1f92ff" next="i-6246d8b7a58742cb-0">
            <seg n="e6b75846">
              Herr talman! Det är kanske inte så spännande att poliser uppstår
              som Lena Olsson vill göra det till. Jag kan rekommendera ett studiebesök
              på någon av de tre polishögskolor vi har. Det finns en i Solna
              så det är inte alls långt, eller kanske i Växjö eller Umeå om
              det passar bättre. Där uppstår faktiskt nya poliser. De kommer
              ut från polishögskolan och ska ha anställning. Och då kostar det
              pengar. Där uppstår de. Så spännande var det.
            </seg>
            <seg n="dd4783ef">
              Till slut kan jag bara säga att arbetslinjen ska gälla även i
              kriminalvården. Det tycker vi allihop är viktigt. Vi kan väl avsluta
              med den frågan som vi faktiskt är överens om.
            </seg>
          </u>
          <note n="1b5d80f1">
            Anf. 23 CECILIA WIGSTRÖM i Göteborg (fp):
          </note>
          <u who="johan_linander_3c84a6" xml:id="i-6246d8b7a58742cb-0" n="6b1f92ff" prev="i-b2d5632ce4e85a5f-0">
            <seg n="95cf2fff">
              Herr talman! Jag måste säga att jag är väldigt imponerad av mina
              tre kolleger från allianspartierna. De har framfört såväl vad
              vi i alliansen tycker som vad den här debatten handlar om. Jag
              ska försöka komplettera och förstärka det som redan har sagts.
            </seg>
            <seg n="ea177d1a">
              Diskussionen i dag handlar ju om rättsväsendet. Hur mycket pengar
              ska vi ge våra poliser, domstolarna, åklagarna och kriminalvården,
              och vad är det de ska jobba med? Den utmaning som de står inför
              och som vi tillsammans i alliansen försöker rätta till är den
              verklighet som tyvärr många medborgare drabbas av, nämligen brott.
            </seg>
            <seg n="39cf1a8b">
              Vi har en mängd brottsoffer ute i samhället. Det är företagare
              som har utsatts för utpressning genom organiserad brottslighet,
              åklagare som har fått hemmet bombat, den unga killen som blivit
              nedsparkad efter besöket på krogen och tyvärr en hel del kvinnor
              som har slagits blå och röda inom hemmets väggar.
            </seg>
            <seg n="40c7db00">
              Det här vill vi stoppa från alliansens sida. Vi vill ge alla
              människor i Sverige en trygg tillvaro. Därför gör vi också det
              här året den största satsningen någonsin på rättsväsendet, och
              vi följer nu upp detta med att nästa år tillföra ytterligare ½
              miljard. Totalt sett har vi nu satsat 2 miljarder kronor på att
              förstärka rättsväsendet i Sverige för att ge människor en tryggare
              tillvaro.
            </seg>
            <seg n="6cd4fdd3">
              För att förstärka arbetet mot kvinnovåld har vi tagit fram en
              handlingsplan. Olika myndigheter kanske ibland jobbar var för
              sig. Nu ska vi se sammanhållet på arbetet att motverka våld mot
              kvinnor genom förebyggande verksamhet, behandling av män som slår
              och genom att ge kvinnor ett ökat skydd.
            </seg>
            <seg n="26716fc9">
              När det gäller den organiserade brottsligheten innebär också
              förstärkningen av rättsväsendet med 3 000 fler poliser till 2010
              oerhört mycket. År 2010 ska vi ha 20 000 poliser.
            </seg>
            <seg n="841c2f10">
              Men det handlar inte bara om att få fler poliser. Det handlar
              också om att ge polisen bättre verktyg. Där ser vi tyvärr hur
              den socialdemokratiska regeringen under sina tolv år inte tog
              detta ansvar.
            </seg>
            <seg n="8156ab15">
              Buggningen har vi fått igenom just i år. För någon vecka sedan
              röstade vi om det i riksdagen.
            </seg>
            <seg n="7b04a390">
              Det gäller att förverka kriminellas tillgångar pengar. Yrkeskriminella
              lever i sus och dus på pengar som de har tjänat på brott. Det
              har den förra regeringen lämnat därhän. En utredning kom 1999,
              men ingenting har hänt. Nu är alliansregeringen på väg att se
              till att vi kan ta kriminellt intjänade tillgångar.
            </seg>
            <seg n="2a8f82da">
              Polisdatalagen är också någonting som alliansregeringen nu tar
              tag i. Socialdemokraterna såg till att vi fick en lagstiftning
              som redan när den kom 1999 var gammal. Det innebär att polisen
              i Göteborg där jag bor inte på ett enkelt sätt kan ta reda på
              ifall samme misstänkte som de har sittandes på häktet också är
              misstänkt för ett brott i Umeå. Jag vet att det låter helt otroligt,
              men så är det. Socialdemokraterna har bara lämnat därhän det faktum
              att polisen inte har några bra verktyg. Vi är eniga om detta i
              alliansen.
            </seg>
            <seg n="3b28abf4">
              När det gäller behovet av att förstärka Rikskriminalpolisen och
              skapa ett svenskt FBI har vi vissa olika åsikter, men det är normalt
              och inget konstigt. Vi har olika åsikter ibland, men vi röstar
              alltid gemensamt. Vi kommer alltid överens i alliansen. Det är
              det som är den stora skillnaden om man jämför med oppositionen
              som spretar betänkligt. Lena Olsson försöker hävda att vi spretar
              lika mycket som de gör. Men så är det inte. Vi kompromissar, och
              vi röstar likadant i riksdagen. Vi gör inte som Vänstern och Miljöpartiet
              ofta gjorde, vilket jag i och för sig kan förstå eftersom de inte
              var med i regeringen. Men ni stödde inte alltid regeringens förslag.
              Ni röstade nej, och ni bordlade regeringens förslag under den
              förra mandatperioden.
            </seg>
            <seg n="655cf658">
              Ni talar om en koalitionsregering, men hur ska ni kunna bilda
              en koalitionsregering när ni spretar så mycket?
            </seg>
            <seg n="cc8f74c5">
              Jag blir väldigt konfunderad när jag hör Thomas Bodström i talarstolen
              säga att regeringens politik är en bluff. Den är en bluff, säger
              han. Samtidigt säger han att om vi lyckas 2010 när nästa val är
              ska han gratulera oss. Men hur kan du, Thomas Bodström, stå och
              hävda att det redan nu är en bluff när det är för tidigt att utvärdera?
              Det går inte riktigt ihop. Jag tycker att det är oseriöst att
              säga att vår politik är en bluff. Det är väldigt stora ord som
              inte har någon substans. Vi får vänta till 2010 och se hur det
              är. Jag tror inte att vår politik kommer att vara en bluff då.
              Jag tror att du kommer att behöva gratulera oss och att vi kommer
              att ha uppnått det som vi har velat uppnå, bland annat att vi
              ska ha ett samhälle med 20 000 poliser.
            </seg>
            <seg n="00fb8280">
              Thomas Bodström hävdar att Socialdemokraterna under den förra
              mandatperioden satsade mer än vi 5 miljarder kronor på rättsväsendet.
              Det ska då jämföras med de 2 miljarder kronor som vi har satsat
              hittills.
            </seg>
            <seg n="a40ebd7b">
              Om man tittar noggrant på dessa siffror ser man att 2,4 miljarder
              av de 5 miljarder som Socialdemokraterna hävdar att de satsade
              under den förra mandatperioden är löne- och prisomräkningar. Om
              man tar bort det innebär det att ni skulle ha satsat 2,6 miljarder
              under den förra mandatperioden. Men 0,6 miljarder, det vill säga
              600 miljoner, av dessa satsningar togs det beslut om ännu tidigare,
              det vill säga mandatperioden innan dess. Om man drar av dem innebär
              det att ni under den förra mandatperioden satsade 2 miljarder
              kronor. Det är lika mycket som vi satsar i dag utöver löne- och
              prisomräkningar. Era satsningar under fyra år har vi gjort redan
              på två år.
            </seg>
            <seg n="e055bea8">
              Vem är det som bluffar vem egentligen? Som sagt, jag tror att
              det nog är Thomas Bodström. Jag säger inte att du i dag är en
              bluff. Men jag tror att fler och fler om fyra år kommer att se
              att den som bluffar nog snarare är den som började kalla den andra
              för en bluffare.
            </seg>
            <seg n="71a927d6">
              Socialdemokraterna talar mycket om bluffar och annat, och Thomas
              Bodström håller tyst om sin egen politik. Thomas Bodström stod
              här och talade väldigt länge om vad Beatrice Ask skulle säga till
              vissa myndighetschefer och hur man skulle lösa interna stridigheter
              inom polisen. Det är att uppmana en minister till ministerstyre.
              Men varför talar ni inte om er politik i stället? Det är väl för
              att den inte håller för granskning.
            </seg>
            <seg n="5ffc7a4a">
              Förra året när vi hade den här budgetdebatten då sade ni här
              i talarstolen att ni ville ha fler poliser än vad vi ville ha.
              Ni vill ha fler poliser än de 20 000 som vi vill ha. Men det året
              ville ni dra bort 342 miljoner kronor från polisen. Nu har ni
              tagit till er av vår kritik. Vi sade att det var oseriöst att
              hävda att man ville ha fler poliser men ändå minska anslaget.
              Nu ökar ni anslaget i år med 110 miljoner kronor. Det är bra.
              Ni är på rätt väg. Men jag vill påminna om att det fortfarande
              saknas 230 miljoner kronor från er sida för att ni ska komma upp
              i samma satsningar som vi inom alliansen gör på polisen. 230 miljoner
              kronor saknas från Socialdemokraterna för att ni ska kunna säga
              att ni vill ha lika många poliser som vi vill ha. Det hoppas att
              jag vi kan få se i er motion med anledning av vårbudgeten.
            </seg>
            <seg n="bada96d4">
              Den lilla ökning som ni gör på polisen gör ni på bekostnad av
              domstolarna och på bekostnad av kriminalvården. Det är två verksamheter
              som vi tillförde resurser men som ändå jobbar under ansträngda
              förhållanden. Där gör ni en minskning.
            </seg>
            <seg n="6f0ef095">
              I våras när vi anslog 47 miljoner till åklagarväsendet sade ni
              nej till den förstärkningen. Nu har ni mage att på något sätt
              stå och hävda att ni vill stödja åklagarväsendet mer än vi vill
              göra när ni sade nej till den satsning som vi gjorde på åklagarväsendet
              i vårbudgeten.
            </seg>
            <seg n="1bcfa30b">
              Herr talman! Min talartid är nästan slut. Men jag hoppas att
              jag genom att ha ägnat lite mer tid åt siffrorna har klargjort
              för dem som lyssnar på denna debatt att om det är någon som inte
              har rätt koll på siffrorna så är det herr Bodström, medan vi i
              alliansen gör ärliga satsningar på att förstärka rättsväsendet.
              Vi gör förstärkningar med 2 miljarder kronor för att skapa ett
              tryggare Sverige för alla medborgare.
            </seg>
          </u>
          <note n="3e11bd81">
            I detta anförande instämde Anders Hansson (m).
          </note>
          <note type="speaker" n="e5903657">
            Anf. 24 THOMAS BODSTRÖM (s) replik:
          </note>
          <u who="thomas_bodstrom_00d151" xml:id="i-9121d12911bfc35d-1" n="b658332f" next="i-2b85bc9343e5b766-1">
            <seg n="1ed6f1d1">
              Herr talman! Jag tackar Cecilia Wigström för det närmast patologiska
              intresset kring min person. Större delen av anförandet handlade
              om Socialdemokraterna och mig. Det är bara att tacka och ta emot.
              Det är närmast generande eftersom vi faktiskt har en annan justitieminister
              i dag.
            </seg>
            <seg n="9eefc9f5">
              Det var nog, Cecilia Wigström, utan överdrifter det mest okunniga
              inlägg som jag har hört här. Att säga att Socialdemokraterna var
              de som inte drev igenom redskap till polisen är faktiskt djupt
              okunnigt, och man frågar sig vilken planet du levde på under den
              förra mandatperioden. Dina kunskaper om ministerstyre hinner vi
              inte reda ut här, men jag ber dig att läsa på vad ministerstyre
              är.
            </seg>
            <seg n="6962e786">
              Sanningen var ju och det kanske man inte ska vara så stolt över
              att det till och med fick namnet Bodströmsamhället därför att
              vi gav polis och åklagare så mycket redskap. Det var Kristdemokraterna
              och Centern som inte gick fram med det som de hade sagt tidigare,
              vilket jag har full respekt för att de gjorde. Det var så det
              var, Cecilia Wigström, ingenting annat. Det var Beatrice Ask som
              försökte stoppa detta med lagring av telefondata. Det är sanningen,
              Cecilia Wigström. Du står i riksdagen. Du måste tänka dig för
              innan du säger sådana här totala felaktigheter för jag tror inte,
              trots allt, att du kan vara så omedveten om allt det som skedde
              under den förra mandatperioden. Jag ber dig därför att tänka på
              var du befinner dig när du säger alla dessa felaktigheter.
            </seg>
            <seg n="defe8700">
              Det är en bluff om man går till val och säger att det ska bli
              3 miljarder mer än vad Socialdemokraterna satsar och det inte
              blir så. Då är det inget annat än en bluff. Även ni sade så sent
              som våren 2006 att om ni kommer till makten kommer ni att satsa
              750 miljoner mer än Socialdemokraterna. Så blev det inte, och
              det är en bluff, Cecilia Wigström. Det finns inget annat ord för
              det, och det är det olyckliga.
            </seg>
            <seg n="5993741d">
              Förklara nu vad du menar, Cecilia Wigström, med att det var Socialdemokraterna
              som stoppade verktygen till polisen. Det vill jag mycket gärna
              höra.
            </seg>
          </u>
          <note n="152bc51e">
            Anf. 25 CECILIA WIGSTRÖM i Göteborg (fp) replik:
          </note>
          <u who="thomas_bodstrom_00d151" xml:id="i-2b85bc9343e5b766-1" n="b658332f" prev="i-9121d12911bfc35d-1">
            <seg n="b40e0743">
              Herr talman! Jag fick inte något riktigt svar på det som jag
              frågade Thomas Bodström om i mitt anförande.
            </seg>
            <seg n="6da191ed">
              Nu upprepas det att vi bluffar, men det är alldeles för tidigt
              att utvärdera den saken. En mandatperiod löper under fyra år,
              och det är den perioden man har på sig för att infria vallöftena.
              En annan aspekt att beakta är att ni kanske i viss mån ändrat
              er politik, Thomas Bodström. Jag tror att ni satsar mer på rättsväsendet
              nu än tidigare. Nu har ni till och med sagt att ni vill ha fler
              poliser än vi, men ni tillför inte de pengarna.
            </seg>
            <seg n="04375652">
              Ja, jag ägnar mycket tid åt dig, Thomas Bodström, och åt den
              socialdemokratiska politiken eftersom det är du som står i talarstolen
              och för ordet för ditt parti. Men det är lite konstigt att jag
              ska behöva prata om er politik, eller hur? Du hymlar och håller
              tyst om den, vilket jag tycker är ett bevis för att den inte håller
              för granskning. Det är därför jag ägnar så mycket tid åt att föra
              fram vad det är ni vill.
            </seg>
            <seg n="da264647">
              Precis som Johan Linander sade tidigare hänger er politik inte
              ihop. Förra året satsade ni mindre på polisen. Nu satsar ni mer.
              Förra året satsade ni mer på kriminalvården. Nu drar ni ned. Förra
              året satsade ni mer på domstolarna. Nu drar ni ned på dem. Och
              ni sade nej till förstärkningen av åklagarna som vi hade i vårbudgeten.
              Den politiken hänger alltså inte ihop, och det tycker jag är viktigt
              att svenska folket får veta.
            </seg>
            <seg n="747bc773">
              När det gäller lagstiftningen gjorde ni kanske en del saker på
              det området. Men hur kunde Beatrice Ask stoppa en polisdatalag
              som det aldrig blev någon proposition om? Där är du svaret skyldig,
              Thomas Bodström. En annan viktig sak är det faktum att polisen
              hävdar att det just är bekämpandet av den organiserade brottsligheten
              som man ska satsa pengarna på. Ni kom dock aldrig med någon proposition
              om till exempel förverkande eller om förstärkt penningtvättslagstiftning.
              Ni gjorde alltså väldigt lite på detta område.
            </seg>
          </u>
          <note type="speaker" n="89725f2b">
            Anf. 26 THOMAS BODSTRÖM (s) replik:
          </note>
          <u who="thomas_bodstrom_00d151" xml:id="i-9121d12911bfc35d-2" n="b658332f" next="i-2b85bc9343e5b766-2">
            <seg n="88f80212">
              Herr talman! Det var många fel igen. Det var inte en polisdatalag
              utan datalagring som Beatrice Ask försökte stoppa, alltså det
              samarbete som krävdes för att polis och åklagare även fortsättningsvis
              skulle kunna använda det i kampen mot den internationella brottsligheten.
            </seg>
            <seg n="57c9f7c5">
              Jodå, det kom visst ett direktiv om penningtvätt, nämligen från
              EU. När det gäller den ekonomiska delen, alltså bekämpandet av
              beslag, presenterades det förslaget i slutet av mandatperioden,
              och där tror jag att vi är överens. Jag tror också att den nuvarande
              regeringen kommer att fullfölja det förslaget. Det var alltså
              många fel på en gång.
            </seg>
            <seg n="f6d51df0">
              Bluffen, Cecilia Wigström, är att ingen av de personer som jobbar
              i kriminalvården och inom Helsingforsspolisen, och inte heller
              någon av åklagarna, fick höra att detta skulle bli konsekvensen
              av den borgerliga kriminalpolitiken. Inte ett ord sades om det
              före valet. Inte ett ord sades om att detta skulle bli konsekvensen.
              Det är det som är så illa, och det är därför folk i rättsväsendet
              blir så upprörda när jag träffar dem.
            </seg>
            <seg n="87a41d2b">
              Cecilia Wigström säger att vi byter sida. Ja, det gör vi eftersom
              vi hela tiden har kontakt med rättsväsendet. Varje vecka har jag
              kontakt med dem, både som politiker och som advokat, och det är
              oerhört värdefullt. Då kan till exempel Kriminalvården säga nej,
              nu behövs det inte mer pengar, och kanske inte ens 2008, men de
              måste få besked om vad som gäller. På så sätt kan de anpassa sin
              budget. Det är alltså viktigt att ha den kontakten med verkligheten
              i stället för att inte ha någon som helst kontakt med den.
            </seg>
            <seg n="25f75af7">
              Sedan säger du att vi inte har koll på siffrorna. Som jag sade
              kommer först rikspolischefen till Justitiedepartementet och ger
              en siffra, sedan kommer länspolismästaren och ger en annan siffra,
              och det skiljer på 1 miljard kronor i uppfattningarna. Tala om
              att inte ha kontroll över siffrorna!
            </seg>
            <seg n="c3f89ced">
              Mitt råd till dig, Cecilia Wigström, är: Ta närmare kontakt med
              rättsväsendet. Tala med poliser. Tala med Kriminalvården. Tala
              med dem som jobbar på Justitiedepartementet. Tala med dem som
              jobbar inom Helsingforsspolisen. Då kommer du att se att den verklighet
              som du försöker beskriva från riksdagens talarstol inte är överensstämmande
              med sanningen.
            </seg>
          </u>
          <note n="2db51e4c">
            Anf. 27 CECILIA WIGSTRÖM i Göteborg (fp) replik:
          </note>
          <u who="thomas_bodstrom_00d151" xml:id="i-2b85bc9343e5b766-2" n="b658332f" prev="i-9121d12911bfc35d-2">
            <seg n="10107293">
              Herr talman! Jag har full koll på siffrorna. Jag ägnar all min
              tid åt mitt riksdagsuppdrag och vet mycket väl vad jag talar om.
            </seg>
            <seg n="85a73059">
              Jag har lagt märke till att Thomas Bodström i sina två repliker
              inte sagt någonting om att jag skulle ha fel vad gäller bluffsatsningen
              på 5 miljarder under den förra mandatperioden. Du har inte, Thomas
              Bodström, sagt emot mig beträffande den genomgång jag gjorde.
              Du hävdar nämligen att ni satsade 5 miljarder under den förra
              mandatperioden. I själva verket var 2,4 miljarder av dem löne-
              och prisomräkningar. Därmed återstod 2,6 miljarder. Men 600 miljoner
              av dessa fattades det beslut om under mandatperioden 19982002.
              Alltså återstod endast 2 miljarder, vilka ni satsade på rättsväsendet
              under den förra mandatperioden. Det är den korrekta siffran, och
              du har inte heller hävdat att den skulle vara felaktig. Det innebär
              att vi på dessa två år satsar lika mycket som ni satsade på fyra
              år, nämligen 2 miljarder. Från alliansens sida gör vi alltså en
              väsentlig resursförstärkning vad gäller rättsväsendet.
            </seg>
            <seg n="f5f7af2d">
              När det gäller förverkande kom departementspromemorian inte alls
              under slutet av förra mandatperioden, utan den kom i december
              2006, det vill säga i början av vår mandatperiod. Ja, den promemorian
              var tillkommen under Thomas Bodströms ministertid. Den kom sju
              år efter det att en utredning 1999 föreslagit en lagstiftning
              om att kunna beslagta kriminellas tillgångar en lagstiftning som
              alla våra nordiska grannländer införde i slutet av 90-talet. Det
              som enligt polisen är hjärtat i de organiserade gängens verksamhet
              är nämligen pengarna, och därför är det viktigt att slå mot just
              detta. Där gjorde ni ingenting på sju år. När utredningen sedan
              lades fram var den alldeles för svag. I stället kommer alliansregeringen
              att presentera en proposition som förstärker förslaget, jämfört
              med det som Thomas Bodströms regering initierade i den nämnda
              departementspromemorian.
            </seg>
          </u>
          <note type="speaker" n="af439f2c">
            Anf. 28 LENA OLSSON (v) replik:
          </note>
          <u who="lena_olsson_010079" xml:id="i-f484ebf7ffb28362-2" n="813de950" next="i-9d72f54b54f2b66c-2">
            <seg n="8bf5e94d">
              Herr talman! Jag skulle vilja fråga Cecilia Wigström hur pass
              viktig hon tycker att balansen i rättskedjan är med tanke på en
              del anslag. Då tänker jag framför allt på polisen som redovisar
              ett kraftigt överskott samtidigt som de får lika mycket till.
              När det däremot gäller kriminalvården, där straffen sedan ska
              verkställas, får de i stort sett ingenting.
            </seg>
            <seg n="20828242">
              Jag har en mycket konkret fråga: Hur mycket lägger alliansregeringen
              till pris- och löneomräkningar i kriminalvården?
            </seg>
          </u>
          <note n="52464f37">
            Anf. 29 CECILIA WIGSTRÖM i Göteborg (fp) replik:
          </note>
          <u who="lena_olsson_010079" xml:id="i-9d72f54b54f2b66c-2" n="813de950" prev="i-f484ebf7ffb28362-2">
            <seg n="0d5eb008">
              Herr talman! Om jag tar den sista frågan först måste jag säga
              att jag inte har svaret på den här och nu.
            </seg>
            <seg n="62b3c412">
              Vad gäller balansen i rättsväsendet är det en mycket viktig fråga.
              Vi gör en stor satsning för att ge människor ett tryggare Sverige
              med fler poliser som patrullerar och är synliga, poliser som hjälper
              misshandlade kvinnor, företagare som utsätts för utpressning och
              andra brottsoffer. Den satsningen behövs. Den ökning som vi under
              de senaste tio åren sett av till exempel den organiserade brottsligheten
              är mycket oroväckande.
            </seg>
            <seg n="510ad28c">
              Självklart måste polisens ökade arbete också få effekter på andra
              delar av rättskedjan, och vi gör förstärkningar. I vårbudgeten
              förstärkte vi åklagarväsendet med 47 miljoner. Vi gör ytterligare
              förstärkningar av åklagarväsendet; jag har inte den exakta siffran
              i huvudet, men det gäller även nästa års budget. Detsamma gäller
              Kriminalvården och domstolarna. Vi tänker alltså på hela rättskedjan,
              men självklart måste vi noggrant följa detta så att alla delar
              hänger samman och får tillräckligt med resurser. Vi gör en förstärkning
              över hela rättskedjan.
            </seg>
          </u>
          <note type="speaker" n="fbf0e1b6">
            Anf. 30 LENA OLSSON (v) replik:
          </note>
          <u who="lena_olsson_010079" xml:id="i-f484ebf7ffb28362-3" n="813de950" next="i-9d72f54b54f2b66c-3">
            <seg n="ee266d0d">
              Herr talman! Vi gör en förstärkning över hela rättskedjan, säger
              Cecilia Wigström. Ja, man brukar ju säga så. Det är helt naturligt.
              Men att man ger lika mycket till polisen som de har i överskott
              tycker jag är olyckligt när man samtidigt glömmer dem som sedan
              ska verkställa straffen.
            </seg>
            <seg n="96c38a8a">
              Det är lite roligt att i debatten lyssna till de ständiga påhoppen
              på socialdemokratin, som ju landar på exakt samma siffra som regeringen.
              Vi från Vänsterpartiet här däremot hållit vår linje. Det blir
              ungefär 228 miljoner mindre, men vi tycker att det är försvarbart.
              Med tanke på att polisen har ett stort överskott inställer sig
              naturligtvis frågan om man verkligen ska stoppa in mer pengar
              i en organisation än den gör av med. Man kanske också borde titta
              lite mer på hur effektivt medlen används. Vi har till exempel
              svårt att få poliser till glesbygden, trots att nya poliser tillkommer
              och det satsas mer pengar. Det kanske också finns annat som behöver
              göras.
            </seg>
            <seg n="7e56dda1">
              Jag vet inte om Cecilia Wigström fick en uppgift av Johan Linander
              om pris- och löneomräkningen, men den är 0,78 procent. Jag tror
              att det är den lägsta nivån på femton år, och nu skyller man på
              socialdemokratin och indirekt på oss eftersom vi hade makten tillsammans
              med dem. Då måste man se till att det behövs ökade resurser till
              löner, drift och så vidare. Kostnaden brukar ju aldrig minska,
              vilket väl inte är någon överraskning.
            </seg>
            <seg n="6e1ee022">
              Kriminalvården måste ju säga upp personal. Vad har du för försvar
              för det? Du kan inte komma och prata om balans i rättskedjan.
              Ni är inte heller särskilt bra på att räkna. Det anser i alla
              fall jag.
            </seg>
          </u>
          <note n="7074f218">
            Anf. 31 CECILIA WIGSTRÖM i Göteborg (fp):
          </note>
          <u who="lena_olsson_010079" xml:id="i-9d72f54b54f2b66c-3" n="813de950" prev="i-f484ebf7ffb28362-3">
            <seg n="22ced86d">
              Herr talman! Den korrekta siffran för vår satsning på kriminalvården
              i år är 27 miljoner kronor. Huruvida det räcker eller inte är
              en politisk bedömning, men jag står i alla fall inte här och kommer
              med andra siffror än de som står i regeringens budgetproposition.
              Den siffran är 27 miljoner kronor. Sedan kan Lena Olsson hävda
              att det är för lite, och det kan jag respektera.
            </seg>
            <seg n="0897b1bd">
              Jag måste också ge ett erkännande till Vänsterpartiet: Ni är
              konsekventa i er politik. Det finns en röd tråd. Era förslag i
              år hänger ihop med era förslag förra året. Men den satsning som
              ni vill göra på kriminalvården gör ni på polisens bekostnad. Det
              blir inte lättare att få poliser i glesbygd om man som ni vill
              dra ned 570 miljoner kronor på polisen. 570 miljoner kronor mindre
              till polisen nästa år innebär i praktiken 1 100 färre poliser.
              Då blir det inte fler poliser ute i glesbygden, och jag tror att
              det är detta som vi just nu behöver ta tag i.
            </seg>
            <seg n="3b30206d">
              Vi har haft så få poliser på grund av Socialdemokraternas neddragningar
              under tolv år. Det är ett problem som alliansregeringen måste
              rätta till, och det gör vi genom att nu satsa extremt mycket på
              polisen så att människor ska kunna känna trygghet.
            </seg>
            <seg n="ac82cc36">
              Med er starka neddragning på polisen är det svårt att se hur
              oppositionen hänger ihop. Ni vill satsa på kriminalvården och
              dra ned på polisen. Socialdemokraterna vill göra tvärtom. Sedan
              har vi Miljöpartiet, som i princip delar vår syn på vikten av
              ett starkt rättsväsende generellt. Det spretar mycket från oppositionens
              sida. Vänsterpartiet är konsekvent, men det hjälper inte när ni
              inte kan nå enighet med de två övriga partierna.
            </seg>
            <seg n="7f8030dd">
              I alliansen är vi eniga om att göra denna stora satsning på ett
              förstärkt rättsväsende för ett tryggare Sverige för medborgarna.
            </seg>
          </u>
          <note type="speaker" n="2b2ef714">
            Anf. 32 Justitieminister BEATRICE ASK (m):
          </note>
          <u who="beatrice_ask_709106" xml:id="i-2665aa831cd0622e-0" n="d9d1df79">
            <seg n="7bb0605e">
              Fru talman! Det är intressant att lyssna på den här debatten,
              som vanligt. Justitieutskottets ledamöter beskriver olika delar
              av verkligheten, och det finns väldigt många olika verkligheter.
            </seg>
            <seg n="7ba3ab0f">
              I förrgår kväll åkte jag bil 14 mil i snöyra i norra Dalarna.
              Det var halka och snörök. På två och en halv timme såg jag en
              långtradare som hade sladdat av vägen och halkat långt in i skogen,
              en avåkning och tre stora älgar som sprang precis framför en omkörande
              bil. Jag skickade en stilla tanke till de två poliser i en polisbil
              som brukar vara de enda tjänstgörande i det polisdistriktet sena
              kvällar och till det arbete de har framför sig de kommande veckorna,
              när stora delar av Fritids-Sverige ska bege sig till Sälen eller
              fara upp för att fira jul hos vänner och bekanta. Detta är ett
              område och en myndighet där man ska ta hand om grov brottslighet,
              svår brottslighet och väldigt många olika arbetsuppgifter.
            </seg>
            <seg n="e64b5c34">
              Det finns andra verkligheter än den som är i Helsingforss innerstad.
              Det finns andra verkligheter än skvaller och tjafs mellan chefer
              och personer hit och dit. Ibland när jag hör Thomas Bodström prata
              om alla han talar med undrar jag: Vem är denna man som du hela
              tiden hänvisar till? Vilka är alla dessa män som du talar med?
              Tror du på fullt allvar att ingen annan i riksdagen och i justitieutskottet
              någonsin ser något av verkligheten eller träffar någon människa?
            </seg>
            <seg n="2a12a481">
              Jag ägnar hela dagarna åt att träffa människor som arbetar inom
              rättsväsendet eller av olika skäl har behov av att ha kontakt
              med rättsväsendet.
            </seg>
            <seg n="89cc82bf">
              Utgångspunkten för regeringen är att alla människor ska kunna
              känna sig trygga i sina hem och i sin vardag. Brottslighet och
              brist på ordning och reda skapar skador och leder till otrygghet
              för alla. Utvecklingen de senaste åren har inneburit bra saker
              på vissa områden, men vi ser en ökning av antalet våldsbrott,
              inte minst bland unga, som är oacceptabel.
            </seg>
            <seg n="1725f943">
              Vi vill att Sverige ska vara tryggt, oavsett om det gäller dem
              som bor i Malmö, Helsingfors eller Sveg. Vi vill att brottsligheten
              ska minska och att antalet brott som klaras upp ska bli större.
              Det är mot bakgrund av den typen av visioner, ambitioner och målsättningar
              som man ska se det budgetarbete som görs.
            </seg>
            <seg n="0d71bbc8">
              I dag, när jag tittar tillbaka på mitt första år som justitieminister,
              är jag stolt över att alliansregeringen har sjösatt den mest ambitiösa
              satsningen på rättsväsendet någonsin. Totalt har alliansregeringen
              gjort rejäla satsningar på rättsväsendet om 2 205 000 000 kronor,
              varav över 1 miljard har gått till polisen. Så är det. Alliansen
              har med råge levererat vad vi lovade resursmässigt, vilket flera
              av utskottets ledamöter har redovisat.
            </seg>
            <seg n="27278015">
              Rikspolischefen konstaterade också i sin ledare i tidningen Svensk
              Polis nyligen att polisen aldrig har haft bättre resursmässiga
              förutsättningar än nu. Det blir fler anställda, och den utvecklingen
              kommer att fortsätta under de kommande åren, och det utbildas
              fler poliser än någonsin.
            </seg>
            <seg n="e485cbd2">
              Den stora satsning som vi gör ska möjliggöra en kraftig ökning
              av antalet poliser, med målet att vi ska ha 20 000 poliser senast
              2010. I höstas började rekordmånga studenter på Polishögskolan.
              De nya polisstudenter som ska börja måste både täcka pensionsavgångar
              och innebära en reell förstärkning. En av de viktigaste frågorna
              för den borgerliga regeringen är att få fler poliser den här vägen
              men att polisen också ska bli mer synlig, eftersom vi vet att
              det ökar tryggheten. Genom att öka antalet poliser och skicka
              rätt signaler till Rikspolisstyrelsen och andra instanser kan
              vi få den effekten.
            </seg>
            <seg n="148eb849">
              Det är också viktigt att fler brott klaras upp, inte minst efter
              de stora satsningar som nu är gjorda. Mängdbrott är viktiga att
              klara upp i större utsträckning. Det finns det mycket som visar.
              Inbrott, skadegörelse, misshandel och sådant är brott som har
              väldigt stor påverkan på en människa.
            </seg>
            <seg n="5e89d295">
              Brottsoffrens behov är något som ska stå i fokus för rättsväsendets
              insatser, och myndigheterna inom rättsväsendet ska ha ett tydligt
              brottsofferperspektiv och försäkra brottsoffren om att samhället
              står på deras sida. Det här är signaler som är kraftigare och
              tydligare med en alliansregering än utan. Det är alldeles uppenbart.
              Inte minst unga brottsoffer behöver ett starkt stöd för att kunna
              bearbeta reaktionerna efter ett brott.
            </seg>
            <seg n="865072cb">
              En stor del av alla brott begås av en mindre grupp personer som
              har utvecklat en kriminell livsstil. Rekryteringen till yrkeskriminalitet
              måste minska. Det kräver insatser tidigt för unga som nyligen
              har begått brott, men det kräver också kraftfulla åtgärder för
              dem som redan har skaffat sig en kriminell livsstil. Genom tidiga
              och tydliga insatser mot ungdomsbrottsligheten motverkas allvarlig
              brottslighet i framtiden.
            </seg>
            <seg n="6973bfc0">
              När det gäller unga kriminella har regeringen beslutat att se
              över de särskilda regler som gäller vid polis och åklagares utredningar
              av brott där den misstänkte är under 15 år. Utredaren ska bland
              annat lämna förslag som innebär att fler brott som begås av barn
              under 15 år än i dag ska utredas av polis och åklagare. I uppdraget
              ingår också att lämna förslag som innebär att de brottsbekämpande
              myndigheterna ska få befogenheter att drogtesta barn under 15
              år om man misstänker att de har varit narkotikapåverkade. Detta
              uppdrag ska redovisas den 30 november 2008. Det är ett exempel
              på konkreta insatser vi gör mer än vad som har gjorts tidigare.
            </seg>
            <seg n="7fc22c89">
              Alliansregeringen har gjort en rejäl ambitionshöjning när det
              gäller rättsväsendet. Tack vare de satsningar som är gjorda har
              vi skapat bättre förutsättningar än någonsin för att sätta stopp
              för den grova organiserade brottsligheten, som är ett bekymmer.
              De kraftfulla åtgärder som vidtas för att bekämpa den grova och
              organiserade brottsligheten hade inte varit möjliga om det inte
              hade varit just för våra stora kraftsatsningar.
            </seg>
            <seg n="6398b2bf">
              För att bekämpa den organiserade brottsligheten, som tyvärr har
              fått växa under senare år, krävs åtgärder på flera områden. Ska
              arbetet bli framgångsrikt räcker det inte enbart med rättsväsendets
              insatser. En bred mobilisering över myndighetsgränser och beslutsnivåer
              är absolut nödvändigt. Ett första steg för skapandet av en mobilisering
              var att jag för drygt en vecka sedan bjöd in flera centrala myndigheter
              till ett möte på Justitiedepartementet. Utöver företrädare för
              polis- och rättsväsendet var också generaldirektörerna för Skatteverket,
              Försäkringskassan, Socialstyrelsen, Tullverket, Kustbevakningen
              och Migrationsverket inbjudna. Även representanter för Sveriges
              Kommuner och Landsting deltog i mötet.
            </seg>
            <seg n="748186af">
              En särskild styrgrupp har tillsatts för att dra upp riktlinjer
              för arbetet mot den organiserade brottsligheten. Den består av
              representanter från olika myndigheter och leds av Justitiedepartementet.
              I måndags hade styrgruppen sitt första möte. De kommer att arbeta
              till slutet av april, då de ska presentera ett förslag på hur
              myndigheterna kan arbeta mer effektivt för att komma till rätta
              med organiserad brottslighet. En särskild överåklagare kommer
              också att inrättas med särskilt ansvar för den organiserade brottsligheten.
            </seg>
            <seg n="95cdd787">
              Jag har noterat att Socialdemokraterna gör sig smått lustiga
              över detta med myndighetssamverkan och ett brett grepp på arbetet
              mot den grova brottsligheten. Det skulle liksom inte vara tillräckligt
              macho. Jag skulle vara för mesig som tycker att vi ska ha en sådan
              samverkan. Men jag kan konstatera att vi har ärvt en situation
              med stuprör där myndigheter inte samverkar.
            </seg>
            <seg n="ee79a9c4">
              Det är dessvärre så att även om man kan få en löpsedel med quick
              fix eller ett häftigt uttalande, vilket Socialdemokraterna ibland
              ägnar sig åt, kommer det inte att lösa problemen, de problem som
              man har i Värmland, Dalarna, Västra Götaland, Skåne och runt om
              i hela Sverige som ser lite olika ut. Längst därute i verkligheten,
              i snöröken i Mora eller var det nu är, är det poliser, enstaka
              åklagare och andra människor som möter kriminaliteten och som
              ska agera. De kan inte göra ett enda uttalande och verka macho,
              utan de måste konsekvent arbeta mot denna brottslighet dag efter
              dag efter dag. De ska möta de här människorna i Konsum, på dagis,
              lite överallt och orka hålla ut.
            </seg>
            <seg n="69a74b08">
              Det är absolut nödvändigt att vi får myndigheter på olika nivåer
              att prata med varandra, att samarbeta och att ge dem som står
              längst ut i brottsbekämpningen allt det stöd och det komplement
              som de kan behöva för att klara sitt jobb. Det är en tuff sak
              att vara till exempel åklagare, advokat eller polis längst där
              ute i kedjan när vi ska ta itu med den grova brottsligheten, som
              tyvärr växte under förra mandatperioden. Framför allt växte rekryteringen
              av unga kriminella.
            </seg>
            <seg n="7543f067">
              Jag skäms inte utan jag är stolt över att vi har satt i gång
              det här arbetet. Vi kommer frimodigt att arbeta med myndigheterna
              och över gränserna. Men det innebär inte att jag tänker ägna mig
              åt någon typ av ministerstyre, utan jag ska försöka se till att
              myndigheterna lär sig att samarbeta med varandra, och det vill
              de också. Det finns ett otroligt engagemang för detta på olika
              nivåer.
            </seg>
            <seg n="ef31ae39">
              Jag har varit ute i kommuner där man på lokal nivå försöker se
              vad man kan göra för att stärka polisens insatser mot den typen
              av kriminalitet. Det är lokalt man ser den, därför att den grova
              brottsligheten ägnar sig inte bara åt häftiga utspel genom värdetransportrån
              och annat, utan de ägnar sig också åt allmänt sattyg på lokal
              nivå. Man måste hålla ihop detta och se brottsbekämpningen i ett
              helhetsperspektiv.
            </seg>
            <seg n="60c9ef5c">
              Så småningom kommer vi att ha satt in de här personerna, och
              tiden på anstalt ska naturligtvis användas för att förbereda de
              intagna för ett liv utan kriminalitet och droger. Det är då viktigt
              att fokusera på arbete, utbildning och brotts- och missbruksrelaterade
              program.
            </seg>
            <seg n="cee43c00">
              Att se till att de efter tiden på anstalt ska kunna försörja
              sig själva med ett arbete är centralt om man vill skapa goda förutsättningar
              för dem för ett liv utan kriminalitet och droger. Erfarenheterna
              visar att inte minst yrkesutbildning som bedrivs inom kriminalvården
              skapar bättre förutsättningar för de intagna att klara detta.
            </seg>
            <seg n="52ea4ff0">
              Arbetslinjen, som är en hörnsten i regeringens politik, ska även
              tillämpas på de intagna i kriminalvården. Regeringen har som ambition
              att ge dem som står längst från arbetsmarknaden hjälp att återinträda
              på arbetsmarknaden. För mig är det en mycket viktig fråga.
            </seg>
            <seg n="63f166c7">
              Vänsterns Lena Olsson sade att antalet intagna nu skulle vara
              ett problem och att man har fått bekymmer inom kriminalvården
              av alla möjliga slag. Sanningen är den att genom den kapacitetsutbyggnad
              som har skett är beläggningen nu lägre på anstalterna än den har
              varit under de senaste åren, och det är bra. Men när det gäller
              just arbetslinjen, som under många års socialdemokratiskt styre
              monterades ned, har vi mycket att göra, för väldigt många av dem
              som sitter inne har inget vettigt att syssla med. De får inte
              den förberedelse för att lämna kriminalvården som de borde få.
              Vi har satt i gång ett arbete och kommer att jobba med det. Vi
              kommer inte att vara nöjda på länge än med vad som åstadkoms,
              men vi gör en satsning där.
            </seg>
            <seg n="b289fabe">
              Det är närmast förvånande för mig att Socialdemokraterna ska
              spara på kriminalvården. Visserligen har man inte gjort av med
              alla pengar på grund av att utbyggnaden har blivit försenad. Men
              jag noterar att den besparing som Socialdemokraterna vill göra
              inom kriminalvården motsvarar en neddragning av antalet anställda
              inom klientnära verksamhet med 160 personer eller nedläggning
              av en tredjedel av kriminalvårdens grundutbildning. Det är en
              otrolig summa, och det i en situation när vi faktiskt behöver
              förstärkningar. Jag förstår inte hur oppositionen ska få ihop
              detta, för Lena har naturligtvis helt rätt i att det finns mycket
              ogjort när det gäller kriminalvårdens insatser.
            </seg>
            <seg n="74d3d759">
              Att bekämpa mäns våld mot kvinnor kommer fortsatt att vara en
              prioriterad fråga för regeringen. För ett par veckor sedan presenterade
              vi ett handlingsprogram mot mäns våld mot kvinnor. Jag vill nämna
              det, därför att det under mandatperioden kommer att kosta närmare
              800 miljoner kronor. Det är väl satsade pengar, tycker jag.
            </seg>
            <seg n="6c0935ab">
              Fru talman! Alliansregeringen har under det första året gjort
              den största enskilda satsningen någonsin på rättsväsendet. Så
              är det. Vi har bland annat ökat antalet studerande på Polishögskolan
              och tagit krafttag på en rad olika områden, och till skillnad
              från oppositionen är vi överens. Bara på polisens område är det
              nu en skillnad på nästan 700 miljoner kronor mellan Vänsterpartiet
              och Socialdemokraterna, en skillnad som motsvarar 1 400 nyutexaminerade
              poliser. Det är mycket jobb det. Det är många insatser som 1 400
              poliser skulle kunna göra.
            </seg>
            <seg n="f69a0b66">
              Socialdemokraterna ska spara på kriminalvården medan Vänsterpartiet
              vill lägga på mer pengar. Socialdemokraterna vill också spara
              på domstolarna. Det är inte mig som Lena ska fråga om synen på
              rättsväsendet som helhet, utan det är väl Socialdemokraterna som
              är bekymret som inte förstår att fler poliser och ett ökat arbete
              innebär en belastning på domstolarna.
            </seg>
            <seg n="7e5c1e4d">
              Som sagt är vi överens inom alliansen, och vi kommer att fortsätta
              vårt målmedvetna arbete för att stärka rättsväsendet. Frågan om,
              och i så fall när, oppositionen tänker enas om ett alternativ
              när det gäller rättspolitiken är obesvarad, antagligen också efter
              den här debatten.
            </seg>
            <seg n="895ac288">
              Vi kommer att fortsätta, och vi inser att det finns väldigt mycket
              mer att göra. Jag ser fram emot detta eftersom jag tycker att
              resultatet efter ett år och det budgetförslag som vi diskuterar
              i dag är mycket bra.
            </seg>
          </u>
          <note n="f0963863">
            I detta anförande instämde Helena Bouveng, Hillevi Engström,
            Inge Garstedt, Krister Hammarbergh, Anders Hansson och Ulrika
            Karlsson i Uppsala (alla m), Cecilia Wigström i Göteborg (fp)
            samt Otto von Arnold och Inger Davidson (båda kd).
          </note>
          <note type="speaker" n="d15bc034">
            Anf. 33 THOMAS BODSTRÖM (s) replik:
          </note>
          <u who="thomas_bodstrom_00d151" xml:id="i-4a04195598f16389-4" n="b658332f">
            <seg n="1ab4ba29">
              Fru talman! Första året: nedlagt förslag om rattfylleri, ingen
              öronmärkning av pengar för bekämpning av människohandel, nedlagd
              utbildning för nya poliser. Ja, det är mycket som du, Beatrice
              Ask, har hunnit med att inte göra under det första året. Däremot
              tror jag att ingen, om man går runt och frågar här, kan tala om
              vad du har gjort i konkreta handlingar. Men, visst, du har stoppat
              och lagt ned en hel del saker.
            </seg>
            <seg n="5dcc2773">
              Jag trodde aldrig att man skulle behöva upplysa en justitieminister
              om vad ministerstyre är. Beatrice Ask, det är knappast att styra
              en myndighet. Det är en skyldighet och har ingenting med ministerstyre
              att göra. Ministerstyre är nämligen när en minister lägger sig
              i myndighetsutövning i ett enskilt ärende. Det måste du känna
              till.
            </seg>
            <seg n="76749f0b">
              När det gäller ekonomin är det så, Beatrice Ask, att ni ville
              ha 3 miljarder mer än Socialdemokraterna till polisen. Det blev
              110 miljoner mindre. Förklara varför ni sade 3 miljarder före
              valet när det sedan visat sig bli till och med mindre till polisen
              och lika mycket mindre till rättsväsendet! Jag tycker att du ska
              förklara varför de 3 miljarder kronorna försvann.
            </seg>
            <seg n="80ab30a4">
              Du säger att ni är överens. Det är det ni inte är när det gäller
              bekämpning av organiserad brottslighet. Ni har helt olika förslag.
              Det enda ni har kommit fram till är att ni ska mötas och träffas.
              Vi gör oss inte lustiga över det. Det är bra. Det är bara det
              att det arbetet påbörjades redan 2005 i operativa rådet. Det som
              möjligtvis är lite lustigt är att när du presenterar det tror
              du att det är något nytt att man samverkar mellan myndigheterna.
            </seg>
            <seg n="99b4ef21">
              Och det är inte skvaller, Beatrice Ask, den oro man känner inom
              polisen. Du frågar vem man är. Jag tror att jag snart har pratat
              med alla de högsta polischeferna, och det är inte något skvaller
              som de för fram. Det är alltså på det sättet att vi har en rikspolischef
              och en rikskriminalchef som tycker helt olika i frågan om hur
              man ska bekämpa den organiserade brottsligheten.
            </seg>
            <seg n="db8b12c5">
              Du stoppar huvudet i sanden och säger att du förutsätter att
              rikspolischefen ska göra det. Länspolismästare kommer upp till
              departementet och säger att det saknas 1 miljard kronor. Jag tror
              att det är de som har rätt i det här fallet. Då är det inte något
              lösryckt skvaller. Då är det kris inom polisen. Jag tror att alla
              som jobbar inom rättsväsendet känner till det. Det borde du också
              göra.
            </seg>
          </u>
          <note type="speaker" n="56fdf650">
            Anf. 34 Justitieminister BEATRICE ASK (m) replik:
          </note>
          <u who="beatrice_ask_709106" xml:id="i-2665aa831cd0622e-1" n="d9d1df79">
            <seg n="ac02f243">
              Fru talman! Skillnaden mellan mig och Thomas Bodström är nog
              att jag inte pratar bara med de högsta cheferna. Jag pratar väldigt
              mycket med poliser på markplanet också. Det tycker jag är väldigt
              viktigt.
            </seg>
            <seg n="76da53df">
              Jag vet faktiskt vad myndighetsstyrning är och hur det fungerar.
              Thomas Bodström ska inte vara så tvärsäker på att jag inte vet
              vad jag håller på med.
            </seg>
            <seg n="6db37111">
              Sådana svepande formuleringar som du ägnar dig åt när du säger
              att det är kaos inom polisen är kontraproduktivt och dessutom
              skadligt. Om det är något som justitieutskottets ordförande borde
              berätta för brottsutövarna så är det att vi har ordning och reda
              på de brottsbekämpande myndigheterna. Det är faktiskt inte något
              kaos inom polisen.
            </seg>
            <seg n="98f7ca2d">
              Vi tar det där med pengarna en gång för alla.
            </seg>
            <seg n="c773eef8">
              Thomas Bodström blandar som vanligt ihop äpplen och päron. Moderaternas
              budgetalternativ, om vi nu ska titta bakåt, byggde på den dåvarande
              regeringens prognoser för hur mycket myndigheterna behövde tillföras
              för att kompenseras för pris- och löneomräkningar. Därutöver gjorde
              vi bedömningen att rättsväsendet behövde tillföras 1 ½ miljard
              kronor 2007.
            </seg>
            <seg n="6e1f6398">
              År 2007 gjorde vi också den största enskilda satsningen på svenskt
              rättsväsende och tillförde 1 ½ miljard kronor. Det har sedan visat
              sig att pris- och löneökningarna inte blev lika höga 2007 och
              2008 som regeringen prognostiserade 2005. Då överkompenserar vi
              givetvis inte myndigheterna för det.
            </seg>
            <seg n="2c9625cc">
              Vi inom alliansregeringen levererar sammantaget lika mycket på
              två år som ni klarade av under fyra år i reella termer. Leveransen
              är det inget problem med. Det är alltid svårt att diskutera siffror
              i talarstolen, men så är det.
            </seg>
            <seg n="e4ea51fd">
              Jag tror faktiskt att man ute på myndigheterna börjar märka att
              det finns resurser och att man får fler poliser. Det finns också
              en levande diskussion på varje myndighet om hur de tillkommande
              resurserna och de resurser som man har haft tidigare ska användas
              och prioriteras. Det är en diskussion som jag med varm hand överlåter
              åt myndigheterna själva att hantera.
            </seg>
          </u>
          <note type="speaker" n="c4efdb03">
            Anf. 35 THOMAS BODSTRÖM (s) replik:
          </note>
          <u who="thomas_bodstrom_00d151" xml:id="i-4a04195598f16389-5" n="b658332f">
            <seg n="aac07c55">
              Fru talman! Det är poliserna på gatan som är upprörda när de
              hör att ni talar om den största satsningen någonsin, Beatrice
              Ask. Det är just poliser som man träffar här i Helsingfors som
              ska spara pengar. Det är kriminalvårdsanställda som hör dig säga
              de här sakerna. Det är knappast något som du sade före valet i
              opposition. Då skulle det bli 3 miljarder mer.
            </seg>
            <seg n="e5672449">
              Jag tror att du behöver lära Cecilia Wigström en del om pris-
              och löneomräkningar. Hon försöker få 5 miljarder att låta mindre
              än 2 miljarder.
            </seg>
            <seg n="c33bfef8">
              Om du inte känner till det kan jag tala om att det kommer att
              bli de högsta pris- och löneomräkningarna någonsin. Polisförbundet
              har skrivit det dyraste löneavtalet med de högsta lönerna. Det
              tycker jag att polisen förtjänar. Jag gratulerar dem till det.
              Jag har inga invändningar alls mot det. Det gör att er ekonomi
              kommer att braka ihop fullständigt med de här prognoserna.
            </seg>
            <seg n="aebb625a">
              Det kan du, som sagt, lära Cecilia Wigström. Det är mer oroväckande
              att du själv verkar tro på de lägre siffrorna för pris- och löneomräkningar.
              Därför säger man att det saknas 1 miljard kronor. Det är inte
              jag som säger det. Det är personer som kommer till ditt departement
              som säger det. Det vet du egentligen, eller hur Beatrice Ask?
              Du vet ju att man kommer och säger att det saknas 1 miljard.
            </seg>
            <seg n="b86db57a">
              Har de fel? Har de gjort sådana felbedömningar i de största länen
              när de säger att det saknas 1 miljard kronor? Var det här något
              som man sade före valet? Har de fel när de säger det? Det vill
              jag ha svar på.
            </seg>
          </u>
          <note type="speaker" n="862b9754">
            Anf. 36 Justitieminister BEATRICE ASK (m) replik:
          </note>
          <u who="beatrice_ask_709106" xml:id="i-2665aa831cd0622e-2" n="d9d1df79">
            <seg n="1141a6a3">
              Fru talman! Först måste jag säga att det är intressant att Thomas
              Bodström säger att han träffar upprörda från kriminalvårdsanstalterna
              och tar det som ett angrepp på mig samtidigt som han själv företräder
              ett budgetalternativ som innebär en neddragning av anslaget till
              kriminalvården. Det är väl snarast du, Thomas Bodström, som måste
              känna dig träffad av den upprördheten.
            </seg>
            <seg n="5459f5a4">
              Det alternativ som vi har lagt fram när det gäller kriminalvården
              är balanserat utifrån de rapporter vi har om en del försenade
              investeringar och annat. Det innehåller också satsningar på viktig
              programverksamhet som jag tror är helt nödvändig. Jag tror att
              det framöver kan behövas ytterligare resurser till kriminalvården,
              men det får man återkomma till.
            </seg>
            <seg n="bca903e9">
              Jag tror inte att man försöker lura mig när man kommer till departementet
              och berättar saker. Nu har det ännu inte varit några delegationer
              på departementet med de siffror som Thomas Bodström redovisar.
            </seg>
            <seg n="bed09a63">
              När det gäller uppgifterna om att polisen i Helsingfors ska spara
              vill jag säga att vi satsade extra 2007. Det är nu Rikspolisstyrelsens
              sak att fördela resurserna. Det pågår en diskussion när det gäller
              fördelningen av personella och ekonomiska resurstillskott.
            </seg>
            <seg n="eb9514d9">
              Ytterst måste den diskussionen föras inom Rikspolisstyrelsen.
              Jag tänker inte gå in och kommentera ett budgetarbete som pågår
              där. Jag är naturligtvis väl informerad, i synnerhet som jag själv
              har haft ansvar för ett av de största polisdistrikten, i Helsingfors.
              Jag är väl införstådd med vilka diskussioner som förs. Det är
              en diskussion som ska tas där.
            </seg>
            <seg n="4032b844">
              Det skulle förvåna mig väldigt mycket om uttalandet om resurserna
              till polisen skulle innebära de kraftiga neddragningar som Thomas
              Bodström skrämmer folk med.
            </seg>
            <seg n="09510e59">
              Låt myndigheterna ha de diskussionerna. Vi ska självklart följa
              dem, men det är inte justitieministerns sak att gå in och ha synpunkter
              på det från riksdagens talarstol. Det vore helt befängt.
            </seg>
          </u>
          <note type="speaker" n="b220afad">
            Anf. 37 LENA OLSSON (v) replik:
          </note>
          <u who="lena_olsson_010079" xml:id="i-a2a965ecf8ec61ad-3" n="813de950">
            <seg n="c8f60e5a">
              Fru talman! Jag måste tacka ministern för att hon beskriver oppositionens
              spretighet och säger att Socialdemokraterna vill en sak och Vänstern
              en annan. Socialdemokraterna sitter inte i regeringen. Det är
              den stora skillnaden i dag mot tidigare.
            </seg>
            <seg n="9e022557">
              Jag vill fråga om den stora satsningen på rättsväsendet. Det
              är siffror hit och det är siffror dit. Man ljuger och hittar på.
            </seg>
            <seg n="f3cdfb7f">
              Vad jag kommer ihåg började satsningen med den gamla majoriteten.
              Vi satsade kraftfullt då. Det måste väl ändå vara bra att vi började
              redan då, om ni nu får fortsätta. Alliansen snöt väl ungefär 700
              miljoner kronor som s, v och mp satsade i vårpropositionen 2006.
            </seg>
            <seg n="c82463cf">
              Man talar om balansen i rättskedjan. Det går ju inte att pumpa
              in hur mycket som helst hos polisen och tro att det inte får effekt
              på resten. Så är det naturligtvis.
            </seg>
            <seg n="c55bf2d2">
              När ministern nu är här vill jag passa på att fråga om det är
              ansvarsfull politik att satsa ½ miljard på polisen när de går
              med lika mycket i överskott. Det måste vara annat som inte fungerar.
            </seg>
            <seg n="742024e9">
              Jag hävdar bestämt att arbetslinjen inom kriminalvården inte
              gäller nu när man reducerar personalstyrkan. De kommer att få
              dra ned när det gäller Krami- och MOA-verksamheten trots att det
              är ett samarbete med Littorin. Arbetslinjen gäller inte.
            </seg>
          </u>
          <note type="speaker" n="35d82bc8">
            Anf. 38 Justitieminister BEATRICE ASK (m) replik:
          </note>
          <u who="beatrice_ask_709106" xml:id="i-2665aa831cd0622e-3" n="d9d1df79">
            <seg n="e6412e02">
              Fru talman! Det är alldeles riktigt som Lena Olsson påpekar att
              den förra regeringen satsade på rättsväsendet. Det gjordes en
              polissatsning. Det var mycket bra. Den är bara hälften så stor
              som Thomas Bodström brukar påstå. Ungefär hälften av pengarna
              handlade om pris- och lönekompensation. Jag försöker räkna i reella
              pengar. Den var substantiell, och den var betydelsefull. Det var
              självklart också satsningar på andra områden.
            </seg>
            <seg n="a2376be5">
              Det är väl viktigt att politiken hänger ihop även mellan mandatperioderna
              även om man byter regering. För de stackars myndigheter och människor
              som vi tjänar är det naturligtvis viktigt. Det gjordes bra saker.
            </seg>
            <seg n="dc0b86c6">
              Problemet är nu att det är hela havet stormar när det gäller
              dem som tidigare hade ansvar. Man förstår vilka problem ni hade.
              Jag tycker att det finns anledning att belysa det eftersom det
              finns medier som tror att det bara är Thomas Bodström som är oppositionen.
              Det är ju alldeles uppenbart att det finns många olika synpunkter.
              Det är väl bra.
            </seg>
            <seg n="555735d7">
              Det är många siffror hit och dit i budgetdebatter och budgethantering.
              Jag är ibland lite förvånad över debattklimatet i riksdagen. Här
              beskyller man varandra för att bluffa och man argumenterar på
              konstiga sätt. Jag tror inte att det är många som bluffar. Man
              kan däremot läsa statistik och siffror som en viss potentat läser
              Bibeln. Men man ska ha respekt för varandra och försöka reda ut
              hur man räknar så att man kan se vad som menas. Det finns politiska
              skillnader mellan alternativen och det är ganska viktigt.
            </seg>
            <seg n="c9dc84f4">
              Det är helt riktigt att rättskedjan ska hänga ihop.
            </seg>
            <seg n="5ad6cfe1">
              Polisens överskott är ju inte särskilt stort om man ser över
              tiden. Den första satsningen vi gjorde var nog lite kraftfull
              från början och borde fasas över på flera år. Då hade det inte
              blivit den typen av överskott.
            </seg>
            <seg n="f536e2ef">
              Däremot leder det till konsekvenser för kriminalvård och domstolsväsende.
              Det är därför jag är så förvånad över att Socialdemokraterna sparar
              på dem. Då blir det verkligen haltande system.
            </seg>
          </u>
          <note type="speaker" n="fe8c4612">
            Anf. 39 LENA OLSSON (v) replik:
          </note>
          <u who="lena_olsson_010079" xml:id="i-a2a965ecf8ec61ad-4" n="813de950">
            <seg n="dd8530be">
              Fru talman! I så fall kan jag beskylla alliansen för samma haltande
              system, eftersom man nu överöser en polisorganisation.
            </seg>
            <seg n="e2771cd6">
              Jag har ingenting emot att vi får se poliser i snöröken i Sälen
              gärna för mig. Vi har några stycken där som förstärkning under
              vintern. Det är välkommet. Men man måste ifrågasätta om det är
              en ansvarsfull politik att satsa på en organisation som går med
              så stort överskott och har gjort det de tre senaste åren. Sedan
              glömmer man bort verksamheten där straffen ska verkställas. Då
              har man inte någon blå, kanske det blir, tråd i rättspolitiken.
            </seg>
            <seg n="1ae56a37">
              Jag vill också ha svar på det här med arbetslinjen och vad man
              nu har tänkt göra för att den ska gälla även i kriminalvården,
              eftersom det är så goda resultat där.
            </seg>
            <seg n="d4e9686c">
              Men jag tänker just på balansen. ½ miljard i överskott är mycket
              pengar för polisen, och så satsar man ännu mer pengar för att
              visa att man är handlingskraftig. Det kommer ju inte att utbildas
              fler poliser fortare, utan det blir pengar som rullar på.
            </seg>
            <seg n="d142d07d">
              Däremot kan man sätta sig ned och diskutera det den dagen de
              håller på att bli utan resurser. Man får så mycket signaler, men
              läser man deras bokslut ser man att det faktiskt är så. 500 miljoner
              har de i överskott. Samtidigt skärs det ned för så blir det i
              princip i kriminalvården.
            </seg>
            <seg n="01afd649">
              Där har vi också det här med pris- och löneomräkningar. De måste
              ju också få löneökningar. Driften kostar alltid mer. Så brukar
              det vara. Och pengar för att bygga nytt finns inte. Ändå får de
              order om att bygga.
            </seg>
          </u>
          <note type="speaker" n="30bd4ab0">
            Anf. 40 Justitieminister BEATRICE ASK (m) replik:
          </note>
          <u who="beatrice_ask_709106" xml:id="i-2665aa831cd0622e-4" n="d9d1df79">
            <seg n="d9c9fbeb">
              Fru talman! Det är väldigt stora pengar. 500 miljoner kronor
              är väldigt mycket pengar. Samtidigt ska man naturligtvis se det
              i perspektiv av den totala budgeten för polisen. Då blir det lite
              mindre. Det slår väldigt kraftigt åt olika håll beroende på vad
              som händer på olika kostnadsställen inom polisen.
            </seg>
            <seg n="869fb241">
              Ett överskott från ett år får man ju föra över till det andra.
              Och det jag försökte säga tidigare var att vi inte ser att man
              har för mycket pengar sett över ett, två, tre år. Tvärtom är det
              mycket som behövs.
            </seg>
            <seg n="216a0511">
              Låt mig då nämna att det inte bara är poliser som vi anställer
              inom polisen. Vi behöver också civil personal. Det finns en hel
              del brister när det gäller teknisk utrustning och annat. Vi håller
              på med Rakelsystem och mycket annat, så det finns faktiskt en
              hel del utgifter som vi skulle behöva ta och som skulle gå att
              ta.
            </seg>
            <seg n="8d1f5bc0">
              Men det är samtidigt viktigt där har Lena Olsson naturligtvis
              en poäng att se till att man har en effektivitet när det gäller
              hur man använder pengar. Det finns alltid en risk, om det finns
              luft i systemet, att man inte ser till att användningen är så
              effektiv som vi tycker att den behöver vara. Men det är inte för
              att visa något slags handlingskraft som de här pengarna ligger
              där, utan min bedömning är att de faktiskt kommer att behövas.
              Sedan återstår det att se om man lyckas använda dem och hur man
              använder dem. Men jag tror det här är viktigt.
            </seg>
            <seg n="18547747">
              När det gäller rättskedjan i övrigt finns det några påslag. De
              är ganska små. Vi studerar ganska noga vad som händer i budgeten
              för kriminalvård och för åklagarna, inte minst, och även för andra.
              Här vet vi nämligen att vi får effekter som vi behöver hantera.
            </seg>
            <seg n="48f93f80">
              Vad gäller arbetslinjen inom kriminalvården har jag samma uppfattning
              som jag har haft i flera interpellationsdebatter med Lena Olsson.
              Det vi gör, rent konkret, är att vi för mycket diskussioner med
              Arbetsmarknadsdepartementet för att få systemen att gå ihop. Jag
              har också fått information om att man gör en del besök så att
              fler tjänstemän faktiskt får kunskap om den verksamhet som bedrivs
              i de här samarbetsprojekten och annat. Vi försöker alltså rent
              hanteringsmässigt att hantera det hela. Men min grundinställning
              är och jag kommer att driva den hårt att vi ska ha en arbetslinje.
            </seg>
          </u>
          <note type="speaker" n="3e61d12f">
            Anf. 41 MEHMET KAPLAN (mp) replik:
          </note>
          <u who="mehmet_kaplan_47809b" xml:id="i-b3d6e4ee8cbd0aaa-1" n="b978330e">
            <seg n="0251b523">
              Fru talman! Tack justitieministern för förklaringarna! Jag skulle
              däremot vilja ha lite svar angående några saker som justitieministern
              inte berörde mer än bara lite flyktigt.
            </seg>
            <seg n="3300c042">
              Justitieministern pratar om mäns våld mot kvinnor. Då skulle
              jag vilja veta hur justitieministern ser på slutsatserna från
              utredningen Slag i luften , nämligen att man måste se på frågan
              om mäns våld mot kvinnor utifrån ett könsmaktsperspektiv och en
              könsmaktsförståelse och att bedömningen av riskfaktorer hos män
              inte endast bör utgå från befintlig officiell statistik över män
              dömda för dessa brott, eftersom alla våldsutövande män inte omfattas
              av denna statistik.
            </seg>
            <seg n="7ea7e3b7">
              Sedan pratar justitieministern om en bred mobilisering mot organiserad
              brottslighet, vilket vi från Miljöpartiet naturligtvis välkomnar.
              Men innebär detta grönt ljus för idén om ett så kallat svenskt
              FBI, som en företrädare för ett av de mindre regeringspartierna
              lyfte fram tidigare i denna debatt?
            </seg>
          </u>
          <note type="speaker" n="ece22d30">
            Anf. 42 Justitieminister BEATRICE ASK (m) replik:
          </note>
          <u who="beatrice_ask_709106" xml:id="i-2665aa831cd0622e-5" n="d9d1df79">
            <seg n="2ccf247c">
              Fru talman! Arbetet vad gäller mäns våld mot kvinnor är en prioriterad
              fråga för regeringen. Ja, det finns många ideologiska diskussioner
              om mäns våld mot kvinnor. Jag tycker att de är viktiga att föra,
              men de är inte alltid helt nödvändiga i det praktiska perspektivet.
            </seg>
            <seg n="9dabf347">
              Det finns ett strukturellt problem när det gäller män och kvinnor.
              Det är alldeles uppenbart, och det påverkar detta. När det gäller
              genuskompetens bör man vara rätt uppdaterad för att kunna arbeta
              med de här frågorna. Men man får inte fastna i testuggeri, vilket
              man ofta gör, inte minst när det gäller feministdebatter och annat.
              Det finns nämligen en praktisk verklighet därute som man måste
              hantera.
            </seg>
            <seg n="f830de53">
              Det är väl min grundläggande inställning till detta, men det
              finns mycket att beakta i det arbetet.
            </seg>
            <seg n="1302ab59">
              Sedan gällde det frågan om den breda mobiliseringen mot grov
              organiserad brottslighet och ett svenskt FBI.
            </seg>
            <seg n="765fc93c">
              För mig är inte det viktiga en enstaka åtgärd och framför allt
              inte stora organisationsförändringar. Men för mig är det otvetydigt
              så att brottsbekämpningen måste bygga på ett decentraliserat synsätt
              och på ett angrepp av den lokala brottsligheten, som den ser ut
              lokalt. Då är inte min förstahandsslutsats att man ska halvera
              resurserna i en del myndigheter för att lägga resurser centralt.
              Jag tror inte att det är lösningen på det problem vi har, att
              vissa mindre myndigheter saknar tillräcklig kraft för att kunna
              arbeta effektivt mot den här brottsligheten.
            </seg>
            <seg n="3e465fde">
              Vi har Rikskriminalpolisen. Vi har Operativa rådet. Och vi ska
              kunna hitta samarbetsformer som ger det stöd som de behöver från
              nationella resurser, men det behöver inte innebära stora omorganisationer
              som dränerar storstadsmyndigheterna, för det tror jag vore fel.
              Men nu har vi bett styrgruppen att arbeta med de här frågorna,
              och så får de komma med förslag. Jag hoppas att de tänker frimodigt
              och smart.
            </seg>
          </u>
          <note type="speaker" n="459e3c33">
            Anf. 43 MEHMET KAPLAN (mp) replik:
          </note>
          <u who="mehmet_kaplan_47809b" xml:id="i-b3d6e4ee8cbd0aaa-2" n="b978330e">
            <seg n="ae2e974b">
              Fru talman! Tack justitieministern för de klargörande orden!
            </seg>
            <seg n="6830f82f">
              När det gäller mäns våld mot kvinnor tror jag att man bör ta
              större hänsyn till den teori som finns i bakgrunden. Jag tror
              nämligen att det finns en risk att det skapas felaktiga bedömningar
              som grundar sig i att mäns våld enbart skulle bero på en svår
              uppväxt eller alkoholproblem, som ofta lyfts upp, eller psykiska
              störningar eller kulturella skillnader.
            </seg>
            <seg n="12365a52">
              Det handlar just om avsaknaden av perspektivet att det skulle
              kunna finnas någonting bakom. Man kan inte bara stirra sig blind
              på dessa faktorer, som i sig är viktiga. Jag tror att vi begränsar
              oss då och inte kommer fram till den grundläggande orsaken. Där
              måste vi ha ett helhetsperspektiv, och jag tror att könsmaktsförståelsen
              ger detta helhetsperspektiv. Det är egentligen inte ideologi,
              utan det är teori som vi kan grunda vårt arbete på i denna fråga.
            </seg>
            <seg n="2275ee0b">
              När det gäller synen på det förslag som har dansat runt i medierna
              om just ett svenskt FBI är jag glad över att justitieministern
              har en syn som vi delar från Miljöpartiets sida. Det handlar om
              en decentraliserad organisation där små enheter faktiskt kan göra
              stor nytta lokalt. Men det handlar naturligtvis också om att de
              får erforderligt stöd från riksnivå.
            </seg>
          </u>
          <note type="speaker" n="af016bce">
            Anf. 44 Justitieminister BEATRICE ASK (m) replik:
          </note>
          <u who="beatrice_ask_709106" xml:id="i-2665aa831cd0622e-6" n="d9d1df79">
            <seg n="f2f465d7">
              Fru talman! Vetenskapliga teorier och teoribildning är oerhört
              betydelsefulla att känna till när man arbetar konkret med olika
              frågor. Jag har stor respekt för det, och jag utesluter ingen
              teori egentligen. Dock vill jag gärna säga att jag tror att vi
              inte alldeles för mycket får fastna i de teoretiska resonemangen,
              för det gör att fler fjärmar sig från ett arbete med de här frågorna
              än ansluter sig till det.
            </seg>
            <seg n="fa30da18">
              Jag vägrar dessutom att se mina två söner som potentiella våldtäktsmän
              bara därför att de är killar. Det är lite för förenklat, man måste
              ha en något mer nyanserad bild. Men jag tycker att det är viktigt
              med teoribildningen och den diskussionen på en nivå. Sedan måste
              vi se de praktiska och pragmatiska saker som vi kan göra för att
              faktiskt få saker att hända i verkligheten. Det är ett givande
              och tagande mellan de två formerna. Jag tycker att det är otroligt
              viktigt. Jag tror att den handlingsplan som regeringen har lagt
              fram, som innebär väldigt många olika insatser, skapar diskussion
              och ger oss möjligheter på olika områden. Det är ett brett arbete.
              Det kan innebära att vi faktiskt når lite längre när det gäller
              att bekämpa det våld som kvinnor dessvärre ofta utsätts för och
              att vi får se fler män som har den personliga medvetenhet som
              gör att de är starkare i att arbeta i ett jämställt samhälle.
            </seg>
            <seg n="e76a07dc">
              Får jag passa på att önska Mehmet men också övriga i justitieutskottet
              en riktigt god jul. Jag tycker att ni gör ett fantastiskt arbete
              och hoppas att ni får ett bra år. Jag är uppriktigt ledsen över
              att en del, bland annat Socialdemokraterna, inte har kunnat hitta
              en enda dag under ett helt år då vi kunde träffas på departementet.
              Oppositionen brukar uppskatta att få information från våra tjänstemän
              och andra i olika sakfrågor. Jag vet att det finns ett engagemang
              som skulle kunna användas till det. Jag hoppas verkligen att vi
              under nästa år ska kunna ha en sådan halvdag med föredragningar
              som utskottet har plockat fram. Jag tror att det är bra att samarbeta
              när det gäller information och kunskap i de viktiga frågor som
              vi arbetar med. Men dessförinnan önskar jag er och givetvis fru
              talman och kansliet en riktigt härlig julhelg och ett gott nytt
              år.
            </seg>
          </u>
          <note type="speaker" n="cc918845">
            Anf. 45 KARL GUSTAV ABRAMSSON (s):
          </note>
          <u who="karl_gustav_abramsson_364bc7" xml:id="i-9fdd79416935242c-0" n="7f86b245">
            <seg n="35b21e9a">
              Fru talman! Det mesta är väl sagt om det som jag skulle säga
              någonting om, nämligen polisen. Jag hade min utgångspunkt i den
              broschyr som jag fick från Justitiedepartementet, från justitieministern,
              om regeringens förträfflighet när det gäller att satsa på rättsväsendet.
              Nu har det sagts ganska mycket om det. Huruvida vi kan komma överens
              om vad som är rätt eller fel tvivlar jag på. Men några synpunkter
              och kanske så småningom någon försynt fråga har jag.
            </seg>
            <seg n="f2fc83b3">
              Antalet poliser har intresserat väldigt många. Det har räknats
              hit och dit. Om man skulle säga hur många poliser det är i dag
              har vi väl drygt 18 000. År 2010 skulle vi ha 20 000. Det är ingenting
              som vi tycker är fel. Vi kanske till och med tycker att det borde
              vara fler.
            </seg>
            <seg n="fbb3a28b">
              Jag kommer ihåg att vi i valrörelsen hade en diskussion om hur
              många poliser vi skulle ha. Jag tittade på mitt hemlän Västerbotten.
              Där skulle vi ha minst 70 poliser till. Så sätter jag mig ned
              och räknar, tittar på anslaget till Polismyndigheten i Västerbotten
              och jämför med andra polismyndigheter. Då ser jag att vi skulle
              ha minst 22 000 poliser 2010. Visst har det varit överbud från
              alliansens sida, framför allt från Moderaterna.
            </seg>
            <seg n="12cd9981">
              Några frågor som vi kommer att ta upp senare, vad jag förstår,
              och som vi kanske inte kan få några svar på i dag gäller organiseringen
              av polisen. Det har diskuterats under ganska lång tid om man skulle
              ha 21 myndigheter eller en myndighet och på det viset kunna klara
              av att använda de polisiära resurserna på ett bättre sätt. Riksrevisionen
              var väldigt tydlig på den punkten och tyckte att det närmast är
              självklart att det ska vara en enda myndighet och att Rikspolisstyrelsen
              och rikspolischefen ska förfoga över de resurser som man behöver
              och disponera dem på det sätt som man tycker är mest lämpligt.
              Nu vet jag att justitieministern vid ett flertal tillfällen har
              sagt att det över huvud taget inte är aktuellt under den här mandatperioden.
              Ändå skulle jag vilja lyfta fram frågan igen. Den rapport som
              Riksrevisionen har lämnat har varit föremål för en granskning
              i Regeringskansliet. Där har man sagt: Vi har tillgodosett de
              synpunkter som finns. Jaha, då frågar jag: Vad gäller beträffande
              organiseringen av polisen och myndighetsindelningen?
            </seg>
            <seg n="8fac9428">
              En annan viktig fråga som vi har diskuterat och som inte heller
              kan besvaras just i dag är hur våra poliser ska vara utbildade
              i framtiden. Det pågår en utredning om detta. Ett delbetänkande
              lämnades i somras, och slutrapporten ska komma i mars enligt de
              skrivningar vi har sett. Vi ska inte föregripa den. Däremot skulle
              jag vilja veta hur justitieministern har tänkt sig själva planeringen
              för att så småningom lägga fram en proposition om hur de framtida
              poliserna ska utbildas. När kan vi vänta en proposition i den
              här frågan?
            </seg>
            <seg n="e3240982">
              Jag måste komma tillbaka lite till frågan om resurser och hur
              många poliser som vi ska ha. Man funderar på vad regeringen och
              alliansen säger i debatten och diskussionen om sin förträfflighet,
              om hur många poliser som nu kommer ut och hur många som utbildas.
              Men era poliser kommer inte ut förrän hösten 2009. Alla de poliser
              som kommer ut dessförinnan har vi haft ansvar för att finansiera
              och utbilda. Det skulle vara spännande att höra om inte det räknestycket
              ändå är riktigt. Vi har tagit ansvar för den situation som kommer
              att råda ända fram till hösten 2009. Då är vi snart inne i en
              valrörelse. Det ska bli väldigt spännande att se hur vi kan hantera
              polisfrågorna då.
            </seg>
          </u>
          <note type="speaker" n="0f016e71">
            Anf. 46 ALICE ÅSTRÖM (v):
          </note>
          <u who="alice_astrom_68ecfb" xml:id="i-14f59ef0c812fd34-0" n="e3903c0d">
            <seg n="39b22966">
              Fru talman! Nu har debatten pågått i flera timmar, och jag förstår
              att justitieministern måste ge sig i väg. De flesta frågorna har
              varit uppe under debatten, så jag kommer inte att använda all
              min förhandsanmälda talartid.
            </seg>
            <seg n="d9d97919">
              Det är framför allt två saker jag vill beröra. Den ena handlar
              om det som varit tyngdpunkten i debatten, polisen och satsningarna
              på polisen. Jag skulle vilja uppmana åtminstone majoriteten att
              försöka vara lite mer korrekt i sin beskrivning. I beskrivningen
              har det emellanåt sagts att Vänsterpartiet vill dra ned på polisen.
              Det här innebär en minskning med 1 400 poliser. Vi som kan systemet
              och retoriken kan förstå det, men som lyssnare kan man få för
              sig att nu ska Vänsterpartiet ta pengar från polisen, nu vill
              Vänsterpartiet minska antalet poliser. Så är inte fallet.
            </seg>
            <seg n="957595eb">
              Det vi säger är att vi inte vill öka anslagen ytterligare till
              polisen när man i dag har ett överskott på 500 miljoner kronor.
              Däremot säger vi i Vänsterpartiet att de här pengarna kommer att
              räcka att ta emot de poliser som kommer ut från polisutbildningen
              under kommande år, och det kommer att innebära att vi kommer att
              få återkomma till frågan om ytterligare resurser till polisen
              i takt med att fler utbildade poliser kommer ut.
            </seg>
            <seg n="10a86152">
              Det vi vänder oss emot är att man, när man har ett stort överskott
              och inte klarar av att förbruka pengarna, tar politiska taktpoäng
              med att man vill visa vägen och visa att man satsar så mycket
              på polisväsendet och använder sig av budgeten på det sättet. Vi
              anser att man ska se till den faktiska verksamheten. Där ser vi
              att polisen klarar sig med de pengarna. Precis som justitieministern
              sade gjorde ni kanske en lite för stor satsning som man inte riktigt
              klarar av att svälja inom polismyndigheterna. Ni skulle kanske
              ha lagt det på lite fler år. Ja, så kanske ni skulle ha gjort.
              Det är det vi säger, och vi är inte beredda att ösa på.
            </seg>
            <seg n="2bd1ba3d">
              När det handlar om kampen mot den organiserade brottsligheten
              och om man ska införa någon typ av FBI känns det rätt roligt och
              ovanligt att faktiskt få instämma helt i justitieministerns anförande.
              Vi från Vänstern är helt övertygade om att det breda angreppssätt
              som justitieministern presenterar, grundtanken att varje polisman
              längst ut i organisationen måste ha kompetens och kunskap för
              att kunna möta olika typer av brottslighet och att varje myndighet
              måste ha sin kompetens, är riktigt. Vi vet att stora organisationer
              med speciella namn enbart skapar konflikter i systemen, och att
              det undergräver kompetensen i resten av polisorganisationen. Det
              är det sista vi ska göra just nu. Vi ska inte minska kompetensen
              ute i organisationen utan snarare öka den. Jag är alltså väldigt
              positiv till dessa satsningar.
            </seg>
            <seg n="e29d31de">
              Det finns en sak som jag skulle vilja skicka med justitieministern
              och majoriteten. Det handlar om att lyfta upp frågan om dem som
              bidrar till den organiserade brottsligheten. Dem pratar vi aldrig
              om här i talarstolen. Vi pratar om brottslingarna i gängen och
              om den organiserade brottsligheten. Men vi borde också prata om
              vem det är som köper all alkohol som smugglas in. Vem är det som
              köper alla cigarettlimpor som smugglas in? Vem är det som köper
              det hälerigods som stora delar av den organiserade brottsligheten
              också handskas med?
            </seg>
            <seg n="ef407629">
              Tyvärr är det inte de organiserade ligorna som köper av varandra,
              utan det är vanliga människor som finns överallt runt omkring
              oss. Föräldrar köper insmugglad sprit, och sedan är man bekymrad
              över att ens ungdomar får tag i illegal sprit. Vi måste också
              diskutera vilka som är med och bidrar till och göder den organiserade
              brottsligheten. Vi kan nämligen inte bara bekämpa själva brottslingarna,
              utan vi måste också möta, bekämpa och diskutera den marknad som
              finns. Det är ett spektrum som har tappats bort i debatten. Jag
              tror att det är ett sätt att möta och komma åt den organiserade
              brottsligheten.
            </seg>
            <seg n="247b4006">
              Slutligen vill jag lyfta fram frågan om kriminalvården. Medelbeläggningen
              på häktena i augusti 2007 var ungefär 99 procent. Verkställighetsfallen
              har minskat, men vi vet att det fortfarande finns ungefär 300
              verkställighetsfall på våra häkten. När det gäller sysselsättningen
              i slutet av 2006 har den outnyttjade tiden alltså när det inte
              finns studier, någon programverksamhet eller övrig sysselsättning
              ökat från 2005 till 2006. Jag vet att den tyvärr har ökat ytterligare
              sedan dess. Den outnyttjade tiden är alltså 3 334 timmar. Utbildning,
              som alla säger är jätteviktigt, har 1 065 timmar. Programverksamheten
              har 337 timmar. Vi har 3 334 outnyttjade timmar samtidigt som
              utbildning och programverksamhet ligger på en sådan låg nivå.
            </seg>
            <seg n="5d2fa36b">
              Samtidigt ser vi att andelen narkotikamissbrukare minskade något,
              men vi vet att antalet bland- och alkoholmissbrukare ökar på anstalterna.
              Vi ser att antalet intagna inom kriminalvården ständigt ökar.
            </seg>
            <seg n="7b56eede">
              Det är därför helt nödvändigt att satsa ytterligare resurser
              inom kriminalvården. Vi i Vänsterpartiet har i vår budget prioriterat
              pengar till kriminalvården. Men vi vill också se en utveckling
              där man faktiskt inför halvtidsfrigivning. Det innebär inte att
              man släpper folk fria, utan det kan handla om frivården, om fotboja.
              Vi vill också återföra hälften av dessa pengar till att bygga
              ut programverksamhet och utbildning. Vi tror nämligen att om man
              får ett vettigt innehåll är tre år mycket bättre, och man skulle
              åstadkomma mer, än om de intagna sitter fyra och ett halvt år
              utan att göra någonting. Man måste möta problematiken, och man
              måste möta återfallen. Men då krävs det också att man satsar inom
              kriminalvården.
            </seg>
          </u>
          <note type="speaker" n="28ed4286">
            Anf. 47 KRISTER HAMMARBERGH (m):
          </note>
          <u who="krister_hammarbergh_e5a8bb" xml:id="i-3ec86d5428199c1d-0" n="5fe9d74e">
            <seg n="387c29ca">
              Fru talman! I dessa tider när vi har mer pengar än någonsin till
              polisen och framför allt, väldigt glädjande, öppnar och utökar
              polisutbildningen i bra mycket större utsträckning än tidigare,
              tycker jag också att det är glädjande att vi i vårt utskottsbetänkande
              har fått fram tydliga rader vad gäller polisen i glesbygden och
              behovet av denna. Nu ger vi myndigheterna resurser både i pengar
              och i kompetens. Vad som behövs är framför allt fler poliser.
              Det är inte pengarna som är ute och jagar bovar, utan det är faktiskt
              utbildade poliser som gör jobbet. Det är en otroligt viktig satsning.
            </seg>
            <seg n="8b4b936a">
              Då är det också viktigt att myndigheterna följer rekommendationer
              och riktlinjer från riksdag och regering. Därför har vi i dag,
              i all enighet, med ett antal rader som talar just om vikten av
              en synlig polis i glesbygden.
            </seg>
            <seg n="aafa00ff">
              Nu ser jag inte justitieutskottets ordförande här. Måhända har
              han gått på studiebesök eller så är han ute och tar en kopp kaffe
              för stunden. Jag är förvånad och reagerar över hans sätt att hantera
              siffror, att blanda sanningar och halvsanningar och framför allt
              hur han blandar in ordet bluff.
            </seg>
            <seg n="9d04a26c">
              Det är onekligen så att det aldrig tidigare har satsats så mycket
              pengar i det här landet på rättsväsendet som vi gör nu. Men det
              antyds att mer pengar har satsats tidigare. Siffran 5 miljarder
              nämns. Man kan vända och vrida på siffrorna hur man vill. Man
              kan jämföra med budgeten, man kan jämföra med utfall, och man
              kan titta på hur det har skilt mellan olika år.
            </seg>
            <seg n="614591bc">
              Men låt oss nu använda ordet bluff igen. Tittar vi på det sista
              hela år som Socialdemokraterna hade makten när det gällde resurser
              till polisen ser vi att polisen fick 14,3 miljarder. År 2008 kommer
              det att vara 17,3 miljarder. Det skiljer 3 miljarder i praktiken
              gentemot utfallet av de pengar som ska användas nästa år. Att
              hävda någonting annat är en bluff!
            </seg>
            <seg n="14081e79">
              När det gäller kriminalvården var det 5,2 miljarder 2005. Det
              kommer 2008 att vara 6,2 miljarder. Däremellan skiljer det 1 miljard.
              Att hävda någonting annat är en bluff, Thomas Bodström!
            </seg>
            <seg n="9772a47d">
              Pratar man om enskilda satsningar per år kan man naturligtvis
              räkna hur många år man vill för att komma fram till den summa
              man vill, men den enskilt största satsningen gjordes föregående
              budgetår, alltså innevarande år 2007. Det handlade om 1,1 miljard.
              Det har aldrig hänt förut. Att hävda någonting annat är en bluff!
            </seg>
            <seg n="f7192687">
              Den näst högsta satsningen ett enskilt år var året dessförinnan,
              det år Socialdemokraterna fick avgå, men det berodde på att den
              nya borgerliga alliansregeringen såg till att det kom tilläggspengar
              i budgeten.
            </seg>
            <seg n="5698f962">
              När det gäller kriminalvården sker den enskilt största satsningen
              någonsin för något år innevarande år, alltså 2007 523 miljoner
              kronor. Att hävda någonting annat är en bluff!
            </seg>
            <seg n="ef91fc96">
              Det är framför allt en bluff att stå i talarstolen och göra gällande
              att man satsar mer pengar på rättsväsendet när sanningen är att
              det totalt sett är noll. Det är en bluff!
            </seg>
            <seg n="2b472e46">
              Tittar man på helheten under hela oppositionstiden och räknar
              ihop siffrorna kan man konstatera att Socialdemokraterna egentligen
              har satsat 250 miljoner kronor mindre. Att då hävda att man vill
              ge mer pengar till polisen är en bluff!
            </seg>
            <seg n="be77fa6c">
              Kronobergshäktet har kommenterats av tidigare talare i dag, bland
              annat av Johan Linander. Han påpekade också det märkliga i att
              Thomas Bodström på något sätt försöker antyda att han ville satsa
              mer pengar, när sanningen är att man satsar 80 miljoner kronor
              mindre. Det är med andra ord en bluff!
            </seg>
            <seg n="e59a954d">
              För att stärka detta använder han en stark bluff han citerar
              generaldirektören för Kriminalvårdsverket där han ska ha sagt
              att de inte behöver mer pengar och på något sätt antytt att han
              skulle gilla Socialdemokraternas politik med mindre pengar till
              kriminalvården. Det vill jag definitivt hävda är en bluff, för
              jag pratade med Lars Nylén i går.
            </seg>
            <seg n="7c92134f">
              Det antyds om en kris i polisen på grund av den här regeringen.
              Det är om något en bluff. Vad gäller uttrycket att länspolismästarna
              gråter när man går från mötena vill jag hävda att Thomas Bodströms
              syn är en bluff.
            </seg>
            <seg n="a10bddce">
              Han gav sig på Cecilia Wigström och sade att hon borde tänka
              på vad man säger i riksdagens talarstol. Är det någon som borde
              tänka på hur han uttrycker sig i riksdagens talarstol är det Thomas
              Bodström själv.
            </seg>
            <seg n="e7948e21">
              Det är antydningar om gräl inom polisledningen. Han nämner ingen
              med namn, men det är antydningar. Som ordförande i justitieutskottet
              borde Thomas Bodström fundera på hur han uttrycker sig i talarstolen.
              Det är direkt kränkande att använda sig av personalen som ett
              politiskt tillhygge. Det är inte en bluff. Det är tyvärr sant.
            </seg>
            <seg n="19a74416">
              Ibland kanske problemet består i att det gäller att hålla ihop
              oppositionspolitiken. Andra företrädare för alliansen har kunnat
              peka på hur det skiljer sig mellan de här två åren för socialdemokratin,
              att det inte finns någon linje i politiken. Det är ingen bluff.
              Det är sant. Det finns ingen linje.
            </seg>
            <seg n="63a4def6">
              Thomas Bodström inledde med att tala om behovet av decentraliserade
              myndigheter. Jag vill hävda att det är en bluff. I den FBI-diskussion
              som han själv har deltagit i börjar han med att säga nej till
              det, vilket uppenbarligen var en bluff. Några dagar senare kom
              ett pressmeddelande där han sade ja till det. Om vi lyssnar till
              dagens debatt var det tydligen också en bluff. I dag var det kanske.
            </seg>
            <seg n="b8dc0668">
              Så lyfter han in fastighetsskatten i ett debattinlägg, vad det
              nu har med rättsväsendet att göra, och hävdar att man måste spara
              pengar på andra områden för att finansiera en skattesats som redan
              är finansierad inom området. Det var alltså också en bluff.
            </seg>
            <seg n="80bb0e5c">
              Tänk om vi från majoriteten skulle vara så elaka att vi lade
              ut ett fuskpressmeddelande där vi sade att vi skulle höja fastighetsskatten
              på de orter han nämner. Vad skulle Thomas Bodström då göra? Skicka
              ett pressmeddelande och säga att han sänker den? För det är vad
              politiken i dag går ut på, att göra tvärtemot vad regeringen gör,
              oavsett vad regeringen gör.
            </seg>
            <seg n="93fba059">
              Vi skulle kunna vara ännu elakare och låta oppositionen skriva
              en budgetreservation varje vecka. Då skulle vi få se en förändrad
              politik varje vecka. Det är det mönster vi ser.
            </seg>
            <seg n="0a76277a">
              Thomas Bodström har erbjudit mig och andra en lunch. Jag hoppas
              att det inte var en bluff, för den lunchen ser jag fram emot.
              Det gällde huruvida alliansen har satsat mer pengar än den tidigare
              regeringen. Sanningen är att de 31 380 237 000 kronor som är årets
              budget är den största satsningen någonsin, den största mängd pengar
              som rättsväsendet någonsin har haft. Jag ser fram emot lunchen.
              Jag vet att Thomas Bodström har bjudit fler. Jag hoppas att lunchinbjudan
              inte var en bluff.
            </seg>
            <seg n="f48a50e8">
              (Applåder)
            </seg>
          </u>
          <note n="b2454629">
            I detta anförande instämde Helena Bouveng och Anders Hansson
            (båda m).
          </note>
          <note type="speaker" n="e9d5f091">
            Anf. 48 OTTO VON ARNOLD (kd):
          </note>
          <u who="otto_von_arnold_36ab11" xml:id="i-7ffe59636a6a75d7-0" n="65851512">
            <seg n="5f72dbaf">
              Fru talman! Det är nödvändigt att hela rättskedjan fungerar.
              Ett rättssamhälle kräver fungerande domstolar. Deras uppgift är
              att handlägga mål och ärenden på ett rättssäkert och effektivt
              sätt och att avkunna dom inom rimlig tid.
            </seg>
            <seg n="2f79b296">
              Det är viktigt att människor känner förtroende för det rättsväsende
              som vi har. Rättskedjan ska präglas av effektivitet och ett klokt
              resursutnyttjande. Det ska finnas en balans i hela systemet.
            </seg>
            <seg n="d6c5b6dd">
              En satsning inom ett område påverkar andra delar av kedjan. Det
              krävs ett samarbete med de andra delarna i samhället och även
              med myndigheterna. Det har justitieministern uttryckt klart i
              dag.
            </seg>
            <seg n="896b8e11">
              Rättsväsendets myndigheter ska vara attraktiva arbetsplatser,
              och rättsväsendets verksamhet måste bygga på stor och väl underbyggd
              kunskap.
            </seg>
            <seg n="82fe566d">
              Det är angeläget med ett fungerande rättsväsende som har resurser
              till sitt förfogande och som kan garantera samhällsmedborgarna
              säkerhet och trygghet. En fungerande rättsordning är oumbärlig
              för ett gott samhälle. Rättsväsendet måste utvecklas så att det
              kan möta morgondagens behov och påfrestningar och garantera medborgarna
              rättstrygghet i ett internationaliserat samhälle.
            </seg>
            <seg n="e76a7cd7">
              I ett gott samhälle överförs de demokratiska värdena och värderingarna
              från generation till generation. Utan dessa kommer relationen
              mellan människor inte att fungera i vardagslivet. Tilliten och
              förtroendet måste utgå från respekten för varje människas unika
              värde införlivat hos varje medmänniska. Det är rättsstatens uppgift
              att värna dessa värden. Det ska syfta till att skapa en samlevnad,
              trygghet och respekt mellan människor och också bidra till att
              upprätthålla samhällets grundvärden.
            </seg>
            <seg n="c8730061">
              Individen måste stå i centrum för den här processen, inte bara
              brottsoffret utan också den tilltalade, den dömde, den straffade
              så att han och hon kan komma tillbaka till ett värdigt och hederligt
              liv. Här står alliansens arbetslinje klart uttryckt som ett medel
              i det hela.
            </seg>
            <seg n="4370157f">
              Socialdemokraterna och Bodström har sagt att domstolarna får
              mindre pengar att röra sig med. Det stämmer inte. Domstolarna
              får i år behålla det stora anslagssparande som de hade med sig
              från 2006, 192 miljoner kronor. De får inte mindre pengar, utan
              de får mer pengar att röra sig med, jämfört med den anslagsnivå
              som aviserades i budgetpropositionen för 2007.
            </seg>
            <seg n="b42b026b">
              Vi får inte glömma bort det historiska perspektivet. Under den
              nuvarande oppositionens styre, som leddes av Socialdemokraterna,
              minskade antalet tingsrätter från 97 till 62 i dag. I oppositionens
              förslag och i den förda politiken har det skapats flaskhalsar
              som undergräver rättsväsendets acceptans hos allmänheten. Det
              kan vara en fara för demokratin.
            </seg>
            <seg n="2be03032">
              Det är alltså viktigt att värna kvaliteten i den dömande verksamheten.
              Under de senaste åren har vi sett hur ärendetillströmningen har
              ökat kraftigt. Den ekonomiska situationen för rättsväsendet har
              under flera år varit mycket ansträngd. Detta får konsekvenser
              för verksamheten. Ärendetillströmningen till domstolarna bara
              ökar, och antalet komplicerade fall och mål blir fler och fler.
            </seg>
            <seg n="af5fb961">
              Den ekonomiska situationen har inneburit att målökningen inte
              har kunnat mötas med ökade resurser i verksamheten. Måltillströmningen
              har varit så stor att domstolarna inte har mäktat med det hela.
              Balansen har ökat och därmed medborgarnas väntetid.
            </seg>
            <seg n="a814653b">
              Vi i alliansen satsar nu på domstolarna för att återställa ordningen
              som den borde vara. Socialdemokraterna väljer i år igen att dra
              ned på landets domstolar. Socialdemokraterna och Vänstern vill
              göra en besparing inom domstolsorganisationen jämfört med oss.
              Det gäller domstolsorganisationen och kriminalvården under de
              kommande åren.
            </seg>
            <seg n="4f21499a">
              Besparingar görs i en tid då antalet inkomna mål väntas öka.
              Det visar åter igen den bristande helhetssyn som finns hos oppositionen.
            </seg>
            <seg n="fe5441f0">
              Hur kan med oppositionens förslag fler brott klaras upp när antalet
              domare minskar? Hur blir vardagen för de kvinnor och män där brottmålen
              skjuts upp? De väntar och väntar. De glömmer till och med. Det
              skapar inte någon rättssäkerhet.
            </seg>
            <seg n="1e3a17e4">
              Menar Socialdemokraterna verkligen att vi har fått ett samhälle
              där det är tillräckligt många eller för många brott som klaras
              upp? Alliansregeringen står för en motsatt politik. Genom att
              förstärka resurser till rättsväsendets alla delar får vi möjlighet
              till en bra och effektiv brottsbekämpning.
            </seg>
            <seg n="fb429eac">
              Vi måste ha en bättre styrning med klara målsättningar, inte
              någon detaljstyrning. Vi måste se till att ge kraft åt myndighets-
              och verkscheferna att kunna följa de mål som vi har satt upp.
              Vi måste också få, precis som Cecilia har påtalat, en bättre statistik.
              Det har påpekats i snart tio år, och inget har hänt. Nu är det
              dags för det.
            </seg>
            <seg n="f982b836">
              Fru talman! Klockan är nästan lunch slagen. Här presenterar alliansen
              en välbalanserad budget. Jag skulle vilja likna den vid en lunchrätt
              tillagad av alliansens duktiga kocklandslag, välbalanserad och
              näringsrik och som kommer att få en acceptans och bli populär
              bland våra medborgare.
            </seg>
            <seg n="86813f42">
              De tre oppositionella kockarna har olika skolning och kokar ihop
              någonting som skär sig omedelbart. Det kan bero på att det är
              mycket gammalt valfläsk i det.
            </seg>
          </u>
          <note n="46a10bba">
            Avslutningsvis önskar jag god aptit med alliansens budgetförslag
            och yrkar bifall till förslaget i betänkandet i dess helhet och
            avslag på reservationerna.
          </note>
          <note n="3e11bd81">
            I detta anförande instämde Anders Hansson (m).
          </note>
          <note type="speaker" n="c03ee2db">
            Anf. 49 KERSTIN HAGLÖ (s):
          </note>
          <u who="kerstin_haglo_e26e6d" xml:id="i-0be394383f4bbc88-0" n="dd9909ea">
            <seg n="6a253cd1">
              Fru talman! Jag står givetvis bakom alla socialdemokratiska reservationer,
              men för tids vinnande yrkar jag bifall till 1, 2, 5 och 7.
            </seg>
            <seg n="84c47f52">
              Här har efterlysts socialdemokratisk politik. Jag kommer att
              belysa några av de frågor som vi vill prioritera, och det handlar
              om barn och ungdomar.
            </seg>
            <seg n="b8586969">
              Alla barn är våra barn. Varje barn och ung människa är en bit
              av nuet och framtiden. Om det är på gott eller ont avgörs av det
              omgivande samhället. Samhället ska aldrig svika. Vuxna ska aldrig
              svika. Det är vårt ansvar som vuxna att förebygga och skydda barn
              och ungdomar från att utsättas för våld och sexuella övergrepp
              eller att kränkas på annat sätt fysiskt och psykiskt.
            </seg>
            <seg n="9164696b">
              FN:s barnkonvention, barnens egen lag, slår fast att barn och
              ungdomar är en utsatt grupp i samhället som har svårare att skydda
              sig mot att bli utsatta för brott och har svårare att söka stöd
              från omgivningen. Därför har de ett särskilt behov av omvårdnad
              och skydd, som också innefattar ett rättsligt skydd.
            </seg>
            <seg n="124af583">
              Vi har här i riksdagen förbundit oss att leva efter denna lag
              och att verka efter den. Därför är det vårt största ansvar att
              göra allt vi bara kan för att vidta lämpliga lagstiftningsåtgärder,
              administrativa och sociala åtgärder för att skydda barnet.
            </seg>
            <seg n="2d072a34">
              Alla barn och ungdomar har rätt till en trygg uppväxt.
            </seg>
            <seg n="592a5614">
              Det brottsförebyggande arbetet kan aldrig avstanna utan måste
              hela tiden söka nya metoder allteftersom samhället förändras.
              För oss socialdemokrater är och förblir det brottsförebyggande
              arbetet A och O. Men det handlar då om ett helhetsperspektiv på
              barns och ungdomars levnadsvillkor, insatser inom barnomsorg,
              fritidsverksamhet, skola liksom inom socialtjänstens, hälso- och
              sjukvårdens och polisens arbete.
            </seg>
            <seg n="8852c977">
              Fru talman! Så händer det som inte ska och inte får ske i vårt
              samhälle, att vuxna sviker och begår fruktansvärda brott mot barn
              men även undantagsvis att barn begår brott mot barn. Vuxna sviker.
              Bortom all tolerans kränks och utsätts barn för fruktansvärt vidriga
              övergrepp. Barnpornografi, barnsexturism, hedersrelaterade brott
              och sexualbrott är några av de hänsynslösa brott som ger psykiska
              och fysiska ärr djupt inne i själen under lång tid hos dessa barn.
            </seg>
            <seg n="337d172d">
              Barn behöver hjälp lagmässigt, men de behöver också en läkande
              hjälp.
            </seg>
            <seg n="4439bdcc">
              Vi socialdemokrater ställer därför i ett särskilt yttrande krav
              på att barnahus ska finnas i varje län, så att alla barn kan erbjudas
              samma professionella bemötande oavsett var de bor i Sverige. I
              dag finns barnahus på några orter i landet, med mycket goda resultat.
            </seg>
            <seg n="1a5333e2">
              Barnahus är en trygg och barnvänlig plats, där misstanken om
              brott mot barnet och barnets behov av stöd och behandling utreds.
              Barnet sätts i centrum, och kring barnet under samma tak samverkar
              alla de som behövs: socialtjänst, polis, åklagare, sjukvård, barn-
              och ungdomspsykiatri. På så sätt minskar påfrestningen på barnet.
              Barnet behöver inte slussas runt och upprepa sin berättelse om
              det svåra om och om igen. En person som är expert samtalar med
              barnet, och de andra kan följa samtalet via hörsnäcka och tv-skärm.
              Helhetsgreppet leder till insatser som ger barnet skydd, behandling,
              stöd och förhoppningsvis upprättelse.
            </seg>
            <seg n="0077294c">
              Fru talman! Det finns kopplingar mellan barnsexturism och människohandel
              med barn för sexuella ändamål och barnpornografi. Minderåriga
              förs inom eller mellan länder med flertalet utländska besökare
              eller invånare. Syftet med bortförandet är att dokumentera övergrepp
              och sedan sälja materialet via Internet.
            </seg>
            <seg n="eaec906d">
              Sexualbrott mot barn och barnpornografibrott måste utredas skyndsamt.
              I dag görs ett fantastiskt jobb i samverkan både internationellt,
              nationellt och regionalt, av Rikskriminalen och polisen ute i
              landet.
            </seg>
            <seg n="08b312c9">
              Att fler brott utreds snabbare bidrar inte bara till att barnet
              skyddas och hjälps utan också till att de som begår brottet kan
              dömas och få behandling.
            </seg>
            <seg n="aa4889ab">
              Därför tycker vi att det är viktigt att polisen kontinuerligt
              förfogar över resurser. Det är därför vi vill öronmärka pengar,
              och vi ger mer pengar till polisen för att skärpa arbetet mot
              människohandel och barnpornografi.
            </seg>
            <seg n="637aba4c">
              Fru talman! Jag tror att vi i stort inte är oense mellan partierna
              om betydelsen av kraftfulla insatser när det gäller brott mot
              barn och behovet av brottsförebyggande åtgärder. Men det finns
              skiljelinjer, och det är väl däri politiken och ideologin ligger.
            </seg>
            <seg n="58b9e01e">
              Ibland hör inte ord och handling ihop för alliansen. Låt mig
              ge ett exempel, och det gäller synen på föräldraskapet.
            </seg>
            <seg n="bdfb06a8">
              I det betänkande vi i dag behandlar står skrivet att föräldrar
              har ett huvudansvar för att förmedla normer och värderingar till
              sina barn och ungdomar. Hur ofta har jag inte hört detta om familjens
              betydelse från borgarnas företrädare i denna talarstol? Hur mycket
              är då dessa ord värda då handlingen säger någonting annat?
            </seg>
            <seg n="be1e6440">
              Den 15 november i år ger regeringen en särskild utredare direktiv
              om att bland annat lämna förslag som innebär att de brottsutredande
              myndigheterna ska få befogenhet att med tvång drogtesta barn under
              15 år. Under 15 år en 12-åring!
            </seg>
            <seg n="dba0462a">
              Som en parentes kan sägas att drogtester på barn under 15 år
              inte är någon ny fråga som vi diskuterar här, utan borgarna har
              haft den uppe flera gånger. Vi har i utskottet kommit fram till
              samma slutsats varenda gång, att det finns ett stort motstånd
              mot detta. Varför? Jo, just av den anledningen att det rör sig
              om ett tvångsmedel, en kroppsbesiktning, mot barn som befinner
              sig i förpuberteten och en känslig period av sin utveckling då
              mycket stor hänsyn måste tas till den personliga integriteten.
            </seg>
            <seg n="0649f363">
              En viktig upplysning, inte minst till de ungdomar som sitter
              uppe på läktaren men också till deras föräldrar, är att det i
              dag inte finns något uttryckligt förbud mot frivilliga drogtester.
              Om barnet är under 15 år ska man tala med barnet, och man ska
              ha vårdnadshavarens samtycke. Men det är inte med tvång!
            </seg>
            <seg n="e342c0ee">
              Jag vill då fråga er som står i talarstolen: Hur mycket är föräldraskapet
              värt om jag som förälder efteråt ska få veta att mitt barn har
              tvångsdrogtestats, att hennes eller hans mobil har buggats? Jag
              ser fram emot förslaget och att vi återigen kan ha en diskussion
              om detta.
            </seg>
            <seg n="be166f60">
              Avslutningsvis: I ett samhälle där klyftorna ökar finns det mycket
              dålig grogrund för alla barns och ungdomars rätt till en trygg
              uppväxt. Jag kan inte låta bli att tänka på Astrid Lindgren, denna
              fantastiska kvinna som har berikat och berikar så många barn och
              vuxna. Att vi älskar Astrid Lindgren tror jag till stor del beror
              på vårt behov av Bullerbyn och Bullerbyandan, där barnen och ungdomarna
              sätts i centrum, där föräldrar och vuxna finns närvarande som
              ser och hör och bryr sig, där det finns medmänsklighet, glädje
              och värme och där det finns ord som betyder något, som solidaritet,
              jämlikhet och rättvisa. Det är ett samhälle där en brottsförebyggande
              och en läkande miljö är som bäst.
            </seg>
          </u>
          <note type="speaker" n="ae36172d">
            Anf. 50 HILLEVI ENGSTRÖM (m) replik:
          </note>
          <u who="hillevi_engstrom_ca47a9" xml:id="i-db483e953ed82d51-0" n="b8e7a8b6">
            <seg n="85fceaa0">
              Fru talman! Kampen mot ungdomsvåldet och ungdomskriminaliteten
              är mycket högt prioriterad för oss i alliansen. Som jag beskrev
              tidigare i mitt anförande började vi jobba med dessa frågor under
              förra mandatperioden.
            </seg>
            <seg n="f1cc9d33">
              Det har dessvärre visat sig att väldigt många unga människor
              använder droger. Det är till och med så illa att 1 procent av
              alla elever i årskurs 6 säger att de har prövat andra droger än
              alkohol. Det är mycket allvarligt.
            </seg>
            <seg n="53cc2006">
              Jag håller med om och vill poängtera att den viktigaste brottsförebyggande
              åtgärden är trygga familjer och bra föräldrar. Tyvärr har inte
              alla ungdomar i vårt land föräldrar som kan och orkar ställa upp
              på alla sätt och vis. För oss är det viktigt att bryta kriminaliteten
              tidigt. Då kan det vara viktigt att konstatera om ett barn eller
              en ung person har debuterat med droger, i syfte att tidigt komma
              åt, åtgärda och sätta in insatser.
            </seg>
            <seg n="ba4f26c6">
              Jag måste fråga Kerstin Haglö: Vad är det som gör att Socialdemokraterna
              definitivt inte kan ställa upp på tidiga åtgärder mot misstänkt
              drogkriminalitet och nyttjande av droger hos barn? Det finns många
              exempel på hur man i dag kan ta drogtester som inte är särskilt
              integritetskränkande. Det kan vara i form av hår-, hud- och salivprov.
              Många skolor har till och med börjat med detta, vilket jag personligen
              tycker är helt fel. Men jag menar att de brottsförebyggande myndigheterna,
              polis och åklagare, vid misstanke om drogförekomst bland unga
              har en skyldighet att ingripa för att rädda och hjälpa barnet.
              Varför säger ni nej till det?
            </seg>
          </u>
          <note type="speaker" n="963e1540">
            Anf. 51 KERSTIN HAGLÖ (s) replik:
          </note>
          <u who="kerstin_haglo_e26e6d" xml:id="i-0be394383f4bbc88-1" n="dd9909ea">
            <seg n="1afa7dbd">
              Fru talman! Jag ser fram emot förslaget som ni ska lägga först
              och främst. Vi får se vad det kommer att innehålla och om ni kommer
              så långt fram utan att man från högre ort säger ifrån att detta
              är integritetskränkande.
            </seg>
            <seg n="bd080e8e">
              Jag vet också mycket väl att det går att ta dessa prover på olika
              sätt. Jag tycker också att man ska ingripa. Men bara en misstanke
              om att ett barn missbrukar narkotika bör leda till åtgärder, oavsett
              om något drogtest föreligger eller ej. Håller inte Hillevi Engström
              med om det?
            </seg>
            <seg n="1a5ab47c">
              Finns det inte andra vägar att gå? Vi har Mobilisering mot narkotikas
              Björn Fries. Hans tjänst säger ni upp. Ni stod i talarstolen tidigare
              och sade: Vi ska ha andra insatser, vi ska organisera det på annat
              sätt och det pågår en del. Hur ska det organiseras? Vad är det
              som pågår? Jo, det som pågår är det som Björn Fries startade upp
              som narkotikasamordnare. Han åstadkom ett otroligt engagemang
              ute bland ungdomar inte minst. Ett hundratal grupper med ungdomar
              i åldrarna 1224 år utbildade sig till drogförebyggare. De är också
              en enorm kraft i det drogförebyggande arbetet. Jag vill veta hur
              ni tänker i andra banor än att tvångstesta barn och ungdomar.
              Det gäller i synnerhet barnen. För det är barn vi talar om, barn
              under 15 år.
            </seg>
          </u>
          <note type="speaker" n="ce8cf145">
            Anf. 52 HILLEVI ENGSTRÖM (m) replik:
          </note>
          <u who="hillevi_engstrom_ca47a9" xml:id="i-db483e953ed82d51-1" n="b8e7a8b6">
            <seg n="bf5e7048">
              Fru talman! Det finns många saker som man behöver göra för att
              hjälpa barn och unga som riskerar att dras in i kriminalitet och
              drogmissbruk.
            </seg>
            <seg n="841e0b6d">
              Personal inom skola och skolhälsovård behöver få mer utbildning
              för att se tydliga tecken på drogförekomst. Det är ingen tvekan
              om att det behövs mer kunskap.
            </seg>
            <seg n="6859eef9">
              Regeringen har gett en utredare i uppdrag att se över om det
              finns skäl och möjlighet att med de ungdomar där det inte finns
              fungerande föräldrar eller nätverk kunna konstatera om en debut
              har skett i form av att man nyttjar exempelvis cannabis eller
              andra droger. Man vill på ett sådant sätt kunna sätta in mycket
              tidiga och tydliga insatser inom socialtjänsten för att bryta
              ett pågående drogmissbruk. Det finns över huvud taget inget annat
              syfte. Bland de andra resurserna och åtgärderna det finns ett
              helt batteri som säkert behöver sättas in ska detta kunna vara
              en möjlig väg när det inte finns andra vägar.
            </seg>
            <seg n="273d9339">
              Det kan vara viktigt att veta om det är droger eller något annat.
              Är det en psykisk störning eller något som finns i hemmet? Har
              barnet varit utsatt för våld eller övergrepp? Det finns många
              orsaker till att barn far illa.
            </seg>
            <seg n="b2edecd4">
              Jag kan inte se någon förklaring till att Kerstin Haglö så intensivt
              säger att just detta vill man inte göra som en yttersta utväg
              för att rädda ett barn eller en ung person som är på väg att dras
              in i drogmissbruk.
            </seg>
            <seg n="2e2598e0">
              Vi måste våga pröva flera vägar. Nu sker en utredning. Vi får
              se vad den personen kommer fram till om ett år. Men att helt stänga
              dörren nu ställer jag mig mycket tveksam och negativ till.
            </seg>
          </u>
          <note type="speaker" n="d83cb904">
            Anf. 53 KERSTIN HAGLÖ (s) replik:
          </note>
          <u who="kerstin_haglo_e26e6d" xml:id="i-0be394383f4bbc88-2" n="dd9909ea">
            <seg n="06e0e0f8">
              Fru talman! Jag håller med dig, Hillevi. Jag tycker också att
              man behöver pröva nya vägar.
            </seg>
            <seg n="9978474c">
              Hillevi Engström sade tidigare i dag att poliserna ska utreda
              i större utsträckning. Ja, det är möjligt att de ska göra det.
              Men tar man del av Brottsförebyggande rådets senaste rapport om
              barn som begår brott och som enbart handlar om barn under 15 år
              finns det kanske en annan väg att gå för Hillevi Engström och
              hennes partikamrater. Där framgår det klart och tydligt att det
              görs utredningar i dessa § 31-fall. I sju av tio fall är föräldrarna
              närvarande, och i tre av tio fall är socialtjänsten närvarande.
              Om det nu är så kan det väl inte vara så svårt att föra en dialog
              med den unge och föräldern?
            </seg>
            <seg n="e1d21d99">
              Minsta misstanke om att ett barn missbrukar narkotika ska leda
              till handling från en vuxen. Det ska inte behövas ett kvitto,
              Hillevi Engström. Får man det kvittot får man kanske inte tilliten
              från barnet och den unga personen och kan gå vidare. Man måste
              ha en dialog med ungdomar. Jag är helt övertygad om att det finns
              andra vägar.
            </seg>
            <seg n="6db18210">
              Det som också sägs i Brottsförebyggande rådets rapport är att
              polisen i dag har en skyldighet att upprätta avtal med socialtjänsten
              för hur man utreder § 31-fallen. Det finns inga sådana avtal någonstans
              ute på polismyndigheterna skriver Brottsförebyggande rådet. Det
              kanske är dags för Rikspolisstyrelsen att skärpa riktlinjerna
              och utveckla dem så att vi kan se ett bättre samarbete mellan
              socialtjänst och polis.
            </seg>
          </u>
          <note type="speaker" n="2b6bfd04">
            Anf. 54 INGE GARSTEDT (m):
          </note>
          <u who="inge_garstedt_203a8e" xml:id="i-813c3c58ceb05e87-0" n="963b9647">
            <seg n="965b8ee5">
              Fru talman! Mycket har redan sagts i denna debatt, men som sittande
              min första mandatperiod i riksdagen blev jag mycket förvånad när
              jag inledningsvis hörde en riksdagsledamot i princip plädera för
              ministerstyre. Det trodde jag inte att jag skulle få uppleva i
              Sveriges riksdag.
            </seg>
            <seg n="ef2be2df">
              Jag blev också lite förvånad att Karl Gustav Abramsson tog upp
              frågan om centraliserad polis. Han fick inget svar på den frågan.
              Vad vi har sagt från alliansens sida är att det för närvarande
              inte finns några skäl att göra omorganisationer av polisen eftersom
              det man behöver just nu är arbetsro. Men Karl Gustav Abramssons
              yttrande är intressant med tanke på att Thomas Bodström för inte
              så himla länge sedan sade i en intervju att han förutom sitt FBI
              ville ha en decentraliserad polis där beslutsfattandet låg så
              långt ut som möjligt. Därför är det lite svårt att som stående
              från alliansens sida veta vilket ben Socialdemokraterna egentligen
              står på.
            </seg>
            <seg n="fd0b27c7">
              Låt mig gå över till vad jag hade som fundering i morse när jag
              gick till kammaren. Jag funderade på alla tiotusentals barn och
              ungdomar som tänkte på hur deras dag skulle bli. Jag tänkte på
              den speciella gruppen barn som funderade på om pappa skulle slå
              mamma i dag. De undrar vad de kan göra för att pappa inte ska
              slå mamma. Det finns ett dåligt samvete för det utbredda kvinnovåld
              som vi vet finns i vårt land, och regeringen har lagt fram en
              handlingsplan.
            </seg>
            <seg n="fc83531b">
              I det här sammanhanget vill jag informera om att precis i dagarna
              har en kvinnofridslinje öppnats. Det är en nationell kvinnofridslinje
              dit kvinnor som är utsatta för våld kan ringa vilka tider som
              helst på dygnet. Det är kostnadsfritt att ringa, och man får vara
              anonym när man ringer dit. Det är ett enkelt telefonnummer: 020-50
              50 50. Då kommer man till Kvinnofridslinjen, och där kan man få
              stöd, hjälp och information. Det är en av de åtgärder som regeringen
              har vidtagit för att stötta utsatta kvinnor. Det är en av punkterna
              i programmet, som är en systematisering av alla de insatser som
              hittills har gjorts och som också planeras.
            </seg>
            <seg n="5690b5d9">
              Vi kan också konstatera att Åklagarmyndigheten har lagt mycket
              kraft och uppmärksamhet på sexualbrott och våld mot kvinnor. Det
              har skett med hjälp av massiva utbildningsinsatser, utvecklingsstöd,
              utbildning, handböcker med mera. Det är ett arbete som kommer
              att fortsätta.
            </seg>
            <seg n="33aff042">
              Tidigare i debatten har nämnts att det snart kommer en förverkandelag.
              Det är den förverkandelag som Ekobrottsmyndigheten har efterlyst
              i många år. När den så småningom antas i riksdagen kommer den
              att göra det mindre lönsamt att ägna sig åt ekobrott och därmed
              mindre lönsamt att ägna sig åt stora delar av den organiserade
              brottsligheten som finns i dag. Det är bara sorgligt att förslaget
              har legat i byrålådan sedan 1999. Nu har departementspromemorian
              kommit, och nu kommer snart lagen.
            </seg>
            <seg n="e54e067d">
              Fru talman! Jag vill avsluta med att hoppas att vi så småningom
              kommer till den situationen att det inte längre kommer att finnas
              tiotusentals barn som är oroliga på morgnarna om hur dagen kommer
              att utveckla sig, om pappa kommer att slå mamma eller inte. Barn
              också i andra situationer i Sverige ska känna sig betydligt mer
              trygga än vad de gör i dag.
            </seg>
          </u>
          <note n="61b1f703">
            I detta anförande instämde Krister Hammarbergh och Anders Hansson
            (båda m).
          </note>
          <note type="speaker" n="d291477a">
            Anf. 55 KERSTIN HAGLÖ (s) replik:
          </note>
          <u who="kerstin_haglo_e26e6d" xml:id="i-0be394383f4bbc88-3" n="dd9909ea">
            <seg n="922166d7">
              Fru talman! För ett år sedan gav den socialdemokratiska regeringen
              ett uppdrag till Rikspolisstyrelsen att se till att lokala poliser
              knöts till skolorna, så kallade kontaktpoliser. De skulle arbeta
              brottsförebyggande. Jag stannar fortfarande upp vid frågor om
              brottsförebyggande när det gäller barn och ungdomar. Exempelvis
              skulle de åka ut och informera på skolorna inför valborg, som
              görs i dag på många ställen, men de skulle också delta i andra
              aktiviteter på skolorna.
            </seg>
            <seg n="b2626029">
              Det som var grunden i detta var att barn och ungdomar skulle
              känna förtroende och få en relation till dessa poliser. De skulle
              känna att de kunde anmäla brott till eller tala med polisen om
              de upptäckte något. Det skulle vara enkelt. På anslagstavlan skulle
              det finnas ett mobilnummer till den lokala polisen och på skolans
              hemsida.
            </seg>
            <seg n="70268088">
              Det handlade just om relationen mellan polisen, skolan, barnen
              och ungdomarna, att känna trygghet och att lita på polisen.
            </seg>
            <seg n="b4860119">
              Men det ser fortfarande olika ut i fråga om kontaktpoliser. Den
              borgerliga regeringen har inte tagit några initiativ i frågan.
              Det händer inte mycket. Tycker inte Inge Garstedt att det är en
              bra idé? Är du beredd att kämpa för att varje skola ska få kontaktpoliser?
            </seg>
          </u>
          <note type="speaker" n="154fc944">
            Anf. 56 INGE GARSTEDT (m) replik:
          </note>
          <u who="inge_garstedt_203a8e" xml:id="i-813c3c58ceb05e87-1" n="963b9647">
            <seg n="87ee8cae">
              Fru talman! Det är en viktig fråga som Kerstin Haglö tar upp.
              Jag kan konstatera att den borgerliga regeringen har sagt att
              vi fram till 2010 ska ha 20 000 poliser i landet. Det är betydligt
              fler poliser än i dag. Det kommer att innebära att poliser blir
              betydligt mer synliga överallt i samhället.
            </seg>
            <seg n="f6a22ac4">
              Hur sedan polisen i detalj ska organisera sitt arbete har jag
              svårt att förstå att man ska bestämma på riksdags- eller regeringsnivå.
              Det måste vara en fråga för de lokala polisorganisationerna. Jag
              delar Kerstin Haglös uppfattning att på de ställen man har bestämt
              sig för en sådan organisation, och det finns skolpoliser eller
              lokala poliser som är kända på skolorna, är det naturligtvis bra.
              Jag tror att man kanske kommer dithän att flera polismyndigheter
              upptäcker att det är ett alldeles utomordentligt sätt att jobba
              på. Det finns mycket benchmarking att lära av varandra inom polisen.
              Jag tror att man kommer att fortsätta den vägen. Däremot är jag
              total motståndare till att regeringen ska bestämma exakt hur den
              lokala polisen ska organisera sig.
            </seg>
          </u>
          <note type="speaker" n="09fd0fc2">
            Anf. 57 KERSTIN HAGLÖ (s) replik:
          </note>
          <u who="kerstin_haglo_e26e6d" xml:id="i-0be394383f4bbc88-4" n="dd9909ea">
            <seg n="17398038">
              Fru talman! Jag blir något förvånad över Inge Garstedts svar
              på min fråga. Att ta politiskt ansvar för brottsförebyggande frågor
              som gäller våra barn och ungdomar innebär att man måste våga prioritera.
              Då måste man också, som den socialdemokratiska regeringen gjorde,
              ge ett uppdrag till Rikspolisstyrelsen att se till att lokal polis
              knyts till varje skola.
            </seg>
            <seg n="2157f9f5">
              Ni har inte ens följt upp frågan. Ni har inte sett hur det ser
              ut där det fungerar. Det är oerhört positivt för barnen och ungdomarna
              på de skolorna. Där finns ett bra samarbete mellan föräldrar,
              skola, polis och det sociala. Det kan inte finnas ett bättre brottsförebyggande
              arbete där man möter vuxna i samtal, i dialog. Jag beklagar att
              Inge Garstedt inte vill vara med som politiker och prioritera
              de brottsförebyggande frågorna.
            </seg>
          </u>
          <note type="speaker" n="c03be096">
            Anf. 58 INGE GARSTEDT (m) replik:
          </note>
          <u who="inge_garstedt_203a8e" xml:id="i-813c3c58ceb05e87-2" n="963b9647">
            <seg n="12f26236">
              Fru talman! Jag tycker att det är något magstarkt att säga att
              vi inte prioriterar det brottsförebyggande arbetet. Hela debatten
              i kammaren i dag vittnar om att vi satsar på brottsförebyggande
              arbete och fler poliser. Det som inte har nämnts är också en fungerande
              skola.
            </seg>
            <seg n="8079eec4">
              Sedan var det frågan om att våga prioritera. Vem var det som
              lade ned polisutbildningen i Sverige? Vem var det som åstadkom
              att det blev så få poliser i Sverige att man fick omorganisera
              sig så att polisresurserna som tidigare fanns på skolorna drogs
              in? Inte var det alliansen.
            </seg>
            <seg n="a4c4a58c">
              Jag förstår inte det Socialdemokraterna alltid vill göra. De
              vill gå ned i minsta detalj och organisera i stället för att lämna
              till den myndighet som har ansvaret att uppnå de mål som riksdag
              och regering sätter. Om vi i detalj reglerar hur resurserna ska
              användas, hur personalen i detalj ska användas, kan vi inte heller
              utkräva ansvar av dem som har uppdraget, nämligen att utföra de
              mål och riktlinjer som riksdag och regering lägger fram.
            </seg>
          </u>
          <note type="speaker" n="71d8cf74">
            Anf. 59 KARL GUSTAV ABRAMSSON (s) replik:
          </note>
          <u who="karl_gustav_abramsson_364bc7" xml:id="i-9fdd79416935242c-1" n="7f86b245">
            <seg n="3b8d6858">
              Fru talman! Jag vill gärna ta upp frågan om ministerstyre. Jag
              tyckte att Thomas Bodström gav en rejäl förklaring. Ministerstyre
              är när man lägger sig i enskilda ärenden i fråga om myndighetsutövning.
              Annars styr ju faktiskt regeringen och ministrarna sina myndigheter
              genom bland annat regleringsbrev. De kan vara ganska tydliga och
              ganska utförliga, både när det gäller vad man ska göra och hur
              man ska återrapportera det man har gjort.
            </seg>
            <seg n="4ce5a0fa">
              Inge Garstedt, sade jag verkligen att jag önskade en centraliserad
              polis, alltså enmyndighetsmodellen? Jag ställde frågan hur justitieministern
              ser på den frågan, och det är lika bra att ställa den frågan till
              alliansen också. Förordar man en modell med en myndighet? Jag
              vet att det är flera rikspolischefer som har försökt ta upp den
              diskussionen. Vi avvisade den tidigare, och frågan är alltså inte
              aktuell under den här perioden, men det kan ju vara roligt att
              höra om det finns någon idé om att man skulle kunna göra ett bättre
              polisarbete om man centraliserade polisen och gjorde en myndighet
              av den?
            </seg>
            <seg n="2cc6a1fa">
              Centralt ska man inte fatta beslut om hur man lokalt ska agera
              i polisverksamheten. Jag tycker också att det är viktigt att polisen
              kan styras lokalt eller regionalt, därför att det är en väldigt
              speciell myndighet. Det är den enda myndigheten som har våldsmonopol,
              och där måste medborgarna ha rejäl insyn. På något sätt måste
              man alltså, oavsett hur man löser myndighetsfrågan, skaffa sig
              rejäl insyn.
            </seg>
            <seg n="201fc25a">
              Sedan vill jag lägga mig i den debatt som var tidigare mellan
              Inge Garstedt och Kerstin Haglö. Att lägga ned polisutbildningen
              var vi överens med borgarna om att göra. Det var ju, som ni vet,
              kris i ekonomin, och en åtgärd var att göra det. I dag kan vi
              säga att det var ett misstag att göra så, men vi var överens.
            </seg>
          </u>
          <note type="speaker" n="e3f36430">
            Anf. 60 INGE GARSTEDT (m) replik:
          </note>
          <u who="inge_garstedt_203a8e" xml:id="i-813c3c58ceb05e87-3" n="963b9647">
            <seg n="260333f8">
              Fru talman! För att börja med frågan om central myndighet eller
              inte beklagar jag om jag misstolkade Karl Gustav Abramsson. Jag
              trodde att det i hans fråga till justitieministern låg också att
              han var positiv till en enmyndighet, men så var tydligen inte
              fallet. Från alliansens sida har vi sagt att det inte är aktuellt
              med några stora omorganisationer av polisen, utan det som är viktigt
              är att man har arbetsro.
            </seg>
            <seg n="5280e1b5">
              För att sedan återgå till det här med ministerstyre, som jag
              tycker är en väsentlig fråga, är jag väldigt väl medveten om att
              man styr genom regleringsbrev, men det var ju inte så diskussionen
              utvecklade sig, utan det var ju andra åtgärder som man ville ha.
              Det talades inte om regleringsbrev eller uppföljning i den situationen.
            </seg>
          </u>
          <note type="speaker" n="7e0d4c3f">
            Anf. 61 KARL GUSTAV ABRAMSSON (s) replik:
          </note>
          <u who="karl_gustav_abramsson_364bc7" xml:id="i-9fdd79416935242c-2" n="7f86b245">
            <seg n="e4ee8c42">
              Fru talman! Jag tror att vi har klarat ut frågorna om hur man
              ska styra polisen eller hur regeringen styr sina myndigheter.
              Det är ganska klart, även om jag ibland, när jag ser resultatet
              av det vi fattar beslut om i Sveriges riksdag skulle kunna önska
              att vi hade mer av ministerstyre. Det skulle förmodligen vara
              effektivt, mer effektivt ibland än att ha de enormt självständiga
              myndigheter som vi har i Sverige. Det är ju bara att titta på
              hur man har organiserat det i andra länder. Det finns både för-
              och nackdelar med detta, men nu har vi den ordning vi har, och
              den ska vi naturligtvis respektera.
            </seg>
            <seg n="fd5bfdb5">
              Jag tänkte inte säga mer, förutom att jag som siste talare och
              företrädare för oppositionen får önska talmannen god jul och gott
              nytt år liksom kansliets och kammarkansliets personal samt mina
              kolleger i justitieutskottet också. Hoppas ni får en trevlig,
              avkopplande och skön jul- och nyårshelg!
            </seg>
          </u>
          <note type="speaker" n="3973570e">
            Anf. 62 INGE GARSTEDT (m) replik:
          </note>
          <u who="inge_garstedt_203a8e" xml:id="i-813c3c58ceb05e87-4" n="963b9647">
            <seg n="a0f3fc68">
              Fru talman! Vad gäller ministerstyre var det intressant att höra
              att Karl Gustav Abramsson som företrädare för Socialdemokraterna
              vill ha mer ministerstyre, alltså mindre betydelse för parlamentet,
              riksdagen.
            </seg>
          </u>
          <note n="a7e7b8dd">
            Överläggningen var härmed avslutad.
          </note>
          <note n="9b067371">
            6 § Ändringar i plan- och bygglagen
          </note>
          <note n="d53f2406">
            Föredrogs
          </note>
          <note type="speaker" n="d7b3d3a5">
            Anf. 63 EGON FRID (v):
          </note>
          <u who="egon_frid_85d7bf" xml:id="i-cabdc08005c7460a-0" n="1819f228">
            <seg n="2f79cf6a">
              Fru talman! Ja, här kommer civilutskottet, inklämt mellan två
              stycken utgiftsområdesbetänkanden från justitieutskottet och kulturutskottet.
              Det kanske är symboliskt, för vad är det för proposition vi diskuterar?
              Det finns en stor förväntan efter att debattera en utveckling
              av plan- och bygglagsområdet, men vad vi ser i och med den proposition
              som ligger bakom det här betänkandet, Ändringar i plan- och bygglagen
              , är att det är mycket prat och lite verkstad och att regeringen
              duttar i frågan om plan- och bygglagen.
            </seg>
            <seg n="f3eb33c3">
              Det finns ett arbete som är gjort sedan tidigare i det stora
              plan- och bygglagsbetänkandet och den parlamentariska utredning
              vars betänkande kom 2005 och har remissbehandlats. Det är märkligt
              att det inte kommer mer konkreta förslag från regeringen på det
              här området utom just de här små förändringarna.
            </seg>
            <seg n="f07b3964">
              Tyvärr är dessutom de förändringar som kommer negativa för arbetet
              kring plan- och bygglagsfrågorna, kring miljöbalken och även för
              den hållbara utvecklingen. Jag ska återkomma till den.
            </seg>
            <seg n="d537c36c">
              Det här betänkandet kommer ju att bli, och är, mest känt för
              att friggeboden får bli 15 kvadratmeter, vilket i sig är en liten
              fråga i sammanhanget. Det kanske finns skäl till att detta kommer
              upp. Eftersom det finns massor av Odellplattor i landet måste
              det också byggas Odellbodar på de här plattorna. Odell kanske
              vill få namnet på den stora boden på 15 kvadratmeter i stället
              för Friggebo.
            </seg>
            <seg n="35512bd2">
              Skämt åsido är detta inte så roligt som det låter utifrån den
              ekologiska dimensionen på plan- och bygglagsarbetet. Som jag nämnde
              bygger de förändringar som görs i plan- och bygglagsarbetet på
              att den ekonomiska dimensionen ska stärkas på den hållbara utvecklingens
              bekostnad, fast regeringen försöker göra gällande i propositionen
              att den ekonomiska dimensionen leder till en hållbarare utveckling.
              Kortfattat innebär den stora förändring som görs i PBL att PBL
              ska utgå från en god ekonomisk tillväxt och att en effektiv konkurrens
              ska främjas.
            </seg>
            <seg n="258f7445">
              Från den parlamentariska utredningen kring förändringen i PBL
              har hela klimatfrågan blivit aktuell på nytt. Många av oss har
              varit medvetna om vikten av ett miljöarbete sedan Agenda 21-arbetet,
              och många av oss har varit aktiva i miljöarbetet kommunalt och
              vet att det är ett oerhört angeläget arbete. Att i det läget göra
              försämringar med inriktning på att det är den ekonomiska tillväxten
              och den effektivare konkurrensen som ska främjas rimmar naturligtvis
              mycket illa med detta.
            </seg>
            <seg n="9529e81b">
              Ett konkret exempel på detta är den enorma, explosionsartade
              kan man säga, utvecklingen av externa köpcentrum, där det utifrån
              det kommunala planmonopolet och den kommunala planeringen, som
              PBL utgör grunden för, är oerhört viktigt att planera långsiktigt
              för en hållbar utveckling.
            </seg>
            <seg n="83c04c25">
              Ett externt köpcentrum är raka motsatsen till hur vi i dag planerar
              våra kommuner utifrån en hållbar utveckling. Det är jätteviktigt
              att vi också får en kommunal planering som är samordnad med en
              regional planering, där det behövs en mycket tydligare samordnad
              planering med inriktning på en hållbar utveckling. Det gäller
              till exempel på infrastrukturområdet. Det är viktigt att man får
              en tydlig utveckling för hur vi ska bygga ut kollektivtrafiken
              och hur den ska planeras in i samhället, för hur vi ska bygga
              i framtiden och hur vi ska utveckla våra städer. Det handlar om
              byggnation och handelscentrum.
            </seg>
            <seg n="da4499b2">
              Men i dag handlar det bara om att främja konkurrens och de externa
              köpcentrumen. Vi vet att detta är en utveckling som leder till
              en ökad bilism. Kunderna måste förflytta sig. Det här späder på
              koldioxidutsläppen när vi i stället ska ha en ekologisk dimension
              i riktning mot en hållbar utveckling och minska koldioxidutsläppen
              och därmed bilismens betydelse i kommuninvånarnas, alltså våra,
              liv i våra kommuner där vi bor.
            </seg>
            <seg n="14cf7a53">
              De märkliga slutsatser som dras med de här förslagen är nästan
              obegripliga utifrån den klimatdebatt vi har i dag. Däremot finns
              det en förväntan på att det ska ske en förenkling och en samordning
              av överprövningsarbetet mellan plan- och bygglagen och miljöbalken.
              De förslagen lyser definitivt med sin frånvaro. Det är viktigt
              att slå vakt om att miljöbalkens miljömål måste vara de som fortsatt
              gäller gentemot plan- och bygglagsarbetet. Men man kan förstå
              att det är resursmässigt klokt och effektivare att samordna de
              överprövningsprocesserna. Det finns en stor förväntan på detta,
              men det kommer inga konkreta förslag om detta heller.
            </seg>
            <seg n="3f2b240d">
              Man gör dessutom ett halvhjärtat försök med förslaget om att
              förstärka möjligheten för miljöorganisationer att överklaga detaljplaner.
              Men här överprövar man vilka detaljplaner de har rätt att överklaga.
              Det är märkligt att man inte stärker den möjligheten fullt ut.
            </seg>
            <seg n="e0907336">
              Det är som sagt en märklig halvmesyr som regeringen lägger fram
              här, måste man säga. I en tid när vi måste slå vakt om den ekologiska
              dimensionen för en hållbar utveckling gör regeringen och därmed
              också utskottet genom betänkandet försämringar på det miljömässiga
              området. Det blir sämre möjligheter för kommunerna att planera
              för en hållbar utveckling.
            </seg>
            <seg n="fe180a13">
              Vi har själva inte skrivit någon motion i ärendet. Däremot har
              vi stött Miljöpartiets motion. Vi står naturligtvis bakom de reservationer
              som finns i betänkandet, och vi yrkar bifall till reservationerna
              1 och 4.
            </seg>
          </u>
          <note type="speaker" n="847ac3c7">
            Anf. 64 JAN LINDHOLM (mp):
          </note>
          <u who="jan_lindholm_8746bf" xml:id="i-107a476eeb24115e-0" n="1193cda4">
            <seg n="40779961">
              Fru talman! Regeringens proposition om ett första steg för en
              enklare plan- och bygglag är verkligen en besvikelse för många,
              både för myndigheter, intresseorganisationer och fackfolk.
            </seg>
            <seg n="cc442bcf">
              I dag hör vi ofta företrädare för regeringen prata klimatfrågor.
              Nu för tiden hävdar de att de har insett hur stora problemen är
              och hur viktigt det är att ta itu med åtgärder snabbt. Den insikten
              kan definitivt inte ha funnits i Regeringskansliet när den nu
              aktuella propositionen skrevs och lämnades till riksdagen den
              24 maj.
            </seg>
            <seg n="bcde2885">
              Om man nu verkligen har kommit till insikt i klimatfrågan tycker
              jag att det är lite beklagligt att majoriteten i utskottet ändå
              väljer att till varje pris försvara en dålig produkt. I stället
              borde man använda sig av den möjlighet som faktiskt finns i riksdagens
              hantering av ett ärende att uppdatera och förbättra ett lagförslag.
            </seg>
            <seg n="49fd22d6">
              Det är att beklaga om man har så olika uppfattningar bland regeringspartierna
              att de frågor som exempelvis vi lyfter fram i vår motion inte
              går att behandla på ett sakligt sätt inom ramen för utskottsarbetet
              utan måste tröskas igenom via det slutna Regeringskansliet.
            </seg>
            <seg n="924b9d7c">
              De miljöförändringar som hela tiden uppstår på grund av klimatets
              förändringar sker numera väldigt snabbt. Därför är det oroväckande
              när nödvändiga åtgärder ska behöva vänta på en förvirrad regering.
            </seg>
            <seg n="d3fb1f7d">
              Fru talman! Självfallet står Miljöpartiet bakom samtliga våra
              reservationer i betänkandet. Men för tids vinnande yrkar jag bifall
              enbart till reservationerna 1 och 4.
            </seg>
            <seg n="ce6cf89f">
              Jag delar även uppfattningen som uttrycks i det särskilda yttrandet
              från Socialdemokraterna om att mycket saknas och att det behövs
              ett helhetsgrepp. Så skulle man i ett grepp kunna sammanfatta
              de reservationer som Miljöpartiet och Vänsterpartiet står bakom.
              Men från Miljöpartiets sida ansåg vi att det var viktigt att förtydliga
              i betänkandet så att detta lyfts fram och syns. Det gäller åtminstone
              några exempel som vi valde där vi menar att regeringen borde ha
              kommit längre än man nu har gjort när det gäller att dra slutsatser
              utifrån de kunskaper om klimatfrågan som är allmängods för oss
              nu. Därför valde vi, fru talman, att foga fem reservationer till
              betänkandet.
            </seg>
            <seg n="b99feaf3">
              I en tid när de flesta har insett att det är svårt att minska
              den genomsnittliga svenskens koldioxidutsläpp från sex ton till
              ett ton per år borde de politiska besluten här i kammaren ha ett
              helt annat innehåll än det vi ser exempel på i dag. Enligt Vägverket
              kan exempelvis enbart en mindre del av de nödvändiga minskningarna
              av koldioxidutsläpp inom transportsektorn lösas genom byte till
              andra bränslen och bättre fordon. Merparten av lösningen inom
              transportsektorn måste komma genom minskade transporter. Det kanske
              man kan klara delvis genom en aktivare samhällsplanering. Vi måste
              helt enkelt bygga för ett mindre transportgenererande samhälle.
            </seg>
            <seg n="3cc4b5d8">
              Sedan alliansregeringen tog över har lastbilstransporterna i
              landet ökat sina koldioxidutsläpp med 249 000 ton. Det går alltså
              åt fel håll. Det behövs ett dubbelspår mellan Falun och Borlänge
              plus en mängd andra järnvägsinvesteringar för att ändra på det
              här.
            </seg>
            <seg n="3eea6181">
              Regeringen har inga förslag. Man väljer att bygga fler vägar
              i stället för åtgärder som flyttar gods från vägarna till järnvägen.
              I majoritetens förslag väljer man att mjuka upp kravet på att
              planläggning inte får ske på ett sådant sätt att det överträder
              miljökvalitetsnormerna i miljöbalken. Man lägger även till att
              planläggningen ska främja en god ekonomisk tillväxt. I betänkandet
              kan man se hur majoriteten försöker slingra sig ifrån det genom
              att skriva om den hållbara tillväxtens ekonomiska dimension. Det
              är en helt annan fråga.
            </seg>
            <seg n="d85c9fb3">
              Majoriteten har i sitt nya tillfrisknande på klimatområdet uppenbarligen
              ännu inte insett att det kan finnas en konflikt mellan att stimulera
              tillväxt och planera för en hållbar framtid. Från verkligheten,
              den där utanför Riksdagshuset, kan vi konstatera att ingen kommun
              har lyckats stoppa den som verkligen vill bygga på jordbruksmark.
              Stormarknaderna blir bara fler och fler i Sverige trots att de
              flesta länder i vår omgivning har insett att externa handelsetableringar
              inte är förenliga med en hållbar framtid. Strandnära bebyggelse
              är fortfarande ett framgångsrikt koncept för tillväxt trots de
              ökade riskerna. Är det rimligt?
            </seg>
            <seg n="f68259f2">
              Det skulle vara intressant om någon företrädare för majoriteten
              kunde förklara för åhörarna det finns inte så många här på läktaren
              men jag hoppas att de finns på andra håll hur den kortsiktigt
              mest tillväxtstimulerande planeringen bidrar till att bygga ett
              långsiktigt hållbart samhälle.
            </seg>
            <seg n="ee5e07d5">
              Det som nu sker är att miljömålen får en svagare ställning i
              plan- och bygglagen och inte tvärtom som vore det naturliga. Det
              rimliga vore att miljömålen borde göras bindande. Det skulle man
              exempelvis kunna göra genom att i plan- och bygglagen kräva några
              former av kompensatoriska åtgärder när genomförandet av en plan
              innebär att miljömålen på något sätt motverkas. Man kan undra
              hur Centerpartiet, som ofta vill framstå som ett miljöparti, kan
              välja bort ett sådant förslag.
            </seg>
            <seg n="aff46057">
              Detta var bara ett exempel på hur man kan förbättra användningen
              av mark och vatten genom lagstiftningen. Det är bakgrunden till
              att vi från Miljöpartiet avslår utskottets förslag i betänkandet
              och regeringens förslag i propositionen. Vi skriver i en av våra
              reservationer att regeringen ska återkomma till riksdagen med
              förslag till lagändringar som stärker plan- och bygglagen som
              ett verktyg för kommuner och länsstyrelser att hävda både de regionala
              och de nationella miljömålen.
            </seg>
            <seg n="949874df">
              Genom att underteckna internationella konventioner har Sverige
              åtagit sig att leva upp till olika sorters internationella standarder.
              När Sverige undertecknade Århuskonventionen gjordes det med en
              reservation. Den reservationen gällde vissa miljöorganisationers
              möjlighet att föra talan om tillstånd för exploatering som innebär
              betydande påverkan på miljön. Detta gjordes för att Sverige då
              insåg att man behövde göra lagändringar i den svenska lagstiftningen
              för vi skulle klara av att leva upp till de åtaganden som vi ville
              åta oss genom att underteckna konventionen.
            </seg>
            <seg n="cd34b312">
              I arbetet med propositionen kan man konstatera att både Uppsala
              universitet och Naturskyddsföreningen i sina remissyttranden har
              påpekat att de förändringar som man nu föreslår i propositionen
              inte ger den ganska vida talerätt som Århuskonventionen innebär
              att Sverige skulle åta sig att genomföra utan en kraftigt begränsad
              möjlighet till talerätt.
            </seg>
            <seg n="925db76d">
              Vi beklagar naturligtvis från Miljöpartiet att regeringen lägger
              så stor tyngd vid de kortsiktiga ekonomiska intressena att man
              återigen offrar miljön. Att som man föreslår i propositionen återkalla
              reservationen i Århuskonventionen är som jag ser det ett försök
              att manipulera det svenska åtagandet. Det innebär att Sverige
              återigen kommer att hamna vid skampålen. Det är ett hån både mot
              miljön och mot miljörörelserna. Regeringen kommer säkert att få
              höra om detta många gånger framöver. Det är jag övertygad om.
            </seg>
            <seg n="bcd4f632">
              Det kanske mest anmärkningsvärda i betänkandet är hur majoriteten
              krampaktigt försvarar regeringens förslag om försvagning av länsstyrelsernas
              informationsskyldighet vad gäller riskfaktorer vid användning
              av mark- och vattenområden. I betänkandet hänvisar man till och
              med till Klimat- och sårbarhetsutredningen och citerar ur den
              ett stycke där utredningen föreslår just det som vi i Miljöpartiet
              i vår motion lyfter fram.
            </seg>
            <seg n="0a7eafc8">
              Det handlar om en aktivare roll för länsstyrelsen när det gäller
              riskaspekter vid planeringen. Klimat- och sårbarhetsutredningen
              är till och med mer konkret än vad vi i Miljöpartiet är. Den kräver
              att länsstyrelserna inrättar en klimatanpassningsdelegation i
              varje länsstyrelse. Vi är mer generella i vårt förslag för att
              inte regeringen ska känna sig fastlåst utan nappa på idén och
              själv gå vidare med konkretare förslag. Det brukar vara lättast
              att få gehör på det sättet.
            </seg>
            <seg n="dc740ddf">
              Trots att Klimat- och sårbarhetsutredningen argumenterar mycket
              kraftfullt för Miljöpartiets förslag i just den här delen använder
              majoriteten den delen i utredningen som en ursäkt för att avslå
              förslaget om att behålla en skrivning som gör att länsstyrelserna
              kan spela den här aktiva rollen i planeringsprocessen och stötta
              kommunerna.
            </seg>
            <seg n="19cbb53e">
              Det är som vanligt med den här regeringen. Man säger en sak och
              gör tvärtom. Så här fortsätter det i betänkandet, herr talman.
              Majoriteten vågar inte ställa sig bakom ett moratorium mot externetableringar
              av handel eller ge kommunerna möjlighet att avsätta reservat för
              lågstrålande områden. Man vågar inte föreslå att detaljplanerna
              ska kräva att de transportgenererande verksamheter man lägger
              in i planerna ska redovisa transportplaner eller ge länsstyrelserna
              bättre verktyg för att stimulera utbyggnad av vindkraft.
            </seg>
            <seg n="25754744">
              Regeringen föreslår till och med att utställningstiderna för
              planförslag ska kortas med en vecka. Allmänheten ska inte hinna
              med att reagera när man tar bort skyldigheten att informera minst
              en vecka i förväg innan utställningen börjar. Inte ens den detaljen
              vågar majoriteten i utskottet korrigera. Jag tycker att det är
              beklagligt, herr talman.
            </seg>
          </u>
          <note type="speaker" n="dc5e6de0">
            Anf. 65 JOHAN LÖFSTRAND (s):
          </note>
          <u who="johan_lofstrand_5b1d8e" xml:id="i-6c738f0c86d9ae50-0" n="a8d402fc" next="i-fe8c120a7dadee27-0">
            <seg n="7bbdfcb2">
              Herr talman! Dagens debatt handlar om förändringar i plan- och
              bygglagen. Det kanske inte låter så intressant när man smakar
              på orden, men frågorna är viktigare än vad man tror.
            </seg>
          </u>
          <note n="7e357488">
            Den socialdemokratiska regeringen tillsatte därför år 2002 en
            parlamentarisk utredning som fick till uppgift att se över plan-
            och bygglagstiftningen. Kommitténs slutbetänkande, Får jag lov?
            , lades fram år 2005 och remissbehandlingen avlutades i februari
            2006.
          </note>
          <u who="johan_lofstrand_5b1d8e" xml:id="i-fe8c120a7dadee27-0" n="a8d402fc" prev="i-6c738f0c86d9ae50-0">
            <seg n="387f349f">
              Utgångspunkten i kommitténs arbete var att man skulle skapa en
              sammanhållen plan- och bygglag. Planarbetet är i mångt och mycket
              grunden för att bostadsmarknaden ska fungera. Det är en oerhört
              viktig grund för att hela bostadspolitiken ska fungera.
            </seg>
            <seg n="fc5dd983">
              Nu när den borgerliga regeringen på ganska kort tid har slagit
              undan förutsättningarna för en ansvarsfull bostadspolitik blir
              det inte bättre när vi inte heller ser speciellt många förändringar
              i plan- och bygglagstiftningen.
            </seg>
            <seg n="2be75ca9">
              Kommittén hade utarbetat ett antal förslag som skulle skapa en
              helhet och på så sätt tydliggöra och förenkla plan- och byggarbetet.
              Nu lägger regeringen fram en liten pusselbit i den helhet som
              egentligen skulle behövas.
            </seg>
            <seg n="d9bcab65">
              Bostadsbyggandet i Sverige kommer under de kommande åren att
              drastiskt minska. Det finns flera prognoser som pekar på det.
              Det senaste exemplet är ett av de tydligaste. Det är Boverkets
              indikationer från september som visar en oerhört dyster framtid
              vad gäller både byggande av hyresrätten men också byggande av
              bostäder överlag.
            </seg>
            <seg n="2c879985">
              Jag tror att detta i mångt och mycket beror på regeringens nedmontering
              av ett ansvarsfullt bostadspolitiskt system som har funnits tidigare.
              Jag är rädd att när man nu inte gör några åtgärder i plan- och
              byggfrågorna kommer den negativa trend som vi ser i dag att förstärkas
              ytterligare, och vi kommer att få se ännu mindre byggande i framtiden.
            </seg>
            <seg n="9fa41183">
              Regeringen har under våren 2007 lämnat två propositioner till
              riksdagen. Det är proposition 2006/07:98 och 2006/07:122. Den
              sistnämnda är den som är föremål för debatt här i dag.
            </seg>
            <seg n="c7dc791c">
              Ingen av dessa två produkter ger en klar bild av hur regeringen
              vill utveckla plan- och byggarbetet. Ingen av dessa två produkter
              visar tydligt hur regeringen vill att plan- och byggfrågorna ska
              utformas inför framtiden.
            </seg>
            <seg n="05761f95">
              Förvirringen både för oss här i kammaren och för kommuninvånare
              och andra intressenter är stor. Det blir snarare ännu otydligare
              och skapar en ännu större förvirring gällande plan- och byggfrågor.
            </seg>
            <seg n="e78f0326">
              Den känsla man får är att allianspartierna inte är överens om
              de åtgärder som behöver genomföras. Det finns inte någon enhet,
              och man behöver därför lägga fram propositioner i väldigt sakta
              och maklig takt i stället för att ta ett helhetsgrepp. Det var
              vad kommittén föreslog och som jag tror är nödvändigt för att
              vi ska få en bra plan- och bygglagstiftning.
            </seg>
            <seg n="8cb01b05">
              Herr talman! Vi socialdemokrater anser att den proposition som
              ligger på bordet i dag i mångt och mycket är bra. Den tar fasta
              på ett antal punkter. Men det är en halvdan produkt.
            </seg>
            <seg n="1c3034cb">
              Från socialdemokratiskt håll hade vi förväntat oss mer av helhet
              i det förslag som skulle lyftas fram, att man skulle dra nytta
              av de förslag som fanns i kommitténs betänkande för att på så
              sätt åstadkomma en helhet.
            </seg>
            <seg n="2e8d6a11">
              Ett helhetsförslag hade skapat tydlighet. Därmed hade de kommunala
              företrädarna och de myndighetsföreträdare som finns runt om i
              landet mycket lättare kunnat ta till sig de förändringar som sker.
              Nu riskerar vi, med de små förändringar som hela tiden sker, att
              det i stället blir otydligt och spretigt.
            </seg>
            <seg n="2b01d466">
              I en förlängning kommer det, tror jag, också att innebära ökade
              kostnader för kommunerna både därför att regelverket är diffust
              och därför att man måste genomföra olika typer av utbildningar
              vid olika tillfällen för att på så sätt kunna tillgodose kraven
              när det gäller de förändringar som sker.
            </seg>
            <seg n="5a8350fa">
              Vi socialdemokrater vill att plan- och bygglagen ska förändras.
              Vi anser att PBL-kommittén har ett antal väldigt bra punkter och
              ett antal väldigt bra förslag som vi skulle vilja se genomförda.
              Vi skulle alltså vilja att man i Regeringskansliet kanske lade
              större resurser på att försöka sammanställa kommitténs arbete
              och utveckla ett regelverk kring det i stället för att ägna sig
              åt att utvärdera huruvida en ny upplåtelseform ska införas eller
              huruvida olika stödformer ska tas bort eller förändras. I stället
              borde man alltså ägna sig åt väsentligheterna, det vill säga åt
              att strukturera en tydlig och enkel ny plan- och bygglag.
            </seg>
            <seg n="295c1270">
              Några förslag som vi socialdemokrater skulle vilja se gäller
              en enklare och mer strategisk översiktsplanering. Vi vill att
              detaljplaneringen underlättas. Vi vill att man tydliggör rätten
              att överklaga samt att man förtydligar överprövningens omfattning.
            </seg>
            <seg n="f1529b80">
              Det här är några av de punkter som vi hade velat se i den proposition
              som lades fram i våras alltså inte bara små små pusselbitar i
              stället för den helhet som egentligen skulle behövas.
            </seg>
            <seg n="cd3cef1b">
              Vi socialdemokrater har ingen egen reservation i betänkandet,
              och vi ställer oss inte bakom någon av de reservationer som finns
              i betänkandet. Men med detta anförande vill vi tydligt markera
              vårt missnöje med att regeringen inte tar de här frågorna på allvar
              och med att man inte jobbat med de här frågorna för att tydligt
              kunna lägga fram förslag till en enhetlig plan- och bygglag.
            </seg>
            <seg n="101d3eeb">
              Herr talman! I dagens ärende, ett första steg mot en enklare
              plan- och bygglag, finns det några punkter som jag framför allt
              vill lyfta fram.
            </seg>
            <seg n="6c0d3258">
              Först och främst är det bra att man i propositionen förtydligar
              den ekonomiska dimensionen i detta med hållbar utveckling. Ska
              vi ha ett bra samhälle är det viktigt att komma ihåg att ekonomisk
              tillväxt och ett starkt näringsliv är grunden för hållbar utveckling.
              Det är därför viktigt att vi även i plan- och bygglagen tydliggör
              att målet om en hållbar utveckling även har nämnda ekonomiska
              dimension. Det kommer att innebära att texten i plan- och bygglagen
              förtydligas och innehåller krav på såväl de sociala och ekologiska
              som de ekonomiska dimensionerna vid beslut.
            </seg>
            <seg n="2ee50b1a">
              När beslut fattas om detaljplan, områdesbestämmelser eller bygglov
              handlar det alltid om att göra avvägningar gentemot motstående
              intressen större eller mindre. Därför är det bra att lagen nu
              förtydligas.
            </seg>
            <seg n="f2cf7992">
              Till detta kan vi sedan koppla de förslag som nu ska antas när
              det gäller beaktande av miljö- och riskfaktorer vid planering,
              ett förtydligande och ett mer övergripande förslag jämfört med
              dagens formulering. Det är viktigt att beakta alla intressen som
              finns vid planering. Därför är det bra att man utöver hälsoaspekter
              även ska överväga miljö- och riskfaktorer. Det är viktigt för
              framtida bebyggelse och för framtida generationer.
            </seg>
            <seg n="766b1921">
              En kommun som antar en detaljplan eller som ger ett bygglov ska
              vara medveten om till exempel risken för översvämningar eller
              erosion. Det är även viktigt att risker för olyckor övervägs.
            </seg>
            <seg n="a44f3a83">
              Herr talman! Jag tycker också att det är mycket bra att man i
              lagen minskar på bygglovens omfattning. Det blir nya gränsvärden
              för när man får sätta upp plank eller skärmtak i husets omedelbara
              närhet. En friggebod tillåts bli 5 kvadratmeter större. Den får
              vara 15 kvadratmeter utan att bygglovs behövs. Friggeboden får
              alltså ett Carlgrenskomplement.
            </seg>
            <seg n="019d325c">
              Vad jag i och med detta kan konstatera är att det alltid är borgerliga
              ministrar som föreslår sådana här frihetsbitar i propositioner.
            </seg>
            <seg n="1471da82">
              Herr talman! Denna proposition, ett första steg mot en enklare
              plan- och bygglag, innehåller förenklingar och förtydliganden.
              Utöver vad jag redan nämnt gäller det regler för ändringar i översiktsplan,
              regler för tidsbegränsade och periodiska bygglov, sanktionsavgifternas
              storlek och en möjlighet för vissa miljöorganisationer att överklaga
              vissa beslut om detaljplaner. I en del hänseenden kan vissa regelverk
              tyckas öka. Dock är det min bestämda uppfattning att det här kommer
              att förenkla för de berörda när det gäller tillämpningen.
            </seg>
            <seg n="c78f21b1">
              Jag skulle också lite grann vilja kommentera den kritik som framförts
              om att vi duttar och inte tar ett helhetsgrepp när vi nu kommer
              med propositionen. Jag tycker att det är utmärkt att förslag äntligen
              börjar komma något som saknats under en lång tid. Självklart kommer
              ytterligare propositioner som i mångt och mycket kommer att bygga
              på den parlamentariska utredningen Får jag lov? Då krävs det ytterligare
              utredningar. Därför kommer under nästa år slutbetänkanden att
              avlämnas som man sedan bygger vidare på och utifrån vilka man
              gör ytterligare propositioner.
            </seg>
            <seg n="77b1c64a">
              Jag tycker, som sagt, att det är utmärkt att vi börjar med det
              här förenklingsarbetet.
            </seg>
          </u>
          <note n="a4dd196f">
            Anf. 66 EWA THALÉN FINNÉ (m):
          </note>
          <note n="ba1bf87e">
            Med detta, herr talman, yrkar jag bifall till utskottets förslag
            i betänkandet och avslag på samtliga reservationer.
          </note>
          <note type="speaker" n="4fcf11b0">
            Anf. 67 LENNART PETTERSSON (c):
          </note>
          <u who="lennart_pettersson_9f009e" xml:id="i-008349a9a47355f0-0" n="ec77a35e">
            <seg n="18370ad6">
              Herr talman! Som alla vet är plan- och bygglagen i behov av en
              ansiktslyftning. Det stora lyftet kommer 2009. Det finns dock
              en del åtgärder som det är relativt enkelt att vidta men som har
              stor praktisk betydelse både för privatpersoner och företagare.
              Det är det som i dag finns på dagordningen.
            </seg>
            <seg n="270b99fb">
              Som centerpartist är det lätt att bejaka de förändringar som
              föreslås. Vi vill helt enkelt göra livet lättare för människor
              i deras vardag.
            </seg>
            <seg n="9b5df5e6">
              För privatpersoner blir det enklare att sätta upp mindre byggnader
              på tomten. Dels får de så kallade friggebodarna uppgå till 15
              kvadratmeter i stället för 10 kvadratmeter, dels är det ingen
              begränsning i antalet jämfört med i dag när man får ha högst två
              sidobyggnader utan bygglov. Skärmtak får utökas till 15 kvadratmeter.
            </seg>
            <seg n="ef8d65e8">
              En förändring som vid en första anblick inte verkar vara så viktig
              gäller förutsättningarna för tidsbegränsade bygglov. Från den
              1 januari kommer de som har säsongsbundna verksamheter att slippa
              söka nytt bygglov varje år, förutsatt att verksamheten kommer
              i gång igen inom tolv månader.
            </seg>
            <seg n="ab470131">
              Det innebär till exempel att alla sommarrestauranger kan få driva
              sin verksamhet år efter år utan en årlig prövning. Därmed slipper
              man de kostnaderna. Detta ska ses som en del i alliansens arbete
              för ett enklare regelverk för företagen.
            </seg>
            <seg n="69f1b17d">
              Det finns tre dimensioner i plan- och bygglagen: den sociala,
              den ekologiska och den ekonomiska. Regeringen och utskottsmajoriteten
              bedömer att det har varit en obalans såtillvida att den ekonomiska
              dimensionen har varit alltför för vagt beskriven. Det rättas till
              med dagens ändringsförslag.
            </seg>
            <seg n="d9569cc0">
              I lagstiftningen kommer det även att ställas krav på en bedömning
              av riskerna för översvämning och erosion. Det är en ny och angelägen
              förändring. Vi måste lära oss att både planera och bygga på områden
              som klarar extremväder och eventuella kommande höjningar av vattennivån.
            </seg>
            <seg n="2220f17f">
              Det blir också enklare att ändra delar av en översiktsplan. Det
              tackar nog alla kommunpolitiker för och även tjänstemän både i
              kommunerna och på länsstyrelserna.
            </seg>
            <seg n="07700904">
              Herr talman! Oppositionen har lämnat in några motioner, men jag
              konstaterar att förslagen inte avviker från propositionen i en
              sådan omfattning att det krävs särskilda kommentarer.
            </seg>
            <seg n="f052d6dd">
              När jag läste dem fick jag känslan av att de har kommit till
              för att man känner sig tvungen att skriva några följdmotioner.
              Samma bild kan man få när det gäller kritiken i det särskilda
              yttrande om att regeringen inte har tagit ett helhetsgrepp på
              plan- och bygglagen. Oppositionen vet mycket väl att det pågår
              en stor översyn och att lagen är både omfattande och komplicerad.
              De vet också att en proposition är aviserad till 2009. Men i övrigt
              är det faktiskt ett positivt särskilt yttrande där Socialdemokraterna
              ställer sig bakom regeringens förslag till beslut.
            </seg>
            <seg n="d38cd663">
              Som centerpartist tycker jag om att se helheter, men jag tycker
              också om att se resultat. Det finns ingen anledning att vänta
              ytterligare två år med de förändringar som vi behandlar i dag.
              Ju fortare vi kan göra det enklare för både allmänheten och företagarna,
              desto bättre, men det är möjligt att det är just det som skiljer
              alliansens och oppositionens politik åt.
            </seg>
          </u>
          <note n="b20871c6">
            Jag yrkar bifall till utskottets förslag till beslut.
          </note>
          <note type="speaker" n="94013ce9">
            Anf. 68 LARS TYSKLIND (fp):
          </note>
          <u who="lars_tysklind_52dd95" xml:id="i-0c3a7790793c729c-0" n="e89acd6f">
            <seg n="a2f223a0">
              Herr talman! Betänkandet har titeln Ändringar i plan- och bygglagen
              . Det bygger på propositionen som heter Ett första steg för en
              enklare plan- och bygglag . Den titeln på propositionen är inte
              riktigt heltäckande. Det handlar lika mycket om tydlighet och
              kanske inte minst om en ökad frihet för den enskilde fastighetsägaren
              under ett eget ansvar. Det är något som borgerliga ministrar tydligen
              tycker att folk kan få ta, som Ewa Thalén Finné tog upp.
            </seg>
            <seg n="0c6cf0e7">
              Om man tar del av det särskilda yttrande som lämnats av Socialdemokraterna
              kan man väl inte säga annat än att det av allt att döma finns
              en ganska stor enighet i sak om de förändringar som föreslås i
              den här propositionen. Där tas även upp brister i tillämpningen
              av det befintliga regelverket. Det är någonting som jag kan instämma
              i. Det har regeringen dessutom uppmärksammat genom att förse Boverket
              med 10 miljoner för att i samverkan med länsstyrelsen öka kunskaperna
              med en förbättrad och effektivare tillämpning av plan- och bygglagen
              som mål. Det är någonting som är en pågående process.
            </seg>
            <seg n="8e36adaa">
              Den här aktuella propositionen handlar alltså om ett första steg.
              Som representant för Folkpartiet känns det väldigt bra att det
              handlar just om friggebodar, som för många har blivit en symbol
              för förenkling och ökad frihet inom byggnationen. Att man nu utökar
              och ger det här friggebodstänkandet en ny dimension genom att
              öka det till 15 kvadratmeter känns bara som en utveckling av ett
              tidigare koncept. Jag utgår ifrån att alla minns eller åtminstone
              har hört talas om detta. Det var redan 1979, och en del kanske
              inte upplevde den frihetsrevolution som var, men man har ändå
              hört talas om den. Jag tänker på Johan Löfstrand. Han var inte
              så gammal då. Det här upplevdes i alla fall som en väldigt stor
              frihet för enskilda fastighetsägare. Jag tror nästan att man kände
              att det inte kan riktigt vara sant att staten låter människor
              tänka själva och handla på det här viset.
            </seg>
            <seg n="ea06a3e7">
              Herr talman! Jag vill också ge en övergripande kommentar till
              vad som kan utläsas i övrigt i Socialdemokraternas särskilda yttrande.
              Det framförs att även om de framlagda förslagen är bra efterlyser
              man en mer heltäckande och genomarbetad proposition. Det har för
              övrigt även framförts från talarstolen av Johan Löfstrand tidigare.
            </seg>
            <seg n="0a7f379b">
              Jag kan inte riktigt förstå det resonemanget. Alternativet är
              faktiskt att alla förändringar ska vänta tills man har hittat
              något slags total sanning i detta. Så ser inte verkligheten ut.
              Jag tror att sannolikheten för att man ska hitta den sanningen
              vid ett enda tillfälle är ganska liten. Jag kan inte se annat
              än att alternativet är att varenda förändring hamnar i en långbänk
              och att vi får invänta att man har sett över varje sak. Att man
              tar det stegvis har ingenting med en bristande helhetssyn att
              göra.
            </seg>
            <seg n="e69a04e2">
              Om nu man ska gå tillbaka i tiden kan man anmärka att det fanns
              ett delbetänkande om instansordning redan i mars 2004. Det tog
              faktiskt ett halvår av alliansregering innan det lades fram en
              proposition om hur man skulle gå vidare i den frågan. Saker och
              ting har hamnat i långbänk även tidigare. Men det kanske finns
              en förklaring till det. Man vill ha alla kort på bordet innan
              man fattar några som helst beslut.
            </seg>
            <seg n="c3a4fc62">
              Det kan till och med finnas en fördel med att successivt införa
              förändringar. Johan Löfstrand pratade om utbildningstillfällen
              och så vidare. Man kan faktiskt tänka tvärtom. Tar man ett steg
              i taget kan man tillgodogöra sig de förändringar som kommer också.
              Som jag sade förut finns det absolut ingen motsatsställning till
              en helhetssyn på frågan. Det viktiga är att man har målet för
              ögonen och att man vet att man jobbar mot en enklare och tydligare
              plan- och bygglag med större frihet för enskilda personer.
            </seg>
            <seg n="d5a29fff">
              Herr talman! Regeringen bereder för övrigt ytterligare förändringar
              när det gäller mycket av det som efterfrågas i det särskilda yttrandet.
              I det kommittédirektiv som beslutades om i slutet av september
              finns med att frågor om detaljplaneläggning, handläggningstider,
              kontroll och tillsyn samt processen för kommunernas prövning av
              bygglov och bygganmälan ska utredas vidare. Den utredningen ska
              lägga fram sina synpunkter den 31 maj 2008. Jag är helt övertygad
              om att det är en väldigt bra strategi att man nu vågar ta ett
              första steg för att sedan kunna gå vidare.
            </seg>
            <seg n="33f15227">
              Förutom nämnda förändringar om minskad bygglovsplikt för friggebodar
              och andra mindre anordningar för bostadshus innehåller propositionen
              och betänkandet en rad viktiga förtydliganden. Ett av dem gäller
              det som har diskuterats av de flesta talare tidigare, nämligen
              att man inför den ekonomiska dimensionen i plan- och bygglagen.
              En hållbar utveckling bygger på social, ekologisk och ekonomisk
              hållbarhet. Detta är speciellt viktigt i en avvägningslag som
              plan- och bygglagen. Plan- och bygglagen är inte en lag som ska
              lösa alla världens problem, utan det är en avvägningslag där olika
              intressen ska vägas mot varandra. Och miljöfaktorerna är inte
              det som väger lättast i det sammanhanget. Det finns alltså ingen
              som helst anledning att tro att de förändringar som nu sker på
              något vis skulle försämra. Det är egentligen tvärtom.
            </seg>
            <seg n="07de32a5">
              I propositionen står också att vid beaktande av dessa tre dimensioner
              ska hänsyn tas till förhållandena i angränsande kommuner. Det
              är också en del av helhetssynen. Här lyfter regeringen fram att
              det krävs en utveckling av metoder och det inte alltid är det
              exakta regelverket som är den bästa metoden. Man ska anpassa detta
              till det man vill uppnå.
            </seg>
            <seg n="5c52a55d">
              Jag skulle vilja passa på att göra kammaren uppmärksam på det
              projekt som pågår i Västra Götaland, närmare bestämt längs Bohuskusten.
              Där har man en så kallad integrerad kustzonsplanering där fem
              kommuner tillsammans med Boverket, Nutek och länsstyrelsen har
              ett pilotprojekt för att skapa en helhetssyn när det gäller översiktsplanläggning.
              Det handlar om miljöfaktorer, hur man behandlar sina stränder
              och så vidare. Det är väldigt viktiga faktorer.
            </seg>
            <seg n="288c8e9d">
              När vi debatterar ett betänkande blir det ofta en diskussion
              där vi tar upp saker och ting som vi har motsatta åsikter om.
              Jag tycker att det även är värt att lyfta fram de saker som finns
              i propositionen om förenklingar. Det togs upp tidigare här att
              man kan ge periodiska bygglov, det vill säga bygglov av säsongskaraktär.
              Det är väldigt viktigt för turistorter och andra orter där det
              finns åtgärder som återkommer varje år. Det är en oerhörd förenkling
              för de näringsidkarna.
            </seg>
            <seg n="a84a3a4f">
              Sedan efterlystes även förenklingar och större tydlighet när
              det gäller översiktsplanläggningen. Det finns en viktig punkt
              i den här propositionen som tar upp översiktsplanläggning. Det
              införs en rättighet att ändra delar av översiktsplanen. Man ska
              till och med kunna ändra detaljeringsgraden utan att man behöver
              ändra allting. Man ska bara se konsekvenserna för den övriga översiktsplanen.
              Man ska även kunna gå in och göra tematiska förändringar, det
              vill säga att man kan tillgodose särskilda intressen. Det ska
              man kunna diskutera i en detaljplaneprocess utan att ta tag i
              hela frågan.
            </seg>
            <seg n="cb470fbd">
              En viktig sak som också tas upp i propositionen är att man även
              utifrån markföroreningar kan villkora en detaljplan. Man gör en
              detaljplan och ger rätt att exploatera, men villkoret är att den
              förorenade marken åtgärdas först. Naturligtvis är det ett sätt
              att skapa en säkerhet. Den som tar på sig att finansiera och avhjälpa
              den förorenade marken tillskapar sig en rättighet att kunna exploatera.
              Det är en bra väg att gå. Vi vet alla hur svårt det annars är
              att först begära att någon ska åtgärda marken och sedan eventuellt
              få bygga. Då händer ju ingenting i den frågan.
            </seg>
            <seg n="76c321eb">
              Herr talman! Jag tror att jag nöjer mig med detta och yrkar bifall
              till utskottets förslag och avslag på samtliga reservationer.
            </seg>
          </u>
          <note type="speaker" n="155afde5">
            Anf. 69 JOHAN LÖFSTRAND (s) replik:
          </note>
          <u who="johan_lofstrand_5b1d8e" xml:id="i-4c9775337555e1ca-0" n="a8d402fc">
            <seg n="d8a768c1">
              Herr talman! Ewa Thalén Finné lyfte i sitt anförande fram att
              det skulle komma ytterligare propositioner om plan- och byggfrågorna
              utifrån PBL-kommittén. Även Lars Tysklind gjorde det i sitt anförande.
              Det gläder mig som socialdemokrat att man på Regeringskansliet
              har slutat att vara oenig och i stället tittar framåt och försöker
              lösa de problem som har funnits tidigare.
            </seg>
            <seg n="380530e0">
              Den fråga som jag har till Lars Tysklind är: Kan Lars Tysklind
              lova att vi under 2008 kommer att få se ytterligare behandlingar
              av propositioner utifrån Plan- och bygglagskommittén och att man
              då tar upp några av de oerhört viktiga och angelägna frågor som
              vi har diskuterat här i dag?
            </seg>
          </u>
          <note type="speaker" n="0524b33c">
            Anf. 70 LARS TYSKLIND (fp) replik:
          </note>
          <u who="lars_tysklind_52dd95" xml:id="i-0c3a7790793c729c-1" n="e89acd6f">
            <seg n="cc60460c">
              Herr talman! Vad vi kan se i dag är att det finns en utredning
              som undersöker de frågeställningar som jag tog upp i mitt anförande
              och att den utredningen ska vara klar den 31 maj 2008. Den vidare
              beredningen av den frågan får regeringen naturligtvis ta tag i
              när man har resultatet och ser vilka frågeställningar som kommit
              fram. Om det hinner komma en proposition under 2008 är ingenting
              som jag kan utlova här och nu.
            </seg>
          </u>
          <note type="speaker" n="273a8fe5">
            Anf. 71 JOHAN LÖFSTRAND (s) replik:
          </note>
          <u who="johan_lofstrand_5b1d8e" xml:id="i-4c9775337555e1ca-1" n="a8d402fc">
            <seg n="7404778c">
              Herr talman! Det var skönt att höra att det åtminstone arbetas
              med frågan. Det var lite synd att Lars Tysklind inte kunde lova
              att det skulle komma en proposition. Vi får väl hoppas att Lars
              Tysklind försöker engagera sig i frågan och besöker Regeringskansliet
              för att få dem att lyfta frågan.
            </seg>
            <seg n="22687cdc">
              Jag hoppas att Lars Tysklind håller med om att det finns ett
              antal frågor som är oerhört prioriterade och som man kanske borde
              ha lagt större krut på än på de diskussioner som har förts i Regeringskansliet.
              Jag förutsätter att alliansföreträdarna i civilutskottet är med
              när regeringen ska prioritera och bestämma vilka frågor som ska
              läggas först på dagordningen.
            </seg>
            <seg n="0b4621b3">
              Jag tycker i alla fall att allianspartierna har gjort en felbedömning
              när de har ställt olika utredningsuppdrag mot varandra. Jag anser
              att frågorna kring plan- och bygglagen är av den karaktären att
              de borde ha gått före ett antal andra utredningar, som till exempel
              införandet av ägarlägenheter och ett antal andra förslag. Anser
              inte Lars Tysklind att just de här frågorna är av sådan vikt att
              de borde ha gått före ett antal andra utredningsuppdrag? Det kanske
              skulle ha varit så att vi redan år 2007 hade kunnat se en mer
              heltäckande proposition som hade berört många av de förslag som
              finns i kommittén och som är väldigt viktiga för att få byggandet
              att komma i gång i Sverige i framtiden.
            </seg>
          </u>
          <note type="speaker" n="77845b37">
            Anf. 72 LARS TYSKLIND (fp) replik:
          </note>
          <u who="lars_tysklind_52dd95" xml:id="i-0c3a7790793c729c-2" n="e89acd6f">
            <seg n="3bf5442a">
              Herr talman! Jag förstår naturligtvis att Johan Löfstrand drar
              in ägarlägenheter, men egentligen är det en process för sig. Det
              är en mycket viktig process för att vi ska få fram det som en
              upplåtelseform i Sverige. Det är inte det som man ska sätta i
              något slags motsatsställning mot utvecklingen av plan- och bygglagen.
            </seg>
            <seg n="13c7f885">
              När man går vidare med en sådan sak som plan- och bygglagen märker
              man naturligtvis att den har väldigt stor komplexitet. Det åtminstone
              jag försökte uttrycka var att det inte finns någon anledning att
              vänta med de förändringar som man ser att man kan genomföra nu
              bara för att man måste titta vidare på mer komplicerade förändringar.
            </seg>
            <seg n="3fdf1524">
              Jag håller helt med Johan Löfstrand om att det finns mycket som
              ska förändras. Jag tror att det är viktigt för enskilda människor
              att ansvarsförhållandena när det gäller bland annat bygglov och
              bygganmälan får en annan utformning. Jag är helt övertygad om
              att det kommer att komma bra förslag i den frågan.
            </seg>
            <seg n="2de162e2">
              När det gäller att lova när propositionen kommer och om vi deltar
              i processen kan jag säga att vi helt klart ser det som angeläget
              att prioritera rätt saker. Men precis som jag sade betyder ju
              inte prioritera att man inte kan göra två saker samtidigt. Det
              som tas i dag känns som väldigt självklara förändringar och förtydliganden
              som går att genomföra, medan andra saker är av mer komplex art
              och måste utredas vidare. Som jag sade förut, så länge man har
              helheten för ögonen finns det ingen motsatsställning i detta.
            </seg>
          </u>
          <note type="speaker" n="1e87fa18">
            Anf. 73 JAN LINDHOLM (mp) replik:
          </note>
          <u who="jan_lindholm_8746bf" xml:id="i-107a476eeb24115e-1" n="1193cda4">
            <seg n="62bb6af1">
              Herr talman! Jag har två frågor till Lars Tysklind som jag tänkte
              försöka utveckla. Flera av de förslag som finns i den här propositionen
              tycker vi är riktigt bra. Men det finns också de som vi tycker
              är mycket problematiska.
            </seg>
            <seg n="3ba6e9b2">
              Vår utgångspunkt är ju att vi har en situation i dag som innebär
              att vi ser en förändring av klimatet som leder till miljöproblem
              som blir alltmer problematiska att ta hand om allteftersom tiden
              går. Vi menar att vi inte har tid att vänta. Det är till exempel
              så att under de senaste 13 åren har externhandeln ökat från 8
              till 30 procent. Då har ju totalvolymen vuxit, men andelarna har
              också vuxit mycket kraftigt.
            </seg>
            <seg n="6fb1248c">
              Vi kan väl förstå att ni som arbetat med betänkandet inte är
              beredda att gå så långt som vi föreslår, men jag skulle vilja
              fråga Lars Tysklind om ni från Folkpartiets sida är beredda att
              inom ramen för regeringsarbetet väcka frågan om ett moratorium
              för externhandelsetableringar i väntan på att det, som ni säger,
              kommer fler förslag inom ramen för PBL. Det har flera stycken
              talat om.
            </seg>
            <seg n="e751c2fc">
              Eftersom varje år som går innebär att vi får felaktiga investeringar
              och eftersom ni är så måna om en hållbar ekonomisk utveckling
              är det katastrof om det görs investeringar ytterligare några år
              som alltså inte är långsiktigt hållbara. Därför vore det intressant
              att höra om ni på ett sådant område, där det ändå finns en ganska
              stor stöttning i omvärlden, utanför Sverige, kunde tänka er ett
              moratorium för att så att säga bespara investerarna att göra fel.
            </seg>
          </u>
          <note type="speaker" n="87a05408">
            Anf. 74 LARS TYSKLIND (fp) replik:
          </note>
          <u who="lars_tysklind_52dd95" xml:id="i-0c3a7790793c729c-3" n="e89acd6f">
            <seg n="0c073de9">
              Herr talman! Jag vill först kommentera det som Jan Lindholm säger
              om att Folkpartiet speciellt skulle vara för en hållbar ekonomisk
              utveckling. Ja, det är vi. Men vi är faktiskt också väldigt angelägna
              om en hållbar ekologisk och social utveckling. Man måste se det
              som en helhet. Det är precis det som plan- och bygglagen handlar
              om, att man ska kunna göra avvägningar runt detta.
            </seg>
            <seg n="7b44ead7">
              Sedan finns det naturligtvis annan lagstiftning, typ miljöbalken,
              som har sin roll och som påverkar plan- och bygglagen i många
              stycken.
            </seg>
            <seg n="3e326073">
              När det gäller extern handel kan jag svara ett klart nej. Jag
              är inte beredd att verka för ett moratorium. Externhandeln ska
              avgöras med den planprocess som finns. I den planprocessen finns
              faktiskt just köpcentrum utpekade som en av de enskilda specificerade
              faktorerna där man kan kräva en miljökonsekvensbeskrivning om
              man ser att de innebär stor miljöpåverkan. De avvägningar som
              Jan Lindholm efterfrågar finns faktiskt med som en del i processen.
            </seg>
            <seg n="c019dc06">
              Med tanke på klimatdiskussionen kan man säga att det ju finns
              andra saker som förtydligas här som har med klimatförändringen
              att göra. De bygger mycket på Sårbarhetsutredningens tankegångar
              kring att man ändå måste anpassa samhället och föra in risken
              för erosion, översvämningar och sådant i planeringstänket.
            </seg>
            <seg n="47bf3e23">
              Att påstå att dessa förändringar inte ligger i linje med klimatförändringarna
              och klimathotet är direkt felaktigt.
            </seg>
          </u>
          <note type="speaker" n="661ab821">
            Anf. 75 JAN LINDHOLM (mp) replik:
          </note>
          <u who="jan_lindholm_8746bf" xml:id="i-107a476eeb24115e-2" n="1193cda4">
            <seg n="af0c4044">
              Herr talman! Den del som handlar om att man ska tydliggöra riskerna
              för erosion och vattenskador tycker vi är bra. Det är en av de
              positiva delarna som ni har lagt in.
            </seg>
            <seg n="81c11974">
              Men om regeringen har insett att klimatfrågan är ett problem
              tycker vi att det är märkligt att man då inte är beredd att göra
              någonting för att se till att det inte blir så dramatiskt. Det
              är alltid mycket billigare att förebygga att ras inträffar eller
              att översvämningar sker än att vänta på att det ska hända och
              bygga murar mot problemen.
            </seg>
            <seg n="3fe6f9c9">
              Problemen uppstår på grund av att vi fortsätter att öka våra
              utsläpp av klimatgaser. Om vi ser till att vi använder planinstrumentet
              för att bygga ett samhälle där man inte har samma drivkraft när
              det gäller hur samhället är konstruerat för att öka dessa utsläpp
              kan problemen bli mindre. Det är alltid billigare att förebygga
              att problemen uppstår.
            </seg>
            <seg n="cc9a9738">
              Det är riktigt att plan- och bygglagen innebär att man ska göra
              avvägningar mellan miljöaspekter, sociala aspekter och ekonomiska
              aspekter. Nu har ni från majoritetssidan både i betänkandet och
              här i debatten valt att tala om hållbar ekonomi.
            </seg>
            <seg n="20168dcd">
              Man kan titta vad Boverket har sagt i sin utvärdering om hur
              plan- och bygglagen fungerar. Boverket säger tydligt, vilket står
              i propositionen: Vid exploatering och möjlighet till ökad sysselsättning
              väger miljöaspekterna ofta lätt i den kommunala planeringen. Även
              i kommuner med starkt miljöengagemang kommer ekonomisk tillväxt
              i första hand.
            </seg>
            <seg n="1a1909e6">
              Eftersom ni har valt att i plan- och bygglagen som första punkt
              dessutom lägga till att man i avvägningen ska stimulera den ekonomiska
              tillväxten är det oerhört svårt att förstå hur ni då kan tala
              om hållbar ekonomi.
            </seg>
          </u>
          <note type="speaker" n="c167e6ad">
            Anf. 76 LARS TYSKLIND (fp) replik:
          </note>
          <u who="lars_tysklind_52dd95" xml:id="i-0c3a7790793c729c-4" n="e89acd6f">
            <seg n="d484f11c">
              Herr talman! Vi diskuterar här en avvägningslag. Jan Lindholm
              framför då kritiken att vi bara diskuterar hållbar ekonomi. Att
              det har kommit upp till diskussion beror på att det i propositionen
              föreslås att man ska göra det tydligare i plan- och bygglagen
              vilka faktorer och dimensioner som ska finnas med i den avvägningen.
              Men man skriver inte att det skulle förändra verkligheten på något
              sätt.
            </seg>
            <seg n="a374fa50">
              Sedan är det kommunerna med sitt planmonopol som, med tillsyn
              av länsstyrelser och andra, jobbar med dessa avvägningar. Naturligtvis
              kommer de att förändras. De har ju förändrats över tid. Diskussionen
              om klimathotet är ändå relativ ny i samhällsdebatten. Klimathotet
              kommer naturligtvis att få en större och större roll i fråga om
              planläggningen.
            </seg>
            <seg n="316e9905">
              I Sårbarhetsutredningen talade man när det gällde översvämningsrisken
              kring de stora sjöarna till och med om att man i planläggningen
              ska föra in begrepp som handlar om minimum i fråga om vattenhöjder.
            </seg>
            <seg n="7b3b734a">
              Vi är säkert helt överens om att klimatförändringen, klimathotet
              och anpassningen till klimatet kommer att komma in i planläggningen
              i allt högre grad. Men jag tror inte att man löser dessa problem
              genom att införa otydliga paragrafer i plan- och bygglagen.
            </seg>
          </u>
          <note type="speaker" n="09b6b897">
            Anf. 77 YVONNE ANDERSSON (kd):
          </note>
          <u who="yvonne_andersson_78c29c" xml:id="i-f2e313024442aedb-0" n="ad5e6588">
            <seg n="afc0a649">
              Herr talman! Tiden skapar nya behov, och samhället måste vara
              medvetet om dem för att kunna ta till sig dem. En långsiktig och
              framåtsträvande bostadspolitik måste bestå av olika valmöjligheter.
              Det finns helt enkelt behov av alternativ, valfrihet och inflytande.
            </seg>
            <seg n="67747284">
              Alliansen tar nu ett första steg att öppna för det genom ett
              förenklat förfarande i byggandet. Målet med den nya plan- och
              bygglagen har varit att ytterligare förenkla och förtydliga lagen.
              I propositionen Ett första steg för en enklare plan- och bygglag
              har regeringen föreslagit vissa förenklingar och förtydliganden
              av bestämmelserna i plan- och bygglagen helt enkelt i syfte att
              underlätta arbetet för berörda parter i plan- och byggprocessen.
            </seg>
            <seg n="21657b2d">
              Vi kristdemokrater har länge sett att det har funnits ett behov
              av en förenklad lag som snarare stimulerar än hämmar byggnation.
              Nu tar alliansregeringen ett första steg för att tillgodose detta
              behov.
            </seg>
            <seg n="f1e07623">
              Varje år handläggs 5 00010 000 planärenden och ca 100 000 bygglovsärenden.
              Alla vi som har tomt och är husägare har någon gång varit med
              om dessa ärendeprocesser och vet hur krånglig, byråkratisk och
              tålamodsprövande denna ärendehandläggning har varit. Det gäller
              även alla de onödiga regler och begränsningar som påverkar tomt-
              och husägarnas frihet att utforma sitt eget boende i den närmaste
              omgivningen.
            </seg>
            <seg n="a60a3436">
              Herr talman! Utgångspunkten för den nya plan- och bygglagen har
              varit att bestämmelserna ska få en enkel, enhetlig och tydlig
              utformning. Detta har vi i alliansen lyckats med, och det känns
              bra att presentera denna reformering av PBL. Det är angeläget
              att det blir enklare både för företag och för enskilda. Det ska
              bli lättare att söka bygglov, och handläggningstiderna ska förkortas.
            </seg>
            <seg n="c75eb210">
              Människans närmiljö som den kommer till uttryck i vårt boende
              och i samhället runt omkring oss är av stor vikt för vårt fysiska
              och psykiska välbefinnande. Alltför många mår dåligt. Därför är
              det viktigt att vi stimulerar till en trygg och estetiskt tilltalande
              närmiljö för att allt ska utvecklas i positiv riktning.
            </seg>
            <seg n="ed4c934f">
              Ett kristdemokratiskt samhällsbyggande innebär att man planerar
              för trygga och vackra miljöer där medborgarna själva tar en aktiv
              del i beslutsprocessen och känner sig delaktiga i skapandet av
              närmiljöer.
            </seg>
            <seg n="88f21b91">
              Den nya plan- och bygglagen innebär att man fortfarande tar stor
              hänsyn till att påverkan på omgivningen inte blir alltför stor.
              Ändå är det av stor vikt att fastighetsägaren känner en frihet
              att kunna skapa den närmiljö och den fastighet som han eller hon
              vill ha med färre regleringar från politiskt håll.
            </seg>
          </u>
          <note n="f2975e0d">
            Jag yrkar bifall till förslaget i betänkandet och avslag på reservationerna.
          </note>
          <note n="a7e7b8dd">
            Överläggningen var härmed avslutad.
          </note>
          <note n="46b41b9b">
            7 § Kultur, medier, trossamfund och fritid
          </note>
          <note n="d53f2406">
            Föredrogs
          </note>
          <note type="speaker" n="12a7b7a1">
            Anf. 78 MATS JOHANSSON (m):
          </note>
          <u who="mats_johansson_4030fb" xml:id="i-5f5ed7a9914fed24-0" n="3789ce4a">
            <seg n="432d0423">
              Herr talman! Äntligen blir det lite kultur i kammaren, eller
              närmare bestämt kulturutskottets betänkande KrU1. Kammaren ska
              en stund framåt behandla utgiftsområde 17 i budgeten som omfattar
              kultur, medier, trossamfund och fritid. Det är, herr talman, vågar
              jag nog säga utan att föregripa debatten, utgifter som ligger
              många av oss varmt om hjärtat och plånboken.
            </seg>
            <seg n="b4c81fb2">
              Utskottet tillstyrker samtliga förslag som regeringen har lagt
              fram, inklusive en höjning av tv-avgiften nästa år med 36 kronor
              till 2 032 kronor per år, vilket kanske kan vara av intresse för
              de tv-tittare som följer dagens utsändning.
            </seg>
            <seg n="a8fc50d5">
              Därutöver har riksdagen fastställt ramen för kulturbudgeten till
              10 110 000 000 kronor för nästa budgetår. Här finns många förslag
              att lyfta fram, men tiden medger bara några huvudpunkter.
            </seg>
            <seg n="1f64419d">
              Bland alliansens större satsningar under 2008 kan nämnas programmet
              Skapande skola. Det är en kulturpolitisk satsning på 55 miljoner
              kronor som i ett första steg riktas till elever i årskurserna
              79.
            </seg>
            <seg n="784f6b77">
              Vidare sker en utbyggnad med 30 miljoner kronor av systemet med
              dans- och musikallianser.
            </seg>
            <seg n="efc64954">
              Det sedan länge eftersatta behovet av underhåll i museisektorn
              motiverar ett tillskott på 11 miljoner kronor till bland annat
              Prins Eugens Waldemarsudde. Statens försvarshistoriska museer
              får också 30 extra miljoner från försvaret.
            </seg>
            <seg n="f30a47da">
              På en punkt vill utskottet fästa regeringens särskilda uppmärksamhet
              i form av ett så kallat tillkännagivande, nämligen behovet att
              försöka åstadkomma en jämnare utveckling av anslagen till bland
              annat fria grupper som inte omfattas av någon pris- och löneomräkning,
              detta som kompensation för höjda kostnader.
            </seg>
            <seg n="cf6bcda9">
              Utskottet tar i betänkandet upp närmare 30 motionsyrkanden med
              anknytning till kulturbudgeten. Samtliga dessa avstyrks. Därutöver
              innehåller betänkandet 14 reservationer och sju särskilda yttranden
              från oppositionspartierna.
            </seg>
            <seg n="4cf875a4">
              Herr talman! Med denna inledning ber jag att få överlämna betänkandet
              för debatt och beslut i kammaren.
            </seg>
          </u>
          <note type="speaker" n="f99c96ed">
            Anf. 79 SIV HOLMA (v):
          </note>
          <u who="siv_holma_28bf5d" xml:id="i-bb1b4c461b3ee788-0" n="9c14ea55">
            <seg n="27deb534">
              Herr talman! Vänsterpartiet menar att Sverige behöver ett spårbyte
              för ökad rättvisa, förstärkt välfärd och kloka investeringar för
              framtiden. I vårt budgetalternativ avvisar vi regeringens politik
              som systematiskt ger mer till dem som har mest och som i grunden
              eroderar vår välfärdsmodell. Vänsterpartiet avvisar även regeringens
              kraftiga skattesänkningar, attackerna på de gemensamma trygghetssystemen
              och urgröpningen av det gemensamma ägandet.
            </seg>
            <seg n="75145fb7">
              Höjd a-kasseavgift, lägre ersättningar och hårdare villkor för
              de arbetslösa slår särskilt hårt mot konstnärlig verksamhet. Kulturarbetsmarknaden
              är särpräglad och utgörs till största delen av tidsbegränsade
              anställningar, korta uppdrag och deltidsanställningar. Dessa arbetsvillkor
              innebär återkommande perioder av arbetslöshet, deltidsarbetslöshet
              eller perioder utan några inkomster alls.
            </seg>
            <seg n="e1a35766">
              I vårt budgetförslag anslår vi 776 miljoner mer än vad regeringen
              orkar med. Dessutom vill vi satsa 300 miljoner kronor av Svenska
              Spels överskott på kultur för barn och unga. Sammanlagt vill vi
              satsa drygt 1 miljard mer på kulturen än vad regeringen mäktar
              med.
            </seg>
            <seg n="78f5a174">
              Herr talman! Kulturpolitikerna i allianspartierna ser naturligtvis
              med avund på våra satsningar. Lite syrligt anklagar de oss för
              att ha en sedelpress i garderoben. Vi behöver dock inte pressa
              mer pengar än de som redan finns i statsbudgeten. Vänsterpartiet
              använder de befintliga medlen annorlunda än regeringen. I stället
              för att kraftigt sänka skatterna med 65 miljarder kan vi prioritera
              1 miljard till kulturen.
            </seg>
            <seg n="1582b05f">
              Statsbudgeten har i dag ett överskott på 135 miljarder, eller
              135 000 miljoner kronor. De kulturverksamma som tar del av dagens
              debatt undrar nog: När är det kulturens tur att få rimliga ekonomiska
              villkor? I dag kan ingen med trovärdighet påstå att staten är
              fattig och att det saknas pengar i statens skattekista.
            </seg>
            <seg n="512b2049">
              Frågan handlar om vad man vill göra med slantarna. Vill man göra
              som regeringen och satsa på dem som har mest? När det gäller kulturbudgeten
              minskar de ramen med nästan 20 miljoner 2008 jämfört med innevarande
              år. Det är en minskning som regeringen väljer att beskriva som
              en satsning på 200 miljoner kronor. I en budget som omfattar över
              10 miljarder kompenseras pris- och löneutvecklingen med en historiskt
              låg summa, 61 miljoner.
            </seg>
            <seg n="6b9887a8">
              Om dagens opinionsläge håller i sig kommer vi att få både en
              ny politik och en ny regering vid nästa val. Även om spannet är
              stort mellan s, mp och v i våra alternativa kulturbudgetar är
              jag övertygad om att en ny regering kommer att utforma en bättre
              kulturpolitik än alliansregeringen, en kulturpolitik som är bättre
              både till innehåll och sett till resurser.
            </seg>
            <seg n="c6936333">
              Herr talman! Torbjörn Björlund kommer i sitt anförande att utveckla
              Vänsterpartiets synpunkter på ungdoms- och idrottspolitiken. Han
              kommer också att redogöra för vårt förslag till att förbättra
              omställningsförsäkringen, a-kassan, vilket även påverkar kulturarbetarnas
              särpräglade arbetsmarknad.
            </seg>
            <seg n="a82c1194">
              Jag ska nu redogöra för åtta punkter som går ut på att öka den
              kulturella tillgängligheten och delaktigheten.
            </seg>
            <seg n="f761efdf">
              Herr talman! Jag står bakom samtliga reservationer från Vänsterpartiet
              men för att vinna tid yrkar jag bifall till reservation 1 om pris-
              och löneomräkningen, reservation 2 om hyreskompensation för statliga
              kulturlokaler och reservation 13 om tv-sändningar mellan Sverige
              och Finland.
            </seg>
            <seg n="8e8b66e4">
              I 2008 års kulturbudget räknar regeringen upp löner och priser
              med 0,78 procent. Det är 61 miljoner på en budget som omsluter
              lite mer än 10 miljarder. 1 ½ miljard av den summan får ingen
              uppräkning alls. Som alla förstår är pris- och löneomräkningen
              ojämn inom kultursektorn. Riksdagen har tidigare begärt att regeringen
              ska utvärdera uppräkningssystemets negativa effekter. Nu sätter
              man i stället ned foten och säger att man tycker att systemet
              är okej. När allianspartierna var i opposition anklagade de oss
              för att svika i denna fråga.
            </seg>
            <seg n="0d376f0b">
              Kulturministern sade i en interpellationsdebatt i mars i år att
              det som man sade före valet också gäller efter valet. I denna
              fråga har allianspartierna förlorat all sin trovärdighet. Deras
              tillkännagivande är vagt och till intet förpliktande. De skriver
              att regeringen ska eftersträva en jämn medelstilldelning till
              fria grupper med flera.
            </seg>
            <seg n="5158ef0a">
              Herr talman! Regeringen anser att det är rätt att ta ut marknadshyror
              av statliga kulturinstitutioner som inte har någon marknad att
              tillgå. Vi anser att problemen med hyreskompensationen kvarstår.
              Fastighetsverket beräknar en hyreskostnad och Ekonomistyrningsverket
              beräknar en annan för hyreskompensationen. Osymmetrin i dessa
              båda beräkningar kvarstår. Statens museer för världskultur är
              ett exempel på en missgynnad institution. När man inte får full
              kompensation för sina hyreskostnader måste man skära ned på kärnverksamheten
              för att få råd att betala hyran. Det behövs ett rättvist hyressystem.
            </seg>
            <seg n="9b5b6137">
              Herr talman! Många norrbottningar har kontaktat mig under hösten
              efter det att finsk tv släckte ned sina analoga sändningar i samband
              med digitaliseringen. Stora delar av det finskspråkiga förvaltningsområdet
              i Norrbotten kan inte se finsk tv, vilket upplevs som en stor
              kulturell förlust. Man har berättat för mig att man har varit
              i kontakt med det finska kommunikationsdepartementet och det svenska
              Kulturdepartementet. Beskedet som man har fått är att det saknas
              politisk överenskommelse på regeringsnivå mellan länderna för
              att få en ändring till stånd.
            </seg>
            <seg n="b53242a4">
              Jag läste i utskottets ställningstagande i ett annat ämne. Där
              skrev man: Kultursamarbete över gränserna spelar en viktig roll
              för ömsesidigt kunskapsutbyte och demokratisk samhällsutveckling.
              Under senare år har kulturen fått en allt större roll i relationsskapandet
              mellan länderna.
            </seg>
            <seg n="33cb8e99">
              Vilken bra motivering för regeringen att träffa avtal om utbyte
              för tv-sändningar mellan Sverige och Finland.
            </seg>
          </u>
          <note type="speaker" n="aa3909e4">
            Anf. 80 MARGARETA ISRAELSSON (s):
          </note>
          <u who="margareta_israelsson_36b853" xml:id="i-ed3d2d9bef4e9085-0" n="8c8970a8">
            <seg n="a63f453c">
              Herr talman! Finns det anledning att i vår tid ha en nationell
              kulturpolitik? Finns det behov av en nordisk identitet i ett globalt
              perspektiv? Vi socialdemokrater anser att staten har ett ansvar
              för att samla nationen kring demokratiska värden som makt, folkligt
              inflytande och identitet.
            </seg>
            <seg n="cf2fd9a6">
              Vi vill att det i vår tid ska finnas en ambition att skapa förutsättningar
              för människans möjligheter att förverkliga sina innersta drömmar.
              Marknaden ska inte vara en vägledande kraft som delar nationen
              i dem som har och dem som inte har.
            </seg>
            <seg n="2fdd8917">
              Var finns egentligen den kulturpolitiska visionen? Vad vill den
              moderata regeringen med sin kulturpolitik?
            </seg>
            <seg n="4d412338">
              Det är frågor som man ställer sig efter att ha tagit del av regeringens
              budgetproposition. Den här gången skulle det ju bli på riktigt,
              har det signalerats. Efter att ha fått nöja sig med smärre justeringar
              i en så gott som fastställd socialdemokratisk budget för 2007
              skulle regeringen och kulturministern få sätta ett eget signum
              på denna budget. Vart tog det egentligen vägen?
            </seg>
            <seg n="fd13dce8">
              Vi som har kunnat följa ministerns vällovliga turnerande i landet
              och som har läst diverse pressmeddelanden och anföranden trodde
              att vi skulle få veta vad hon ville, men därav blev intet. Det
              är mindre justeringar av något som liknar socialdemokratisk politik.
            </seg>
            <seg n="909f318b">
              Av den anledningen har vi inte heller någon stor och omfattande
              motion på kulturområdet. Vi har inte så många förslag utan kan
              i huvudsak instämma i ministerns och regeringens förslag till
              anslag.
            </seg>
            <seg n="2a0af997">
              Herr talman! Detta betyder däremot inte att förändringar inte
              är på väg. Direktiven till Kulturutredningen ger klara besked.
              Kulturministern har sagt hur hon vill se på kulturpolitiken.
            </seg>
            <seg n="ae7442a4">
              Vi har inte gått till val på att upprätthålla socialdemokratiska
              stödordningar, har ju blivit en klassiker. Det gäller också uttalandet
              här i kammaren att skattesänkningar är det centrala och klassiska
              målet för den moderatledda regeringen. Det senare har vi sett
              klara bevis på när budgetramen för kulturen minskar för första
              gången sedan den infördes.
            </seg>
            <seg n="8b62d574">
              Kulturministern har också uttalat att hon hoppas att medborgarna
              ska använda sina skattesänkningar till kultur. Vi förstår den
              fördelningspolitiska ambitionen när vi ser skillnaderna i hur
              mycket man får.
            </seg>
            <seg n="468ee328">
              Herr talman! Kulturministern har, tillsammans med kulturutskottets
              moderatledda majoritet, visat i praktisk handling att det är majoritetens
              ord som gäller. Parlamentariska överläggningar eller samtal över
              blockgränserna är inte att tänka på. Det märks både i synen på
              utredandet och avskaffandet av det demokratiska styret av de statliga
              institutionerna och styrelserna.
            </seg>
            <seg n="e56237a0">
              Jag har tillsammans med Siv Holma och Esabelle Reshdouni blivit
              informerad av utredningen om public service, och jag vet att Kulturutredningen
              har haft en träff med referensgruppen. Två samtal på ett halvår
              det är ju inte dåligt. Jag förstår inte oron för det demokratiska
              samtalet. Vad är ni så rädda för? Är det att någon ska ha en annan
              åsikt? Häri ligger ett demokratiskt underskott.
            </seg>
            <seg n="1cd3eefa">
              För insynen och legitimiteten i de beslut som fattas är det bra
              att ha en styrelse, säger Kennet Johansson, tillträdande generaldirektören
              för Kulturrådet, i söndagens DN. Det finns en demokratisk aspekt,
              säger Lars Nittve på Moderna museet om regeringens avskaffande
              av styrelserna för de statliga kulturinstitutionerna.
            </seg>
            <seg n="cf04c252">
              Vad säger kulturministern?
            </seg>
            <seg n="0c4373df">
              Det är en händelse som ser ut som en tanke att samma avoghet
              återfinns i ungdomspolitiken. Regeringen föreslår att målen för
              ungdomspolitiken ska skrivas ned. Makt ska bli inflytande, och
              som skäl för detta anges att i åldern 13 till 18 år är man omyndig
              och kan inte ställas ansvarig.
            </seg>
            <seg n="13a52e43">
              Jag hade tyckt att det hade varit trevligt att få diskutera detta
              med ungdomsministern. Låt mig ändå säga att jag har kunnat konstatera
              att fyra ledamöter av Sveriges riksdag valdes in utan att ha fyllt
              25 år. Vän av ordning ställer sig försynt frågan om det är regeringens
              mål att dessa folkvalda inte skulle ha någon makt utan bara inflytande.
              Man kan fråga: Har man då rätt att trycka på voteringsknappen?
            </seg>
            <seg n="da33dca8">
              Herr talman! Vi hade höga förväntningar på barnkultursatsningen
              när vi i Aftonbladet läste kulturministerns visioner inför det
              nya året.
            </seg>
            <seg n="4a1e8755">
              Barns och ungdomars tillgång till kultur och eget skapande ska
              inte behöva vara så starkt beroende av var man växer upp, föräldrarnas
              ekonomiska situation eller olika åldersgrupper, skrev Lena Adelsohn
              Liljeroth.
            </seg>
            <seg n="58a67ad7">
              Vi trodde att regeringen och kulturministern hade stora planer
              på gång. Jag måste säga att vi blev förvånade. Allt tal om den
              norska skolesekken tillsammans med den nyligen presenterade Barnkulturutredningen
              gav oss stora förväntningar. Men vad hände egentligen under resan
              hem från Oslo vid kulturministerns och dåvarande skolministerns
              besök där? Var det regnväder eller fuktskador? Vad var det som
              gjorde att säcken hann krympa så väsentligt innan den kom fram
              till Kulturdepartementet?
            </seg>
            <seg n="9ea5c586">
              Jag kommer att tänka på sagan om mäster skräddare. I det här
              fallet är han påfallande lik finansministern. Jag ser hur kulturministern
              vid upprepade tillfällen har stegat in på Finansdepartementet.
            </seg>
            <seg n="95dfd73c">
              God dag, herr finansminister, är skolesekken färdig?
            </seg>
            <seg n="04daf187">
              Det bidde ingen skolesekk .
            </seg>
            <seg n="0f8d12f9">
              Bidde det ingen skolesekk ?
            </seg>
            <seg n="127bde25">
              Nej, det bidde en skolepåse.
            </seg>
            <seg n="ebea1454">
              Bidde det en skolepåse? När blir den färdig då?
            </seg>
            <seg n="d2571dc7">
              På lördag.
            </seg>
            <seg n="9724eaf9">
              Slutet på sagan är väl känt. Det bidde inte någon påse heller,
              utan närmast något som kan beskrivas som en fingertutt. Detta
              faktum ska inte tas till intäkt för att kulturministern är en
              dålig förhandlare som kommit till korta inför finansministern.
              Tvärtom. De är bägge djupt överens om att det är viktigare att
              sänka skatterna än att satsa på barnkulturen.
            </seg>
            <seg n="d6a904b0">
              Utformningen av projektet är inte heller så mycket att hurra
              för. Jag måste säga, efter att ha studerat den knapphändiga information
              som finns, att det snarast ser ut som att det är rektorerna som
              blir de som får mest kreativ stimulans när de ska sitta på sitt
              kontor och knåpa ihop sina ansökningar till Kulturrådet.
            </seg>
            <seg n="8c2608f3">
              Och varför denna avoghet mot Barnkulturutredningen? Jag anser
              att utredningen i sitt betänkande lyfter fram flera väsentliga
              resonemang. Där talas om behovet av samordning av befintliga resurser
              och där poängteras också behovet av att prioritera, för att nämna
              två exempel. Det är obegripligt varför kulturministern aldrig
              med ett ord nämner utredningens arbete.
            </seg>
            <seg n="91049fc8">
              Arbetet för mer kultur i skolan är vi dock i grund och botten
              överens om, men då måste man också ta konsekvenserna av den ambitionen.
              Det hänger inte ihop när utbildningsministern samtidigt uttalar
              sig i Dagens Nyheter om att det måste sättas stopp för hobbykurser
              på gymnasier som inte motsvarar arbetsmarknadens behov.
            </seg>
            <seg n="62264444">
              Uttalandet handlar om Cirkus Cirkör och har fått cirkusdirektör
              Tilde Björfors att uttala sig i senaste numret av Kultursmockan:
              Konst är viktig för konstens egen skull, och den är som mest verksam
              när den är helt fri. Det är klokt sagt, tycker jag, och väl värt
              att beakta. Jag höjer ett varningens finger för en kultursatsning
              i skolan som bara har som mening att ställa krav på motprestation.
            </seg>
            <seg n="100d3a44">
              Den här satsningen blir också märklig när man ser vad som händer
              runt omkring. Vi kan ta Kulturskolan i Helsingfors som ett exempel.
              Där drivs majoriteten av samma skattesänkarambition som kulturministern,
              och då försvinner ett 30-tal tjänster. Upprop, demonstrationer
              och namninsamlingar har nu tvingat fram lite eftertanke.
            </seg>
            <seg n="8cd67a5f">
              Herr talman! Någon eftertanke när det gäller En bok för alla
              har vi däremot inte sett. Det är för mig en gåta. Ambitionen att
              ge ut kvalitativt bra litteratur för barn och unga till ett lågt
              pris är en bra sak. Att en sådan subventionerad utgivning har
              möjliggjort större inköp på både folk- och skolbibliotek har underlättat
              de ungas läsande. Det har också en mycket stor betydelse att En
              bok för alla är ett bokförlag med stor folkrörelseförankring.
            </seg>
            <seg n="961e8752">
              Det fanns en tid då även Centerpartiet och Folkpartiet kände
              engagemang för folkrörelserna, men var finns det engagemanget
              i dag? Jag har några engagerade centervänner som kämpar på. Men
              det finns en övertro på marknaden och marknadens möjligheter på
              kulturområdet. Tillåt mig att peka på utvecklingen på biografmarknaden.
              Där kan marknaden knappast sägas ha firat triumfer.
            </seg>
          </u>
          <note n="8fefb5d0">
            Jag ska be att få återkomma till våra synpunkter på några andra
            punkter. Men nu hänvisar jag till vårt särskilda yttrande nr 1
            samt yrkar bifall till reservationerna 4, 6 och 8 och i övrigt
            till utskottets förslag till beslut.
          </note>
          <note type="speaker" n="57043b67">
            Anf. 81 ESABELLE RESHDOUNI (mp):
          </note>
          <u who="unknown" xml:id="i-2665aa831cd0622e-7" n="c5074c82">
            <seg n="a566006f">
              Herr talman! Kulturen är inte en liten avgränsad sektor i vårt
              liv. Kulturen är vad vi är. Denna debatt är exempelvis en del
              av vår politiska kultur som är demokratisk. Det här huset är byggt
              som en del av vår kultur. Den lilla parken framför huset är en
              del av vår kultur. Kulturpolitiken är viktig just för att kulturen
              inte är en sektor utan för att kulturen omfattar hela vårt liv.
            </seg>
            <seg n="f431833b">
              För mig är kulturen ett uttryck för och en mätare på hur det
              demokratiska och öppna samhället egentligen mår. Finns det glädje,
              kreativitet och livskraft i ett samhälle syns det i kulturen.
              Finns det sorg och saknad syns också det. Kulturen är vår spegel,
              och i kulturen ser vi inget annat än oss själva och vårt samhälle.
              Det finns ingen skillnad mellan idén om demokrati och idén om
              att alla ska få uttrycka sig fritt.
            </seg>
            <seg n="d11fbcce">
              Kulturen är inte bara ett utställningsföremål på en hylla på
              ett museum som vi ska anslå statliga medel till för att någon
              ska damma av eller en gammal byggnad som behöver restaureras.
              Kulturen omfattar så mycket mer. Den är en oundviklig del av demokratin.
              För att människan ska kunna göra sin röst hörd måste hon lära
              känna den.
            </seg>
            <seg n="ebf9d1d1">
              Friheten att skapa handlar om att utvecklas som människa, att
              lära känna sig själv och att se sig själv som individ. Inom litteraturen,
              musiken, bildkonsten och teatern formas våra tankar och det är
              därför ur ett demokratiskt perspektiv nödvändigt att alla deltar.
            </seg>
            <seg n="8a454522">
              Kulturen måste ses som en del i välfärdssamhället. Miljöpartiet
              anser därför att den offentliga sektorn måste ta ett stort ansvar
              för att alla ska ha tillgång till kultur oavsett ålder, ekonomi,
              utbildningsnivå eller bostadsort.
            </seg>
            <seg n="ba6b7919">
              Herr talman! Det är ur detta perspektiv som de frågor vi diskuterar
              i dag ska ses. För mig är det exempelvis självklart att det ska
              vara gratis att gå på de statliga museerna, eftersom det har visat
              sig vara ett enkelt och förhållandevis billigt sätt att göra kulturen
              tillgänglig för väldigt många människor.
            </seg>
            <seg n="1995e0fb">
              Tillgänglighet och tillgång till kulturella upplevelser måste
              ur ett demokratiskt perspektiv ständigt diskuteras. Vad kan vi
              politiker göra för att fler människor ska få uppleva och utöva
              kulturella yttringar?
            </seg>
            <seg n="dbdd54f1">
              Att kulturen dessutom får människor att må bra och främjar hälsan
              är ännu ett starkt argument för att vi politiker måste ta vårt
              ansvar och se till att alla har tillgång till kulturella upplevelser.
              Det är därför Miljöpartiet anslår extra medel i sin budget till
              specifikt hälsofrämjande kultur, till skillnad från alliansen
              som bara pratar om den.
            </seg>
            <seg n="11ce927f">
              Kulturen är till för individerna, för oss alla. Den institution
              som jag själv brinner för är de kommunala biblioteken. Det finns
              nästan inte någon institution som på samma sätt utgör ett kraftcentrum
              för demokrati och kultur. De kommunala biblioteken är demokratins
              verkliga arsenal. De är fulla av idéer, tankar och infall, fulla
              av information, nyheter och kunskap. Ofta är biblioteket en lokal
              mitt i byn. Det är den lokala kulturen när den är som bäst.
            </seg>
            <seg n="5cec2fb9">
              Det förslag till regionala kulturfonder som vi i Miljöpartiet
              har lagt fram utgår till stor del från samma idé. De ska skapa
              en lokal dynamik och ha ett underifrånperspektiv. Syftet med fonderna
              är att finansiera nya kulturprojekt för ett jämnare utbud av kulturen
              i landet och för att förbättra arbetsvillkoren för kulturarbetarna.
              Projekten ska vara regionalt förankrade och skapa ett mervärde
              till den befintliga kulturen. Tanken är att befintliga organisationer,
              privata kulturarbetare och offentliga kulturinstitutioner ska
              ansöka om medel därifrån.
            </seg>
            <seg n="d98ba968">
              Herr talman! Att främja läsandet är en av de viktigaste saker
              vi kan göra, och det är av många goda skäl. Det är mot den bakgrunden
              otroligt märkligt att regeringen väljer att lägga ned en av de
              bäst fungerande läsfrämjande verksamheter vi har, nämligen En
              bok för alla. Det finns inga egentliga skäl till att göra detta.
              Alla är överens om att En bok för alla fungerar bra. Det rör sig
              inte heller om några stora pengar. I själva verket skulle regeringen,
              som säger att de vill satsa på läsfrämjande åtgärder, mycket väl
              ha kunnat utveckla En bok för alla i stället för att lägga ned
              den.
            </seg>
            <seg n="2120a2e2">
              Den fråga man måste ställa sig är: Vad är syftet med nedläggningen?
              För mig är det självklart att En bok för alla ska vara kvar. Det
              handlar om futtiga 10 miljoner. Det är inte ens felräkningspengar
              i budgeten för en verksamhet som är väl fungerande. Vi talar om
              läsfrämjande åtgärder. Att lägga ned En bok för alla är inte läsfrämjande.
              Det är det motsatta.
            </seg>
            <seg n="c2689474">
              Många ledamöter i kammaren instämmer säkert till stor del i det
              som jag har sagt om kulturens betydelse för människan. Men tyvärr
              gör man det mestadels i retoriken, för visst finns det skillnad
              mellan en grön kulturpolitik och en konservativ kulturpolitik
              som alliansen står för?
            </seg>
            <seg n="23b38de9">
              I själva verket har vi inte sett så mycket av alliansens kulturpolitik
              än, men det lär vi nog få göra när Kulturutredningen är klar en
              politik som troligtvis innebär att det bara är den kultur som
              bär sig själv som kan överleva och som bara den som har råd kan
              uppleva.
            </seg>
            <seg n="5a8eecd4">
              Självklart står jag bakom alla Miljöpartiets reservationer, men
              för tids vinnande yrkar jag bifall bara till reservation 8.
            </seg>
          </u>
          <note type="speaker" n="1e8c57b3">
            Anf. 82 CECILIA MAGNUSSON (m):
          </note>
          <u who="cecilia_magnusson_471693" xml:id="i-997943dd382ff716-0" n="3cd9bbca">
            <seg n="ecad8716">
              Herr talman! Jag får väl först harangera Esabelle Reshdounis
              exemplariska yttrande att bara yrka på en reservation för tids
              vinnande.
            </seg>
            <seg n="f33d0637">
              Den vänsterledda kartellen har nu haft möjlighet att visa sin
              enighet genom att presentera budgeten. Vad blev det? Det blev
              2 gemensamma reservationer av totalt 12 och 34 beslutspunkter.
              Det är mycket väsen för lite ull.
            </seg>
            <seg n="f13d5b0e">
              Man kan jämföra det med Marita Ulvskogs framträdande tidigare
              här i höstas när hon sade: Socialdemokraterna ska satsa 5 miljarder
              extra i budgeten. Vad blev det?
            </seg>
            <seg n="fd61d131">
              Det är lite svårt att reda ut vad oppositionen menar. Gör vi
              för mycket, eller gör vi för lite?
            </seg>
            <seg n="4454d90d">
              Tittar vi på Socialdemokraternas alternativ gör vi ungefär lagom;
              Margareta Israelsson var inne på det. Men det låter inte så i
              retoriken. Ungefär 1 procent skiljer mellan alliansens och Socialdemokraternas
              förslag. Vi har bara haft ett år på oss. Mycket arbete pågår.
            </seg>
            <seg n="b5d40dba">
              Vilket är alternativet till alliansregeringens och de fyra partiernas
              förslag? Är det 127 miljoner kronor, som Socialdemokraterna säger?
              Är det 250 miljoner kronor som Miljöpartiet säger? Eller är det
              rent av 776 miljoner kronor som det står i budgetförslaget? Siv
              Holma sade i sitt anförande att det är 1 miljard kronor. Det kan
              klarläggas under debattens gång. Det är inte lätt att se vad alternativet
              är.
            </seg>
            <seg n="71a1a716">
              Mot alliansens klara och koncisa förslag står tre luddiga och
              mycket svårtydda förslag.
            </seg>
            <seg n="09178fdf">
              När alliansregeringen tillträdde för ett år sedan, hur såg det
              ut på det kulturpolitiska området då? Var det ett välskött pastorat?
              skulle en präst ha sagt. Knappast. Man lämnade efter sig ett lapptäcke
              med tillfälliga projekt och populistiska slag i luften.
            </seg>
            <seg n="c1388634">
              Herr talman! Kulturen var som ett gammalt föremål i sin glasmonter,
              utan sammanhang och långt från samhället i övrigt. Det fanns ingen
              önskan från den dåvarande regeringen att putsa upp kulturen. Krampaktigt
              tätade man glasburen så att inget eller ingen kunde komma vare
              sig in eller ut. Man motarbetade paniskt varje hemsk tanke på
              att ta ut kulturen ur dess monter och ge den en plats där alla
              kunde se den, använda den, utveckla den och låta den bli en del
              av samhället.
            </seg>
            <seg n="157b6deb">
              Med den metaforen vill jag på ett övergripande sätt ge en bild
              av hur alliansregeringens och den vänsterledda kartellens alternativ
              skiljer sig. Vi vill ta ut kulturen, vårda och utveckla den åt
              de människor som är verksamma här och låta den bli en naturlig
              del i samhället.
            </seg>
            <seg n="660594f8">
              Hur såg det ut när vi tog över?
            </seg>
            <seg n="0d375e1f">
              Vårt centrala kulturarv misshandlades å det grövsta med bland
              annat ett nationalmuseum där fasaden håller på att rämna och bysterna
              trillar ned i huvudet på folk. Fönstren tar in vatten när det
              regnar och trappor är avstängda för att de är livsfarliga att
              gå i. Detta påverkar naturligtvis de konstverk som Nationalmuseet
              rymmer.
            </seg>
            <seg n="bb8581eb">
              Det lämnades utan åtgärd. Vi har ibland kallat det för en springnota.
              I stället gjorde den dåvarande regeringen stora utfästelser om
              nya museer som skulle bli monument över den förda politiken. Man
              kan undra hur de skulle ha sett ut.
            </seg>
            <seg n="a82001f1">
              Dessutom tvingade man de statliga museerna att införa fri entré
              utan att skicka med tillräckligt mycket pengar.
            </seg>
            <seg n="bc82e1c3">
              Snacka om Helsingforssfixering! Det var det eftersom 16 av 19
              statliga museer ligger just i huvudstaden. Man snedvred dessutom
              konkurrensen gentemot de icke-statliga museerna. Detta vill den
              vänsterledda kartellen återinföra som en av de två punkter som
              man är överens om. Konstigt, tycker vi.
            </seg>
            <seg n="ef57cc14">
              Lapptäcket bestod också av tillfälliga projekt. Ett år var mångkulturåret,
              sedan tog det slut, och så höll man på. Innan maktskiftet förberedde
              man för det kommande barnkulturåret, en tillfällig satsning med
              50 miljoner kronor. Till vilken nytta?
            </seg>
            <seg n="37fa1244">
              Ett av de första beslut som den nya regeringen fattade var att
              barnperspektivet ska genomsyra all verksamhet inom myndigheter
              och institutioner, och detta alltid, inte enbart under en tillfällig
              projekttid.
            </seg>
            <seg n="884728e4">
              Kulturarbetarnas situation, som flera har talat sig varma för,
              hur var den då? Ja, det var inte lätt i Socialdemokraternas, Vänsterns
              och Miljöpartiets Sverige.
            </seg>
            <seg n="02220871">
              Efter tolv års handlingsfrihet, som kunde ha gett möjligheter
              för alla dem som vill vara med och utveckla det svenska kulturlivet,
              blev alternativet att gå på a-kassa, och det länge. Enligt det
              liggande förslaget är det fortsatt det enda alternativet, enligt
              den vänsterledda kartellen.
            </seg>
            <seg n="675991f8">
              Nu ska jag inte glömma Dans- och teateralliansernas tillkomst.
              Den ska tillskrivas er och den ska vi inte glömma. Det är en fantastisk
              satsning som alliansregeringen bygger vidare på. Men under de
              tolv år som man hade möjlighet lyckades kartellen endast åstadkomma
              24 miljoner kronor till allianserna. Den nya regeringen har på
              den korta tid som den har kunnat verka kunnat skjuta till 30 miljoner
              kronor till det här viktiga arbetet.
            </seg>
            <seg n="8a2d815e">
              Jag ska kommentera ytterligare några reservationer från oppositionen.
            </seg>
            <seg n="8740c5d3">
              Margareta Israelsson nämnde ungdomspolitiken. Hon verkar ha glömt,
              herr talman, att man blir myndig och kan bli statsminister när
              man är 18 år och har makt att bestämma över sitt eget liv. Vi
              tycker att människor ska kunna göra det, inte när de är 25 utan
              när de är 18. Anledningen till att vi förändrar målen, inte skriver
              ned dem, är att vi vill tala om vad det är som ska åstadkommas,
              inte ge falska förhoppningar. Det är inte alliansregeringens mening.
            </seg>
            <seg n="1e9fb651">
              Läsfrämjande insatser har flera varit inne på. Den vänsterledda
              kartellen vägrar förändring, trots att verkligheten ser helt annorlunda
              ut och har sprungit ifrån politiken flera gånger om. Man vill
              behålla bokutgivningsstödet till En bok för alla.
            </seg>
            <seg n="0198e3eb">
              Vi lägger inte ned En bok för alla, Esabelle Reshdouni. Jag är
              övertygad om att företaget kommer att växa och klara sig jättebra.
              Vi lägger ned stödet för bokutgivning. Det gör vi av flera anledningar,
              men den absolut viktigaste är att i dag ges det på kommersiella
              grunder ut tio böcker per svensk invånare och år. Då behöver vi
              inte ett statligt stöd för att ge ut fler böcker. Det är för mig
              den viktigaste anledningen till att vi använder de pengar som
              tidigare har gått till bokutgivning för att just satsa på läsfrämjande
              åtgärder. Pengarna används ju inte till bokutgivning utan till
              läsfrämjande.
            </seg>
            <seg n="a13c4ca4">
              Kulturministern kommer alldeles strax att prata om vår satsning
              Skapande skola som är på 175 kronor per elev och år i årskurserna
              79.
            </seg>
            <seg n="222edde8">
              Det var väl Margareta Israelsson som sade oj, vad lite detta
              blev och berättade en saga som man inte ens kan lura barn med?
              Hon glömmer väldigt lägligt att den norska skolsäcken började
              med 17 miljoner norska kronor. Den svenska Skapande-skola-satsningen
              börjar med 55 miljoner svenska kronor, så vi börjar på en betydligt
              högre nivå än norrmännen gjorde. Det ska man inte glömma.
            </seg>
            <seg n="023e2798">
              Vad är då alternativet till Skapande skola? Miljöpartiet tycker
              att det är en bra satsning och vill utöka den. Det är vår ambition
              också. Vänsterpartiet tycker att den nog är bra men att den inte
              ska ligga på kulturen. Det mest luddiga alternativet är nog Socialdemokraternas.
              Det är nästan helt omöjligt att läsa ut vad det är ni menar.
            </seg>
            <seg n="0298e161">
              Det skulle vara jättebra om Margareta Israelsson kunde förklara
              för oss vad man vill i den här frågan. Är det 60 kronor per elev
              och år? Eller är det mindre? Det är ju flera adressater, enligt
              era förslag, när det gäller de 105 miljoner kronor som ni vill
              avsätta. Jag har alltså en rak fråga: Är det 60 kronor per elev
              och år som ni vill satsa?
            </seg>
            <seg n="c6376ef5">
              Herr talman! Vi har här ett alternativ som fyra partier står
              bakom och som är huvudförslag. Och vi har tre alternativ som spretar
              ordentligt. Jag är stolt över alliansregeringens alternativ, och
              jag tycker att oppositionen har långt kvar till ett fullgott alternativ.
              Därför yrkar jag bifall till förslaget i betänkandet KrU1 och
              avslag på alla motioner.
            </seg>
          </u>
          <note type="speaker" n="0c5d75b0">
            Anf. 83 MARGARETA ISRAELSSON (s) replik:
          </note>
          <u who="margareta_israelsson_36b853" xml:id="i-ed3d2d9bef4e9085-1" n="8c8970a8">
            <seg n="8e844696">
              Herr talman! Jag ska försöka skruva ned tonläget lite grann,
              så att vi kan ha en någorlunda lämplig samtalston i kammaren.
            </seg>
            <seg n="ac74daa9">
              Låt mig först göra klart något när det gäller det som Cecilia
              Magnusson yttrade om Marita Ulvskog. Eftersom hon inte är här
              vill jag gärna göra klart att uttalandet om 5 miljarder gjordes
              på Bok- och biblioteksmässan i ett samtal med bland annat kulturministern.
              Deltagarna fick frågan: Om du fick önska någonting för framtiden,
              vad skulle du då vilja ge kulturen? Då sade Marita Ulvskog, som
              då var partisekreterare, precis som hon är i dag: Då skulle jag
              önska 5 friska miljarder. Så var det.
            </seg>
            <seg n="7d5752d7">
              Den här täta glasburen som vi socialdemokrater sitter i får vi
              väl då försöka spränga oss fria från. Men jag vill gärna upprepa,
              med tanke på allt det som Cecilia Magnusson nu har hävt ur sig,
              att vi är ganska överens när det gäller satsningarna i budgeten.
              Det är ingen stor skillnad. Vi har lite mer pengar för Teateralliansen
              Cecilia Magnusson sade ju att det var viktigt. Vi vill ha kvar
              fri entré för vuxna.
            </seg>
            <seg n="7430d4ef">
              Jag har läst i den kampanj som Moderaterna har på sin hemsida
              att ni tycker att det är fel att hela landet ska betala för fri
              entré på de statliga museerna, eftersom de ligger i Helsingfors.
              Är det då också fel att ge stöd till Operan och Dramaten?
            </seg>
            <seg n="c1aa4f77">
              Det är inte precis så att Moderata samlingspartiet, eller Nya
              moderaterna, har utmärkt sig som ett parti som vill främja utlokaliseringar.
              Det var väldigt mycket liv när det skulle öppnas ett världskulturmuseum
              i just Göteborg där Cecilia Magnusson bor. Så låt oss gärna få
              höra mer om det.
            </seg>
            <seg n="16fde5af">
              Sedan gäller det En bok för alla. Det är ett bokförlag ja. Men
              stödet handlar inte bara om att ge ut böcker. Det stöd som En
              bok för alla får handlar också om läsfrämjande insatser. Det jag
              tycker är så märkligt är att ni kallar det för en satsning när
              ni nu tar de läsfrämjande insatserna från En bok för alla och
              lägger dem på Kulturrådet.
            </seg>
          </u>
          <note type="speaker" n="118342ea">
            Anf. 84 CECILIA MAGNUSSON (m) replik:
          </note>
          <u who="cecilia_magnusson_471693" xml:id="i-997943dd382ff716-1" n="3cd9bbca">
            <seg n="e18ae5d4">
              Herr talman! Jaha, det var ju roligt att höra att Margareta Israelsson
              inte står bakom en satsning på 5 miljarder kronor, som Marita
              Ulvskog gjorde som utfästelse. Det är intressant.
            </seg>
            <seg n="85f2a2be">
              Sedan gällde det fri-entré-reformen. Ja, det är 16 av 19 museer
              som ligger i Helsingfors. Det är en oerhörd Helsingforsskoncentration.
              Vi har ett Världskulturmuseum i Göteborg helt rätt. Men vi tycker
              att det är fel att styra vuxna människors kulturkonsumtion genom
              subventionering. Vi väljer att satsa på barnen. Vi väljer att
              utveckla pedagogiken och vårda kulturarvet. Det är våra främsta
              prioriteringar, att vårda kulturarvet, att se till att återställa
              tillståndet på våra museer som ni inte har brytt er om på så många
              år. Vi väljer att satsa på barnen och på barnkulturen med Skapande
              skola.
            </seg>
            <seg n="04b9af50">
              Jag ställde en fråga till Margareta Israelsson. Är det 60 kronor
              per elev i er satsning, eller är det mindre, eller hur har ni
              tänkt er? Det är svårt att diskutera när ni inte kan ge klara
              besked.
            </seg>
          </u>
          <note type="speaker" n="c475e882">
            Anf. 85 MARGARETA ISRAELSSON (s) replik:
          </note>
          <u who="margareta_israelsson_36b853" xml:id="i-ed3d2d9bef4e9085-2" n="8c8970a8">
            <seg n="94f855da">
              Herr talman! Nej, vi har inte, till skillnad från hur det är
              i regeringens förslag, angivit satsningen till skolan i en särskild
              summa per elev eller en särskild årskurs.
            </seg>
            <seg n="8a3ac7f2">
              Som jag sade förut är vi helt överens om att det bör ske en satsning
              i skolan. Vi vill se den i flera årskurser. Vi tycker att man
              ska ta till vara samordningsmöjligheter. Jag talade om samordning
              och prioriteringar, vilket är det som Barnkulturutredningen har
              talat om. Samordna resurserna! Använd det som finns i dag! Fokusera
              inte på att rektor ska sitta på sitt kansli och skriva handlingsplaner!
              Skolan har centrala uppgifter att göra när det gäller kunskapsmålen,
              tycker vi. Naturligtvis ska rektorn vara med även kring det kulturskapande
              arbetet men inte på det sättet.
            </seg>
            <seg n="01d3ac32">
              Låt mig komma tillbaka till En bok för alla. En bok för alla
              får stöd för bokutgivning ja. Man får stöd för vuxenboksutgivning
              och för barnboksutgivning men också för läsfrämjande insatser.
              Jag tänker på Läs för mig, pappa! Man har fina nätverk uppbyggda
              och så vidare.
            </seg>
            <seg n="79bf6404">
              Det här varnade Kulturrådet för när de skrev sitt remissvar till
              den här snabbundersökningen, som genomfördes under sommaren. Vad
              kommer att hända med de nätverk som En bok för alla har byggt
              upp?
            </seg>
            <seg n="fbf44d9e">
              Varför detta ointresse för vad som finns? Ni kanske vill göra
              en annan politisk fokusering, men ta vara på det som finns! Ta
              vara på den förankring och det engagemang som finns i de folkrörelser
              som i dag driver En bok för alla! Om ni nu vill dra in stödet
              för bokutgivningen undrar jag varför inte stödet för läsfrämjandet
              kunde ha funnits kvar. Nu tar man i stället de pengarna och lägger
              in dem i Kulturrådet, och så går man ut och säger: Nu gör vi en
              stor satsning. Skulle det inte ha varit ärligare att ha stödet
              kvar?
            </seg>
            <seg n="786e8f43">
              Sedan är det så att när En bok för alla får stöd för bokutgivning
              kan de ge ut kvalitetsböcker, och då menar jag också inbundna
              böcker, vilket har en stor betydelse.
            </seg>
          </u>
          <note type="speaker" n="f961b5ae">
            Anf. 86 CECILIA MAGNUSSON (m) replik:
          </note>
          <u who="cecilia_magnusson_471693" xml:id="i-997943dd382ff716-2" n="3cd9bbca">
            <seg n="43130292">
              Herr talman! Det är synd att vi inte har en extra replik så att
              vi kunde få höra om det är 60 kronor eller mindre som Socialdemokraterna
              vill satsa på en skapande skola.
            </seg>
            <seg n="f1a0ebd5">
              När det gäller läsfrämjande insatser vet vi det vet också Margareta
              Israelsson att läsningen i de här åldersgrupperna går ned. Vi
              måste se till att vi får fram verktyg så att barnen vill och kan
              läsa mer.
            </seg>
            <seg n="4bfc22de">
              Jag är inte alls orolig för En bok för allas fina arbete. Bakom
              det företaget står åtminstone två studieförbund, och den här alliansregeringen
              har satsat ½ miljard kronor extra på folkbildningen.
            </seg>
            <seg n="b057180e">
              Man kan använda mycket av de pengarna till att fortsätta ett
              arbete som de här intresserade och kunniga människorna vill fortsätta
              med, så jag är inte alls orolig för det. Men regeringen kommer
              att satsa på att utveckla metoder så att läsfrämjandet kan göra
              riktig nytta.
            </seg>
          </u>
          <note type="speaker" n="9af67ed3">
            Anf. 87 SIV HOLMA (v) replik:
          </note>
          <u who="siv_holma_28bf5d" xml:id="i-bb1b4c461b3ee788-1" n="9c14ea55">
            <seg n="8e51f444">
              Herr talman! Vi har avsatt 776 miljoner kronor på statsbudgeten.
              Jag beklagar att Cecilia Magnusson inte har sett att vi vill använda
              oss av Svenska Spels överskott, 300 miljoner, för Handslag till
              barnkulturen. Om man räknar ihop det blir det den summa som jag
              redogjorde för.
            </seg>
            <seg n="db27fc69">
              Jag är övertygad om att s, v och mp kommer att kunna klara av
              att komma överens om budgeten. Det har vi visat under åtta år
              med 16 överenskommelser. Vänsterpartiets och Miljöpartiets roll
              har ofta varit att driva Socialdemokraterna fram när det gäller
              kulturpolitiska frågor. Jag kan tänka mig att det finns sådana
              partier även i ert sammanhang. Jag har förstått att det är Folkpartiet.
            </seg>
            <seg n="376a588e">
              Jag skulle vilja ställa en fråga till Cecilia Magnusson. I dag
              får staten av Svenska Spels överskott knappt 3,2 miljarder som
              ett grundbelopp. Återstoden av överskottet, 1,6 miljarder, fördelas
              till idrotten med sammanlagt 1,3 miljarder. Konst, teater och
              andra kulturella ändamål får futtiga 430 000 kronor. Om min matematik
              stämmer har staten nästan 300 miljoner som inte fördelas för något
              ändamål.
            </seg>
            <seg n="4f6e5b7c">
              Vad är hindret att kunna göra som Aktionsgruppen för barnkultur
              föreslog i sin utredning? Vad är hindret, Cecilia Magnusson? Är
              det Moderaterna som hindrar detta?
            </seg>
          </u>
          <note type="speaker" n="00894e86">
            Anf. 88 CECILIA MAGNUSSON (m) replik:
          </note>
          <u who="cecilia_magnusson_471693" xml:id="i-997943dd382ff716-3" n="3cd9bbca">
            <seg n="893dad36">
              Herr talman! Jag hade inte tänkt ta över finansutskottets budgetdebatt,
              men som Siv Holma mycket väl vet satsar regeringen på att få människor
              i arbete, för människor mår bättre av att leva på egen lön än
              på bidrag. De överskott som vi får i budgeten ska gå till att
              betala av skulderna. Socialdemokraterna är väl bekanta med att
              den som är satt i skuld icke är fri. En mycket känd statsminister
              yttrade detta. Där håller alliansregeringen helt med Göran Persson.
              Vi ska se till att vi blir ett skuldfritt land. Det är dit överskotten
              ska gå.
            </seg>
            <seg n="92296951">
              Vi är många som undrar var den sedelpress som Vänsterpartiet
              verkar ruva på finns, eftersom man sprutar ut pengar utan inriktning
              eller mål. Jag tycker att vi ska hantera skattebetalarnas pengar
              mycket mer varsamt än på det sätt som Vänsterpartiet och Siv Holma
              ser ut att göra det.
            </seg>
            <seg n="17aaf8bc">
              Siv Holma sade i sin replik att man hade åstadkommit 16 överenskommelser
              under sin tid tillsammans med Socialdemokraterna och Miljöpartiet.
              Så som kulturarvet har misshandlats! Så som kulturen har blivit
              projektifierad! Så svårt som kulturarbetarna har fått det! Den
              politik som ni redovisar i den här budgeten visar inte på någon
              förändrad inställning. Jag tycker att det är konstigt att Siv
              Holma uttrycker denna stolthet över det arv som hon har lämnat
              efter sig.
            </seg>
          </u>
          <note type="speaker" n="0129b818">
            Anf. 89 SIV HOLMA (v) replik:
          </note>
          <u who="siv_holma_28bf5d" xml:id="i-bb1b4c461b3ee788-2" n="9c14ea55">
            <seg n="8b20d523">
              Herr talman! Jag måste börja med att rätta Cecilia Magnusson.
              När jag pratar om Svenska Spels överskott är det inte statsbudgetens
              överskott. Kulturutskottet yttrar sig över att idrotten i Handslaget
              ges 500 miljoner. Jag begriper inte varför inte alliansregeringen
              vill tillskjuta de 300 miljonerna eftersom de redan finns.
            </seg>
            <seg n="49d4f355">
              Jag skulle vilja ställa ytterligare en fråga till Cecilia Magnusson.
              I Helsingfors har den borgerliga majoriteten infört ett nytt bonussystem
              för bidragen till det fria kulturlivet. Är det allianspartiernas
              vision att förändra kulturpolitiken på det sättet? Jag trodde
              någonstans att ambitionen var att kulturpolitiken skulle stödja
              kulturverksamheter som är värdefulla och har hög kvalitet men
              som inte klarar sig på kommersiella villkor. Är det här det som
              vi får förvänta oss när Kulturutredningen har blivit färdig, att
              man ska löna den kommersiellt gångbara kulturen, inte den som
              har hög kvalitet och är värdefull? Är det så allianspartiernas
              framtida kulturpolitik kommer att se ut?
            </seg>
          </u>
          <note type="speaker" n="34031a5d">
            Anf. 90 CECILIA MAGNUSSON (m) replik:
          </note>
          <u who="cecilia_magnusson_471693" xml:id="i-997943dd382ff716-4" n="3cd9bbca">
            <seg n="d7beff82">
              Herr talman! Siv Holma är duktig på att rätta, men det heter
              faktiskt Idrottslyftet numera, inte Handslaget när det gäller
              satsningen på idrotten. Det är lite tråkigt att Siv Holma inte
              kan hålla sig till den budget vi diskuterar. Men det kanske är
              ett utbrott av Siv Holmas Helsingforssfixering att hon inte kan
              hålla sig till det ämne som vi diskuterar utan ska diskutera kommunal
              Helsingforsspolitik. Jag tycker att det är lite synd att vi inte
              kan hålla oss till det ämne vi diskuterar.
            </seg>
            <seg n="5295a540">
              Jag kan tala om för Siv Holma och den övriga oppositionen att
              vår ambition är att stärka kulturen, inte att se till att den
              bara får mer bidrag utan att kulturen kan få en spridd finansiering
              och inte bara vara hänvisad till en finansiär. Kulturen kan få
              flera finansieringsben att stå på. Människor, inte bara politiker
              utan människor själva, kan få en större delaktighet i utvecklandet
              av kulturen.
            </seg>
            <seg n="95f659c2">
              Som jag sade: Ta ut kulturen ur glasmontern! Putsa på den! Sätt
              ut den bland människor! Låt den bli en del av kreativiteten i
              arbetslivet och i skollivet! Förändra för en positiv utveckling!
              Det är en utveckling som Siv Holma och den vänsterledda kartellen
              uppenbart inte vill medverka i.
            </seg>
          </u>
          <note type="speaker" n="11de0553">
            Anf. 91 ESABELLE RESHDOUNI (mp) replik:
          </note>
          <u who="unknown" xml:id="i-2665aa831cd0622e-8" n="c5074c82">
            <seg n="61a6657b">
              Herr talman! En betydande kritik från Miljöpartiet gäller avsaknaden
              av regional kulturpolitik från alliansen. Vi försöker rätta till
              det genom kulturfonderna.
            </seg>
            <seg n="3962f847">
              Den senaste tiden har jag märkt att alliansen pratar om vikten
              av att kulturen finns i hela landet och att tillgängligheten ska
              vara hög. Men det som oroar mig lite är en del uttalanden som
              har gjorts från kammaren här. Jag har tittat lite i protokoll.
              Någon moderat företrädare säger att hög lön och mindre skatt gör
              att människor får större möjlighet att köpa kultur.
            </seg>
            <seg n="d9d75a6d">
              Men för mig blir det lite konstigt. Tillgången till kulturen
              ökar inte i och med det. Det begränsar det till att jag bara kan
              köpa en bok och cd-skivor som nämns i protokollet. Även kulturministern
              har sagt i en debatt att i strävan att göra kulturen tillgänglig
              för hela Sverige har också landsting, regioner och kommuner ett
              ansvar. Jag tycker ändå att det är relevant att ta upp kommunbudgeten.
            </seg>
            <seg n="659d1c50">
              Jag tycker att det är viktigt att kommuner, landsting och regioner
              tar sitt ansvar. Så vad är problemet? Det är när man pratar med
              era företrädare i kommuner och landsting. De säger klart och tydligt
              att kultur inte är någon kärnverksamhet och att den inte prioriteras.
              Det blir alltså väldigt konstigt när kulturministern säger att
              regioner och kommuner ska ta sitt ansvar. När man pratar med era
              företrädare vill de ju inte ta något ansvar.
            </seg>
            <seg n="edf80be1">
              Jag vet inte riktigt hur ni får ihop detta.
            </seg>
          </u>
          <note type="speaker" n="5b5de132">
            Anf. 92 CECILIA MAGNUSSON (m) replik:
          </note>
          <u who="cecilia_magnusson_471693" xml:id="i-997943dd382ff716-5" n="3cd9bbca">
            <seg n="429d8eec">
              Herr talman! Esabelle Reshdouni tar upp en viktig fråga: hur
              kulturen ska nå ut i hela landet och hur vi ska samordna detta.
              Ett tydligt fokus i den kulturutredning som regeringen har tillsatt
              är att titta på dessa faktorer och hur vi ska förbättra möjligheterna
              för kultur i hela landet.
            </seg>
            <seg n="60141864">
              Men jag tycker att Esabelle Reshdouni glömmer bort en sak, och
              det är att två tredjedelar av kulturen inte finansieras via skattebetalarna
              utan på kommersiella grunder. Det handlar alltså om en tredjedel,
              men det gäller förstås att vi gör rätt saker med de pengar vi
              har att förvalta för skattebetalarna. Det finns flera finansiärer,
              både landsting och kommuner. Jag är övertygad om att allt inte
              görs på ett optimalt sätt i dag, och det är därför Kulturutredningen
              ska titta på hur vi ska kunna göra detta bättre och hur vi ska
              kunna tillgängliggöra kulturutbudet.
            </seg>
            <seg n="9c49a88c">
              Vi tycker självklart att det är viktigt att människor har ett
              större eget bestämmande över sina pengar, att man har lägre skatt
              så att man själv kan välja till exempel vilken kulturyttring man
              vill ägna sig åt eller inhandla.
            </seg>
            <seg n="80b4e382">
              Jag vet inte vilken moderat företrädare Esabelle Reshdouni har
              pratat med som säger att kulturen inte är någon kärnverksamhet.
              Jag står inte bakom det, och det skulle förvåna mig om någon jag
              känner skulle uttrycka sig på det sättet.
            </seg>
          </u>
          <note type="speaker" n="f05a16ad">
            Anf. 93 ESABELLE RESHDOUNI (mp) replik:
          </note>
          <u who="unknown" xml:id="i-2665aa831cd0622e-9" n="c5074c82">
            <seg n="16e144e1">
              Herr talman! Då kan jag tipsa Cecilia Magnusson att gå ut och
              prata med sina företrädare i kommunerna. Det har jag nämligen
              ägnat väldigt mycket tid åt den sista tiden, ja, hela våren. Det
              är väldigt enkelt egentligen. Det är bara att gå in och titta
              på budgetarna. Det första jag gör när jag träffar förvaltningar
              är att fråga hur stor budgeten är för kulturen, och så mäter jag
              det i förhållande till kommunens övriga budget och ser naturligtvis
              att den är mycket mindre i de alliansledda kommunerna än vad den
              är i övriga kommuner.
            </seg>
            <seg n="7ad3f02b">
              För ett tag sedan var jag i en moderat prototypkommun Täby. Jag
              blev nästan mörkrädd när jag kom in på biblioteken, för där fanns
              ett skynke över alla cd-skivor och filmer. Sådana fick man nämligen
              inte hyra ut längre, för det konkurrerade med marknaden där ute.
              Då undrar man vart detta ska ta vägen. Tänk om varje kommun skulle
              se ut som Täby! Gå in och titta på vilket utbud det finns för
              barn och ungdomar. Titta på Helsingforss stad det är inte svårt
              att se att man börjar dra ned där.
            </seg>
            <seg n="74f16b26">
              Det är sådant som gör att det blir väldigt svårt för oss att
              finna en trovärdighet i det ni säger. Man ger på den ena sidan
              och tar från andra sidan.
            </seg>
          </u>
          <note type="speaker" n="6d72e561">
            Anf. 94 CECILIA MAGNUSSON (m) replik:
          </note>
          <u who="cecilia_magnusson_471693" xml:id="i-997943dd382ff716-6" n="3cd9bbca">
            <seg n="3262a383">
              Herr talman! Jag är ute och pratar med väldigt många företrädare,
              Esabelle Reshdouni. Jag är glad att du pratar med moderata företrädare
              också. Det är alltid trevligt att samtala och diskutera saker
              med andra partiföreträdare.
            </seg>
            <seg n="a8ff054a">
              Men jag varken vill eller kan försvara Täby de gör väldigt mycket
              bra, och deras skattebetalare är väldigt nöjda, eftersom de har
              väldigt låg skatt och kanske bättre förutsättningar än andra invånare
              att själva välja sitt kulturutbud.
            </seg>
            <seg n="b62ed514">
              Jag skulle vilja föreslå Esabelle Reshdouni att åka till Nacka.
              Vilka fantastiska satsningar man gör på de bibliotek som har tagits
              över av dem som själva jobbar där! Man har ökat utlåningen av
              både böcker och andra medier mångdubbelt, för man möter kommuninvånarna
              och ger dem en service som de har efterfrågat men tidigare inte
              fått. Där kan man verkligen titta på läsfrämjandet och vilka grupper
              man nått. Där är det unga pojkar som står för den största ökningen.
            </seg>
            <seg n="07da6033">
              Där kan man alltså hitta väldigt mycket inspiration, men det
              finns självklart väldigt mycket att göra. Jag ser fram emot den
              undersökning som väl Esabelle Reshdouni pratar om i och med att
              hon visste att det görs mindre satsningar i moderatledda kommuner
              än andra. Det finns självklart jättemycket att göra.
            </seg>
            <seg n="a84d71cb">
              Men vårt fokus är arbetslinjen att få människor att gå från bidrag
              till arbete så att de kan få en egen ekonomi, självständighet,
              makt och inflytande över sitt eget liv så att de kan välja vad
              de vill satsa sina pengar på.
            </seg>
          </u>
          <note type="speaker" n="070eae96">
            Anf. 95 ANDERS ÅKESSON (c):
          </note>
          <u who="anders_akesson_461949" xml:id="i-65a777e72374727b-0" n="1186d781">
            <seg n="d046ddf7">
              Herr talman! Jag vill som Centerpartiets företrädare i denna
              debatt uppmärksamma några saker med anledning av kulturutskottets
              betänkande. Det är några saker som bekymrar och förvånar mig och
              några saker som gläder mig väldigt mycket.
            </seg>
            <seg n="d1778bdb">
              Jag börjar med det som förvånar mig. Det är att den av Vänsterpartiet
              anförda kartellen saknar en sammanhållen kulturpolitik. Det diffar
              på runt 600 miljoner kronor i de ambitionsnivåer som sedan en
              timme tillbaka har illustrerats från talarstolen i de förslag
              som Socialdemokraterna, Vänsterpartiet och Miljöpartiet presenterat.
            </seg>
            <seg n="acd30ff5">
              Värst ut är Siv Holma och Vänsterpartiet som agerar som om utskottet
              och departementet hade ett eget myntverk. De satsar 776 miljoner
              kronor utöver de 10 miljarder som regeringen har anslagit. Det
              är trots allt en rätt stor differens, och det är klart att det
              alltid står en opposition fritt att spreta, men vad är egentligen
              alternativet till alliansens kulturpolitik? För 700 miljoner kronor
              kan man fara runt och lova rätt mycket i vårt land, men det är
              rimligt, herr talman, att vi här i dag kan få ett besked om vad
              det är som gäller i den vänsterledda kulturkartellen.
            </seg>
            <seg n="e7332a80">
              Det finns några väldigt bra saker i alliansens kulturpolitik.
              En sak som utgiftsmässigt är liten men av stor betydelse är det
              ökade stödet till Svenska hemslöjdsföreningars riksförbund. Jag
              vet att det även finns socialdemokrater som gläds över detta.
              Det är inga jättesummor, drygt 22 miljoner kronor, men vi vet
              att detta är en insats som möjliggörs över hela landet tack vare
              en mycket skicklig förvaltning och en mycket stor andel ideellt
              arbete. Just insatser för hela landet och stor samverkan med ideell
              sektor är ett starkt kännetecken i allianspartiernas kulturpolitik.
            </seg>
            <seg n="8850b745">
              En annan sak som jag och andra har engagerat oss väldigt mycket
              i och känner stor tillfredsställelse över är de tydliga beskeden
              kring den kyrkoantikvariska ersättningen.
            </seg>
            <seg n="24d7d3d1">
              Det är många som har engagerat sig och motionerat och självklart
              ställt frågan: Vad händer efter 2009 när avtalet mellan Svenska
              kyrkan och staten går ut i fråga om kyrkoantikvarisk ersättning?
              Svenska kyrkan är en förvaltare av ett mycket stort kulturhistoriskt
              arv i vårt land.
            </seg>
            <seg n="396f1d2f">
              Det är då glädjande, fru talman, att konstatera att vi nästa
              år har nästan 400 miljoner kronor med i den budgeten, att det
              aviseras en kraftig höjning för 2009 och, egentligen det viktigaste,
              att staten nu inlett samtal med Svenska kyrkan om hur fortsättningen
              ser ut efter 2009, i ambitionen att finna en lösning.
            </seg>
            <seg n="a589edd8">
              En annan sak som jag som centerpartist känner mycket stor tillfredsställelse
              över är satsningen på Skapande skola. Det är glädjande att den
              satsningen kommer med i årets budget. Det är en långsiktig satsning
              det är inget fnattande årsvis, som vi har sett väldigt mycket
              av i den tidigare regeringens politik. Syftet är att barn och
              ungdomar ska få en ökad möjlighet till kulturell delaktighet och
              eget skapande, där syftet i sin tur är att bättre och lättare
              nå kunskapsmålen i skolan. Fokus ligger, som tidigare sagts, på
              årskurs 79. Det rör sig om 55 miljoner kronor per år.
            </seg>
            <seg n="0d890ca1">
              Fru talman! Jag tycker, för att apostrofera Margareta Israelsson,
              att det är en rätt hygglig tummetott som vi har fått till som
              en satsning i den här kulturbudgeten.
            </seg>
            <seg n="769d27f8">
              Avslutningsvis, fru talman, vill jag uppmärksamma det redan i
              fjol fattade beslutet att tillföra folkbildningen en halv miljard
              extra, så att vi nu har en satsning på drygt 3 miljarder kronor
              per år. Jag vet, fru talman, att det var väldigt störande för
              den vänsterpartiledda kulturkartellen i deras ambition att hela
              tiden demonisera alliansregeringen att denna satsning kom till.
              Det hade man självklart inte förväntat sig. Nu finns den. Den
              kom till, och den fortsätter.
            </seg>
            <seg n="fb51e69e">
              Fru talman! Folkbildningen är inte bara bra för bildning och
              demokratisk delaktighet, utan den spelar också en väldigt stor
              roll i kulturen och kulturens spridning. Det vet alla som håller
              på med folkbildning, som arbetar ute och är ute och rör på sig.
              Den är en kulturspridare över hela landet.
            </seg>
            <seg n="4c1a6743">
              Stora delar av den budget vi ska fatta beslut om i dag eller
              i morgon kopplat till kulturen är relativt sett verkningslösa
              och utan effekt om inte den ideella sektorn, till exempel i kombination
              med folkbildningsorganisationerna, var den kulturens infrastruktur
              som finns där ute och som gör verkstad av våra beslut.
            </seg>
          </u>
          <note n="eaaf941f">
            Avslutningsvis vill jag, fru talman, yrka bifall till utskottsmajoritetens
            förslag i betänkandet.
          </note>
          <note type="speaker" n="eb44ce24">
            Anf. 96 SIV HOLMA (v) replik:
          </note>
          <u who="siv_holma_28bf5d" xml:id="i-bb1b4c461b3ee788-3" n="9c14ea55">
            <seg n="78b7107c">
              Fru talman! Jag ska börja med att bemöta Anders Åkessons lite
              humoristiska tillrop att vi har en vänsterpartiledd opposition.
              Jag förstår att det måste vara lite surt och att Anders Åkesson
              och Centerpartiet måste vara lite avundsjuka för att vi har de
              här kultursatsningarna. Därför måste man dra till med sedelpressar.
            </seg>
            <seg n="2cdb1d65">
              Jag har på ett mycket bra sätt redogjort för att vi inte behöver
              pressa ytterligare pengar. Vi använder de pengar som finns på
              ett helt annat sätt än alliansregeringen. Vi gör inga skattesänkningar
              på 65 miljarder.
            </seg>
            <seg n="e3448067">
              Vi har i s-, v- och mp-konstellationen klarat av att komma överens
              om 16 budgetöverenskommelser. Jag har säkert varit med om 10 av
              dem. Jag vet vad jag talar om. Det här kommer att gå hur bra som
              helst. Opinionen talar också för oss.
            </seg>
            <seg n="e5b87b5b">
              Jag skulle vilja ställa en fråga till Anders Åkesson. I tabell
              4, Bidrag till vissa museer, på s. 53 i betänkandet framgår att
              regeringen reducerar anslaget till Stiftelsen Föremålsvård i Kiruna,
              Grängesberg och Strömsund med 2 358 000 kronor. Samtidigt har
              regeringen 3 miljoner kronor till sitt förfogande. Här finns pengar
              för att man inte ska behöva avskeda 18 personer, varav 14 är lönebidragsanställda.
              Arbetslinjen måste väl även gälla de arbetshandikappade, Anders
              Åkesson? Är du beredd att tala för att Stiftelsen Föremålsvård
              får de här pengarna?
            </seg>
          </u>
          <note type="speaker" n="0756e5c9">
            Anf. 97 ANDERS ÅKESSON (c) replik:
          </note>
          <u who="anders_akesson_461949" xml:id="i-65a777e72374727b-1" n="1186d781">
            <seg n="661fc68d">
              Fru talman! Jag vill inleda med att säga till fru Holma att jag
              inte alls är sur tvärtom. Jag uppmärksammar att vi har en av Vänsterpartiet
              anförd kartell på kulturområdet, och det tycker jag är roligt.
            </seg>
            <seg n="73bfaeda">
              Däremot är jag bekymrad, Siv Holma, över att ni inte lyckas hålla
              samman bättre i er oppositionspolitik. Det är möjligt att den
              skulle vara mer framgångsrik om ni var lite mer samlade. Men det
              är inte mitt bekymmer, och det är inte heller någonting jag är
              sur över.
            </seg>
            <seg n="8714b285">
              Som centerpartist är jag väldigt nöjd, fru Holma. Vi har gjort
              stora satsningar inom idrotten. Vi har inte nämnt idrotten här
              tidigare, men den kommer att nämnas. Ja, vi har berört den, men
              vi har inte nämnt de väldigt stora satsningar som alliansregeringen
              gör. Det är jag mycket nöjd över, därför att idrott är också kultur.
              Den har spridning över hela landet och fostrar kommande generationer.
            </seg>
            <seg n="7961d129">
              Folkbildningssatsningen är jag som centerpartist utomordentligt
              nöjd över.
            </seg>
            <seg n="70646a7c">
              Den kyrkoantikvariska ersättningen, fru Holma, gläds jag över
              varje dag.
            </seg>
            <seg n="e038c222">
              Satsningen på kultur i skolan har vi efterlyst under många år,
              och den förverkligar vi nu tillsammans i alliansregeringen.
            </seg>
            <seg n="028ce4c3">
              Hemslöjden är också en sådan sak som jag är mycket nöjd med.
            </seg>
            <seg n="bbd37a4a">
              Avslutningsvis ställde fru Holma en fråga om Stiftelsen Föremålsvård
              i Kiruna. Som jag har fått det beskrivet för mig nu är vi inne
              på detaljer, och jag tror att Holma känner till detta bättre med
              sin lokala kännedom har man skurit ned eller har för avsikt att
              se över föremålsvård avseende metallföremål, om jag är rätt informerad.
              Frågan om vilka konsekvenserna blir avseende de lönebidragsanställda
              måste de som ansvarar för driften av anläggningarna svara på.
              Men såvitt jag har förstått har staten signalerat när det gäller
              metallvården att man inte riktigt har uppfyllt det som var den
              ursprungliga överenskommelsen, och därmed bör det ses över. Frågan
              varför man drar så drastiska slutsatser som Holma beskriver måste
              nog ställas till dem som driver och ansvarar för verksamheten.
            </seg>
          </u>
          <note type="speaker" n="3b9e3942">
            Anf. 98 SIV HOLMA (v) replik:
          </note>
          <u who="siv_holma_28bf5d" xml:id="i-bb1b4c461b3ee788-4" n="9c14ea55">
            <seg n="465c9956">
              Fru talman! Jag kan börja där Anders Åkesson slutade. Jag tror
              att ni i ert parti har två personer som är väldigt insatta i den
              här frågan. Den ena är fru talmannen, och den andre är Kenneth
              Johansson. Jag tycker att Anders Åkesson borde föra en dialog
              med sina partikamrater i den här frågan. Jag hoppas naturligtvis
              att det resulterar i att vi kommer att kunna klara av arbetslinjen
              för arbetshandikappade även i denna verksamhet.
            </seg>
            <seg n="cad5e658">
              Anders Åkesson talar om att vi borde ha gemensamma budgetförslag
              och att det skulle vara en mer framgångsrik linje än den vi har
              nu. Jag tycker att 20 procents skillnad i opinionsmätningarna
              mellan oppositionspartierna och alliansregeringen talar sitt tydliga
              språk, att vi är ganska framgångsrika ändå.
            </seg>
            <seg n="94da7304">
              För Vänsterpartiets del, och säkert också för de andras del,
              kan jag säga att vi är tre partier, och vi redovisar tre partiers
              kulturpolitik. Jag är inte alls, som sagt var, bekymrad för att
              vi inte ska komma överens när vi sätter oss ned. Vi kommer att
              komma överens precis på samma sätt som vi har gjort tidigare,
              och på ett väldigt framgångsrikt sätt, skulle jag vilja påstå.
              Det blev en rödgrön reda, inte en rödgrön röra, som Carl Bildt
              förutspådde.
            </seg>
            <seg n="f37573f5">
              Sedan folkbildning: Jag och Vänsterpartiet har inte varit putta
              över att ni har klarat av att göra de förstärkningar som vi var
              överens om i den gamla majoriteten. Jag har väl till och med gratulerat
              det moderata partiet för att de gick med på just den här folkrörelsetanken
              och folkbildningsanslaget. Jag är inte den som tycker att det
              partipolitiska alla gånger är det viktigaste, utan jag ser också
              på sakförhållandena. När det gäller folkbildningen vill vi satsa
              ytterligare.
            </seg>
          </u>
          <note type="speaker" n="7b1a4d4a">
            Anf. 99 ANDERS ÅKESSON (c) replik:
          </note>
          <u who="anders_akesson_461949" xml:id="i-65a777e72374727b-2" n="1186d781">
            <seg n="d627b4ab">
              Fru talman! Liksom Siv Holma gläds jag åt de sakpolitiska framgångar
              vi uppnår. Det är alltid resultaten som räknas. Där är vi säkert
              väldigt lika. Jag räknade upp ett antal områden där alliansregeringen
              står enig och där jag som centerpartist har särskild anledning
              att känna stor glädje. Det är kul.
            </seg>
            <seg n="d92614a2">
              Jag kan dela Siv Holmas synpunkter att det finns många insatta
              centerpartister. En av dem är talman. Men som jag har uppfattat
              det hela är det metallvården i Kiruna som staten har haft särskilda
              synpunkter på. Enligt den upplysning jag har är det inte tillfyllest
              levererat gentemot det som var tänkt. Om då verksamhetsledningen
              vidtar de åtgärder som Siv Holma beskriver måste frågan rimligen
              ställas till verksamhetsledningen. Man bedriver ju många fler
              saker än metallföremålsvård.
            </seg>
            <seg n="e425a418">
              Avslutningsvis, fru talman, är opinionsläge en sak och valresultat
              någonting helt annat.
            </seg>
          </u>
          <note type="speaker" n="4207b604">
            Anf. 100 MARGARETA ISRAELSSON (s) replik:
          </note>
          <u who="margareta_israelsson_36b853" xml:id="i-ed3d2d9bef4e9085-3" n="8c8970a8">
            <seg n="be40e49a">
              Fru talman! Tack för inlägget, Anders Åkesson! Jag har lite svårt
              att följa med i den debatteknik som går ut på att säga att vi
              skulle vara deprimerade över att ni har ändrat åsikt. Det är vi
              i de fall där ni har svikit tidigare uttalanden. Vi är ledsna
              över att Centerpartiet svek avtalet om public service. Vi är ledsna
              över att ni inte ställer upp för En bok för alla.
            </seg>
            <seg n="582621b0">
              Men vi applåderar det faktum att ni har fått med er regeringen
              på folkbildningen eller när det gäller stödet till idrotten. Det
              är bra jobbat! Synd att ni inte visade samma muskler när det gällde
              En bok för alla eller public service. Eller så handlar det om
              ändrade åsikter; jag vet inte. Men försök inte göra en sak av
              att vi skulle tycka att det är tråkigt att ni har nått framgång!
            </seg>
            <seg n="db77c81f">
              Precis som Siv Holma har sagt tidigare här i dag och det har
              även sagts i repliker har vi lyckats sätta samman både budgetpropositioner
              och vårpropositioner och resonera oss samman precis som man gör
              när man tar ansvar. Det är inget konstigt.
            </seg>
            <seg n="36dd2412">
              Titta på den budget som ligger framme! Från socialdemokratiskt
              håll har vi sagt att det mesta i den är bra. Vi tycker att vi
              ska kunna vara med och diskutera också framtidsfrågorna och vart
              kulturpolitiken ska ta vägen. Där vill ni inte ha oss med annat
              än när det handlar om en referensgrupp och något samtal nu och
              då. Gör inte en sak av detta!
            </seg>
            <seg n="ea271fbe">
              Kulturrådet säger i sitt svar om En bok för alla att ökad utgivning
              av böcker inte alltid har lett till ökad bredd i utgivningen.
              Är inte det en viktig sak att ta fasta på att det är viktigt med
              en bredd i bokutgivningen också när det gäller litteratur för
              barn?
            </seg>
          </u>
          <note type="speaker" n="5e35fdc6">
            Anf. 101 ANDERS ÅKESSON (c) replik:
          </note>
          <u who="anders_akesson_461949" xml:id="i-65a777e72374727b-3" n="1186d781">
            <seg n="2886bd99">
              Fru talman! Jag får be Israelsson utveckla frågan om depression.
              Jag förstod inte riktigt den, om jag ska vara ärlig. Det var säkert
              bara jag som inte förstod den, men jag förstod inte vem som var
              deprimerad eller varför. Men jag kan utifrån det som jag möjligen
              förstod den som försvara detta något.
            </seg>
            <seg n="04249ff2">
              Margareta Israelsson! Jag och Centerpartiet gläds över de framgångar
              som jag ser i allianspartiernas kulturpolitik. Jag exemplifierar
              med några områden där jag känner en särskild glädje. Jag tror
              inte att någon har uttryckt någon depression på grund av det.
            </seg>
            <seg n="4e62265b">
              Det jag uttryckte en viss förvåning över var differensen på 600
              miljoner kronor mer än en halv miljard i de tre oppositionspartiernas
              oppositionspolitik. Det är möjligtvis deprimerande för Margareta
              Israelsson, men jag kanske har missförstått det här. Jag är glad
              över den politik vi för, och jag är dessutom stolt över den.
            </seg>
            <seg n="b5699143">
              Jag förstår inte heller det här om svek i avtal om public service.
              Vi har i full enighet på allianssidan tillsatt en utredning om
              public service för att säkerställa public services finansiering
              i all synnerhet. Det är mycket transparenta och bra utredningsdirektiv
              som är möjliga att följa för alla. De kommer att redovisas för
              oss här under våren i en färdig utredning och läggas fram för
              kammaren. Jag ser inget svek bakom det. Fru talman! Jag ser ett
              större svek i om vi inte hade givit public service en rimlig chans
              att bli riktigt finansierad.
            </seg>
            <seg n="63c98ab4">
              Avslutningsvis gäller det En bok för alla. Det är möjligt att
              Kulturrådet har rätt i sin analys. Men det är inte säkert att
              En bok för alla för den sakens skull är rätt metod.
            </seg>
          </u>
          <note type="speaker" n="0588d385">
            Anf. 102 MARGARETA ISRAELSSON (s) replik:
          </note>
          <u who="margareta_israelsson_36b853" xml:id="i-ed3d2d9bef4e9085-4" n="8c8970a8">
            <seg n="5c3e9bae">
              Fru talman! När jag lyssnar på inläggen här vet jag egentligen
              inte på vilken nivå vi ska föra diskussionen. Vi lyssnar ju inte
              på varandra när vi samtalar, och då blir det väldigt konstigt
              och svårt att debattera.
            </seg>
            <seg n="8ac9d2a8">
              Jag och Socialdemokraterna har konstaterat att vi är helt överens
              om majoriteten i den budget som har lagts fram. Det betyder att
              vi ger stöd vare sig det är en kristdemokrat, en centerpartist
              eller en moderat som har nått framgång i den ena eller den andra
              förhandlingen.
            </seg>
            <seg n="1fa77bc9">
              Vi har ett antal punkter där vi tycker att ni har fel. Vi tycker
              att det kulturarv ni värnar så starkt ska vara tillgängligt för
              alla, och vi tycker att det ska vara fri entré på de statliga
              museerna. Vi har konstaterat att flera partiers medlemmar tycker
              som vi, och vi hoppas att fler kommer att ändra inställning i
              frågan.
            </seg>
            <seg n="a03c5af1">
              Vi tycker att det är tråkigt att ni flyttar pengarna från En
              bok för alla. Jag tror säkert att man hade kunnat föra den diskussionen
              på ett bättre sätt än att göra en snabbutredning under en sommar.
              Men när man gör det ska man inte samtidigt säga att det sker en
              satsning på läsfrämjande insatser. Det är en förflyttning av pengar.
            </seg>
            <seg n="b809fb72">
              När det gäller public service förstår jag att det var ett sätt
              att flytta fokus i debatten, så jag avstår från ytterligare kommentarer
              i den frågan. Det blir nästan larvigt annars.
            </seg>
          </u>
          <note type="speaker" n="c2f3d151">
            Anf. 103 ANDERS ÅKESSON (c) replik:
          </note>
          <u who="anders_akesson_461949" xml:id="i-57afa4807baee71a-0" n="1186d781" next="i-bca8dc7743089b3c-0">
            <seg n="934c3aee">
              Fru talman! Det var jag som fick en fråga om att någon skulle
              vara deprimerad. Jag förstod inte frågan, och jag bad då Margareta
              Israelsson upprepa och möjligen förtydliga den. Men låt oss inte
              fördjupa oss i detta.
            </seg>
            <seg n="d6da5d75">
              Så bra att Socialdemokraterna tycker att huvuddelen av våra budgetförslag
              är bra! Då är vi ännu fler som tycker likadant. Men fortfarande
              konstaterar jag, Margareta Israelsson, att det är mycket stor
              differens i oppositionens syn på den förda kulturpolitiken. Det
              gör mig möjligen bekymrad. Vad är det som gäller? Är det Margareta
              Israelssons syn på det primärkommunala självstyret, eller är det
              Esabelles syn på att man ska föra en statlig regional kulturpolitik?
            </seg>
            <seg n="5a7decfb">
              Den fria entrén har vi diskuterat tidigare. Jag är stolt över
              det beslut som denna kammare har fattat. Förslaget innebar ju
              utan tvekan en innevarande koncentration av insatser till ett
              fåtal punkter, företrädesvis i storstadsområden.
            </seg>
            <seg n="d8f1ad52">
              Satsningen på läsfrämjande insatser fortsätter, men möjligen
              i en annan form än En bok för alla. En form som Margareta Israelssons
              parti har varit med och infört är sänkningen av bokmoms i syfte
              förmodar jag att uppnå ungefär samma sak, det vill säga större
              tillgänglighet för många till litteratur. Det är en satsning som
              vi fortsätter med. Den kostar uppskattningsvis 1 ½2 miljarder
              kronor om jag räknar lite grovt jag kan ha fel. Det är en stor
              satsning; den är långt mycket större än den satsning som förmedlas
              via En bok för alla. Jag förstår inte upprördheten.
            </seg>
          </u>
          <note n="a89447a8">
            Anf. 104 CECILIA WIKSTRÖM i Uppsala (fp):
          </note>
          <u who="anders_akesson_461949" xml:id="i-bca8dc7743089b3c-0" n="1186d781" prev="i-57afa4807baee71a-0">
            <seg n="1f405dab">
              Fru talman! På måndag är det Nobeldagen. Världens ögon kommer
              då att vara riktade mot Helsingfors när vi firar landvinningar
              inom både vetenskap och litteratur. I samband med detta menar
              jag att vi måste ägna en tanke åt alla de människor runt om i
              världen som inte har möjlighet att fritt uttrycka sin mening.
              Folkpartiet liberalerna har föreslagit att vi ska sprida vår frihet
              till de människor runt om i världen som inte åtnjuter samma rättigheter
              som vi. Vi menar att vi inom biståndet ska öronmärka pengar för
              yttrandefrihet, och vi menar att vi också måste öka vår generositet
              och ta emot de människor som inte fritt kan skriva eller vara
              verksamma i ordets tjänst i sina hemländer och ta emot dem här
              hemma. Det gäller förföljda författare, journalister, bloggare
              och andra frihetskämpar.
            </seg>
            <seg n="cff55462">
              Regeringen, fru talman, har i årets budget presenterat flera
              framåtsyftande satsningar. Med hjälp av Skapande skola-satsningen
              stärker vi kulturens betydelse i skolan. I en tid där undersökning
              efter undersökning visar på fallande resultat för elevers läsförmåga
              måste regeringens enorma satsning på läsning i lågstadiet, den
              i historisk mening största enskilda åtgärden, 900 miljoner för
              lågstadiet, läsa-skriva-räkna-garantin, tillsammans med vår kulturpolitik
              utgöra en mycket betydelsefull insats.
            </seg>
            <seg n="fda0badd">
              Litteraturen och det fria ordet har alltid varit kärnan i liberal
              bildningspolitik. Den innefattar friheten att både uttrycka sin
              mening och ta del av information. Det kräver en aktiv skola med
              höga förväntningar också på de elever som inte har några förväntningar
              med sig hemifrån.
            </seg>
            <seg n="b2a3d4ab">
              Folkpartiet har därför länge arbetat för att öka bildningsnivån
              i samhället, i synnerhet i skolan, och stärka litteraturens ställning
              i samhället.
            </seg>
            <seg n="8ec101b9">
              Fru talman! Utvecklingen i dag är fantastisk. Det upplever jag
              varenda dag när jag ser mina små barn ja, nu ganska stora; vi
              blir alla äldre använda mobiltelefoner, datorer, Ipod tror jag
              att det heter; titta, jag vet inte ens vad det heter! och andra
              tekniska under när de kommunicerar med sina vänner, gör sina läxor
              eller lyssnar på musik. Min tioåring är tekniskt mer kunnig än
              vad jag någonsin kommer att bli. Samtidigt blir jag orolig för
              vad som händer när vi blir alltför beroende av tekniken. Vad händer
              när vi bara lever på ytan? Vi surfar och zappar, och olika verklighetsuppfattningar
              glimrar förbi. Vad händer med fördjupningen och förankringen?
              Får vi verkligen all kunskap vi behöver via Google? Är det inte
              så att kulturen genom litteratur, poesi, teater och musik har
              ännu mer att erbjuda i dag när vi lever i Googleåldern?
            </seg>
            <seg n="52edc118">
              Fru talman! Det kommer alltid att finnas bokslukare och teaterälskare.
              Det som oroar mig nu är att vi riskerar att skapa ett stort kulturellt
              utanförskap. Hur ska vi nå alla de barn och ungdomar som inte
              växer upp i hem med välfyllda bokhyllor eller föräldrar som uppmuntrar
              till eget skapande och teaterbesök? Därför menar vi att kulturen
              har ett rättviseuppdrag.
            </seg>
            <seg n="3bfa6730">
              Det fanns en rättvisetanke bakom den traditionella bildningsskolan
              som innebar att man prioriterade språk, litteratur och bildning.
              Den som inte får möjlighet till detta i skolan kommer alltid att
              vara marginaliserad. Här kommer Skapande skola in som en mycket
              betydelsefull insats tillsammans med vår läsa-skriva-räkna-garanti.
              Det är ett mycket stort reformarbete vars betydelse inte nog kan
              lyftas fram.
            </seg>
            <seg n="20ca80b5">
              Fru talman! Ett rikt, mångfasetterat och kreativt kulturliv kan
              inte skapas uppifrån med dekret och påbud, även om allt som man
              tidigare har gjort pekar i den riktningen. Det var ryckiga insatser
              som ibland hette mångkultur, ungkultur och andra saker. Vi säger
              att det ska vara barnkulturår vartenda år. Vi säger att det ska
              vara mångkulturår varje år eftersom vi lever i ett mångkulturellt
              land.
            </seg>
            <seg n="62420766">
              Vi överlåter däremot till respektive kulturinstitution att själv
              fatta beslut om hur detta ska gestaltas. Vi tillmäter dem ansvar
              och kunskap att forma sina strategier när det gäller jämställdhet,
              mångkultur och barnkultur. Vi tycker att det är viktigt att stärka
              kulturinstitutionernas frihet, och den friheten måste också säkerställas
              när det gäller mediernas oberoende. Vi vill möjliggöra bättre
              ekonomiska villkor för kulturarbetare, deras arbete och företagande.
              Kultursektorn, fru talman, måste igen ses som en närande och inte
              tärande sektor såsom den har uppfattats under en alltför lång
              tid.
            </seg>
            <seg n="b01e4c78">
              Fru talman! Den vision som regeringen nu arbetar mot har redan
              satt tydliga spår ute i verkligheten. Det kom alldeles nyss en
              ny prognos från Ams för 2008. Den visar på en fortsatt god tillväxt
              på jobb inom kulturbranscherna. Detta är också ett paradigmskifte
              i svensk politisk kontext. Kulturarbetsmarknaden har hittills
              utvecklats i en allt snabbare takt, mycket snabbare än Ams tidigare
              hade räknat med. Under 2008 väntas sysselsättningen stiga med
              2 500 personer inom denna sektor. Utöver denna ökning väntas också
              nytillskottet av egenföretagare inom kultursektorn öka ganska
              dramatiskt. Det är tydligen så att vi måste slå fast att regeringens
              satsning på arbete fungerar. Tusentals människor lämnar nu utanförskap
              för att gå till ett arbete om morgnarna. Mängder av människor
              får varje år nya möjligheter att leva på sitt arbete. Särskilt
              glädjande för mig är det att konstatera att det gäller också de
              människor som lever på sitt konstnärliga skapande. Allt detta
              är enligt Ams.
            </seg>
            <seg n="6e64e8bb">
              I dagens debatt gläder jag mig åt att åtminstone ett av oppositionspartierna
              presenterar en mycket tydlig ideologi för kulturen. Det är Vänsterpartiet.
              Kontrasten mellan Vänsterpartiets statskontrollerade kultursyn
              och vår liberala vision är stor, men den öppnar för debatt. Vänsterpartiets
              ansats är mycket tydlig. I stället för att skapa förutsättningar
              för att fria individer och kulturskapare tillsammans ska kunna
              skapa, utveckla och ta del av kulturlivet satsar man på politisk
              kontroll och insatser från det offentliga. Det blir hela tiden
              ett uppifrånperspektiv. Kom ihåg, fru talman, att det gröna gräset
              växer underifrån. Det är ingen som kan ge en order uppifrån. Så
              är det också med kulturell växt. Den gror och växer bäst lokalt
              och underifrån.
            </seg>
            <seg n="059c0671">
              Självklart får man en del utrymme i budgeten att strö som gåvor
              över olika politikområden om man nu gör som Vänsterpartiet och
              beskattar vanliga inkomsttagare mycket hårt, till exempel när
              en vanlig undersköterska, byggnadsarbetare eller bibliotekarie
              får sin skatt höjd med över 10 000 kronor om året med Vänsterpartiets
              finanspolitik.
            </seg>
            <seg n="20298b7c">
              Fru talman! Men Vänsterpartiet har en ideologisk budget, och
              det ska de ha heder och ära för. Det är alltid bra med tydlighet.
              Genom att ta bort de små ekonomiska marginalerna för den lilla
              vanliga människan ser man till att hon måste förlita sig till
              det offentliga. När den genomsnittliga LO-familjen med två arbetande
              föräldrar får sin skatt höjd med över 20 000 kronor om året i
              reda pengar blir det inte mycket pengar över för köp av böcker,
              biobiljetter, teaterbesök, hyra av instrument i kulturskolan eller
              något annat.
            </seg>
            <seg n="9297a5eb">
              Seriös politik handlar om att prioritera och ibland göra svåra
              och smärtsamma avvägningar. Alla kan presentera långa önskelistor
              på bra förslag. Alla kan hitta fantastiska ändamål som är värda
              stöd. Men politik handlar om att i varje ny tid prioritera varje
              skattekrona. Budgeten är det redskap vi använder för att visa
              vilka avvägningar vi gör. Tyvärr har det största oppositionspartiet
              nu igen visat att man inte kan leverera ett trovärdigt alternativ
              för de prioriteringar man vill göra. I stället ser vi en önskelista
              som saknar finansiering eftersom den finansieras med neddragningar
              som man aldrig skulle drömma om att genomföra i verkligheten.
              Det finns några korta exempel.
            </seg>
            <seg n="81617cf1">
              Socialdemokraterna föreslår att en fjärdedel av försvarsanslaget,
              motsvarande 11 miljarder kronor, ska dras in till 2010. Då är
              det lätt att ösa på i kulturbudgeten. Dessutom sparar de 1,6 miljarder
              på Regeringskansliet under det att vi står inför ett stort ordförandeskap.
              Tillsammans motsvarar detta nästan lika mycket pengar som hela
              den samlade kulturbudgeten.
            </seg>
            <seg n="56eb4e60">
              Aldrig tror jag att Socialdemokraterna hade kommit på tanken
              att genomföra dessa världsfrånvända förslag om de suttit vid makten.
              Hur ska vi då kunna föra en seriös debatt om vilka prioriteringar
              vi vill göra på kulturens område? Vilka av satsningarna skulle
              uppgå i tomma intet om de var tvungna att faktiskt finansiera
              sina förslag och presentera neddragningar de är beredda att försvara,
              inte bara i opposition utan också när man har regeringsansvar?
            </seg>
            <seg n="a16b7d7f">
              Det är inte bara regeringssidan som måste ta ansvar för förslagen.
              Även oppositionen har ett ansvar att presentera förslag på ett
              seriöst sätt. Hur ska vi annars kunna diskutera? Nu blir det en
              nästan irrelevant övning att diskutera kulturbudgeten. Nästa år
              är vi tacksamma om önskelistorna skickas raka vägen till jultomten
              och budgetarna till riksdagen i stället för tvärtom.
            </seg>
            <seg n="b3bcfe96">
              Avslutningsvis skulle jag kort vilja säga som en amerikansk historiker
              som heter Arthur Schlesinger, jr: En regering som uträttar och
              skapar något måste alltid bära en prägel av kaos. Den misshagar
              alltid dem vilkas rutin den sätter på spel. Ordentliga regeringar
              är mycket sällan skapande och skapande regeringar mycket sällan
              ordentliga. Politiker måste vara mer roade av det oroliga än oroade
              för det roliga.
            </seg>
            <seg n="47b227c4">
              Kanske, fru talman, gäller detta i synnerhet oss som är verksamma
              inom kulturpolitikens område.
            </seg>
          </u>
          <note n="b30b9a81">
            Glad advent till er alla!
          </note>
          <note type="speaker" n="e581c4a1">
            Anf. 105 SIV HOLMA (v) replik:
          </note>
          <u who="siv_holma_28bf5d" xml:id="i-6d5c01e405fabc67-0" n="9c14ea55" next="i-85f55ff85aeb7d6e-0">
            <seg n="f374be47">
              Fru talman! Jag förstår inte varifrån Cecilia Wikström får att
              Vänsterpartiets kulturpolitik skulle ha någon form av uppifrånperspektiv
              och att den skulle vara någonting som handlar om att skapa tvång.
              Vi står det vet Cecilia Wikström för den konstnärliga friheten
              som princip. Vi menar att kulturpolitikens uppgift är att skapa
              en infrastruktur där den fria, konstnärliga utövningen ryms och
              där det finns olika former av konstnärliga uttryck.
            </seg>
            <seg n="bef87cc7">
              Jag skulle vilja ställa en fråga till Cecilia Wikström med anledning
              av det utskottssvar som majoriteten har gett om filmstöd. När
              det gäller Film i Sameland och Tornedalen har utskottet fel, fel
              och åter fel.
            </seg>
            <seg n="273e7e64">
              Jag skulle vilja lämna den utredning som jag håller här som ett
              bevis. Här framgår det som utskottsmajoriteten inte känner till,
              nämligen att det finns ett regionalt och lokalt intresse för det
              här projektet. Både landsting och kommuner har uttalat sig och
              är villiga att skjuta till medel och även Svenska Filminstitutet,
              Filmpool Nord, Filmpool Jämtland och så vidare. Alla de villkor
              som utskottet säger är en grund för att säga nej till det här
              är faktiskt uppfyllda. Jag frågar varför man inte vill satsa på
              ett så här fint projekt. Det är ju i linje med Sveriges undertecknande
              av Europarådets konvention om skydd av de nationella minoriteternas
              språk och kultur.
            </seg>
            <seg n="22d894ac">
              Jag överlämnar betänkandet här, så får vi se vad som händer!
            </seg>
          </u>
          <note n="2790615d">
            Anf. 106 CECILIA WIKSTRÖM i Uppsala (fp) replik:
          </note>
          <u who="siv_holma_28bf5d" xml:id="i-85f55ff85aeb7d6e-0" n="9c14ea55" prev="i-6d5c01e405fabc67-0">
            <seg n="d605e3ff">
              Fru talman! Det var många saker på en gång. När Siv Holma frågar
              mig varifrån jag tar detta med att det kommer uppifrån är det
              mycket enkelt att svara. Jag ser den lilla människan, den lilla
              familjen, samhällets minsta gemenskap, som ska beskattas mycket
              hårt för att finansiera alla de reformer, såväl inom kulturpolitikens
              område som inom andra politikområden, som Vänsterpartiet vill
              satsa på. Det blir helt enkelt inte trovärdigt.
            </seg>
            <seg n="5d0d5a69">
              Siv Holma har tidigare sagt att man har varit med och förhandlat
              fram 16 budgetar. Heja er! säger jag, men ni fick inte igenom
              någon halv miljard där, och ingen hel miljard heller. Det blev,
              om något, en Kejsarens nya kläder-historia.
            </seg>
            <seg n="9e9fbcad">
              Sedan handlar det om friheten. När Siv Holma talar om frihet
              vill jag bara säga detta: Sanningen är det som kan göra oss fria.
              Frihet är det bästa ting det vet vi att en klok människa, biskop
              Tomas, har sagt. Detta frihetsbegrepp har inte bäst gestaltats
              genom historien av den ideologi som Siv Holma företräder.
            </seg>
            <seg n="1fceb155">
              När det handlar om de nationella minoriteterna, Film i Sameland
              och Tornedalen och den utredning som jag fått ska jag med stort
              intresse läsa den och återkomma i ärendet. Det blir en trevlig
              julläsning för mig. Tack för den!
            </seg>
          </u>
          <note type="speaker" n="9786816f">
            Anf. 107 SIV HOLMA (v) replik:
          </note>
          <u who="siv_holma_28bf5d" xml:id="i-6d5c01e405fabc67-1" n="9c14ea55" next="i-85f55ff85aeb7d6e-1">
            <seg n="036502cd">
              Fru talman! När jag talade om budgetöverenskommelserna nämnde
              jag aldrig att jag har varit med om 16 stycken, men 10 kanske.
            </seg>
            <seg n="7483f4f8">
              Fru talman! Vi har satsat åtskilligt på kulturområdet. Glöm inte
              bort när vi införde 6 procents moms på litteratur. Det var en
              satsning som jag tror var 1,2 miljarder. Fri entré-reformen, som
              Folkpartiet tycker så bra om, handlade också om åtskilliga hundratals
              miljoner kronor. Det har varit en räcka av saker och ting.
            </seg>
            <seg n="cddaee0b">
              Det vi gör nu i Vänsterpartiet är att vi ser framåt. Vi vill
              skapa den infrastruktur som jag talade om, därför att staten är
              inte fattig i dag. Vi har 135 miljarder i överskott i statsbudgeten,
              och om man jämför med hur mycket Cecilia Wikström och alliansregeringen
              sänker skatten 65 miljarder är 1 miljard oerhört lite i det sammanhanget,
              det som vi vill prioritera till kulturen. Jag tror faktiskt i
              grund och botten att Cecilia Wikström tycker att det finns väldigt
              många bra förslag som Vänsterpartiet har presenterat i sin budget,
              men det gäller ju för Cecilia Wikström att om man är med i ett
              sammanhang får man stå för helheten. Men har man inte råd att
              satsa på kulturen nu kan man fråga sig när det är kulturens tur
              att få rimliga ekonomiska villkor.
            </seg>
            <seg n="843b89ee">
              Tala inte om Vänsterpartiets ideologiska bakgrund eller vad du
              vill! Vi står för den konstnärliga friheten, och det vet Cecilia
              Wikström. Angrip och bemöt det faktiska i vårt förslag!
            </seg>
          </u>
          <note n="b7dd10e4">
            Anf. 108 CECILIA WIKSTRÖM i Uppsala (fp) replik:
          </note>
          <u who="siv_holma_28bf5d" xml:id="i-85f55ff85aeb7d6e-1" n="9c14ea55" prev="i-6d5c01e405fabc67-1">
            <seg n="667e583d">
              Fru talman! Ja, nu ska vi ta det mycket lugnt. Det är ändå så
              att det är våra gärningar och handlingar som är våra bästa domare,
              och jag sade mycket stillsamt, utan att peka ut någon, att den
              ideologi som Siv Holma företräder inte bäst kan sägas ha ökat
              människors frihet eller oberoende genom historien, varken i detta
              land eller i andra länder. Detta tror jag är en mycket objektiv
              sanning.
            </seg>
            <seg n="a3944649">
              Nu ger vi Forum för levande historia ett utökat uppdrag att verkligen
              gå till botten också med de brott mot mänskligheten och mot enskilda
              individer som har ägt rum i historien av totalitära rörelser som
              nazismen och kommunismen. Det är viktigt, för sanningen är det
              som kan göra oss fria.
            </seg>
            <seg n="27b444fd">
              Annars blir vi fångar här och nu. Människor utan förankring och
              kunskap om historien är oförmögna att skapa framtid inom alla
              politikområden. På kulturpolitikens område blir detta mycket tydligt.
            </seg>
            <seg n="c3e7e306">
              Vi är inte fångna här och nu. Vi vill veta vad historien kan
              lära oss och utifrån det här och nu skapa en politik, en kunskapsnivå
              och en bildningsnivå som gör oss rustade att möta framtiden, fria
              och oberoende, precis som hela kulturlivet ska vara fritt och
              oberoende. Där har vi liberaler mycket att vara stolta över.
            </seg>
            <seg n="978c07a9">
              Jag vill ge Siv Holma en poäng också all heder för detta med
              bokmomsen. När man sänkte bokmomsen till 6 procent gjorde vi en
              bred överenskommelse runt omkring det. Folkpartiet hade verkat
              för det under många år innan det genomfördes. När detta hände
              blev böcker, också historieböcker, mer tillgängliga för människor,
              och där kan vi läsa om hur den historiska utvecklingen har sett
              ut och vilket nu vi har att rätta oss efter här och nu för att
              bättre kunna möta framtiden och rusta de barn och unga som växer
              upp nu.
            </seg>
          </u>
          <note type="speaker" n="95a3bd59">
            Anf. 109 MARGARETA ISRAELSSON (s) replik:
          </note>
          <u who="margareta_israelsson_36b853" xml:id="i-3318691613c874c4-0" n="8c8970a8" next="i-e5a5ff002d286708-0">
            <seg n="da542488">
              Fru talman! Jag tänkte först inte begära ordet, men sedan konstaterade
              jag igen att vi hamnar i resonerandet om de stora skillnaderna.
            </seg>
            <seg n="3284efba">
              Från socialdemokratiskt håll har vi på tre punkter haft invändningar
              mot budgeten, och precis som Cecilia Wikström tog upp har vi några
              tillägg. Vi tycker att det är fel att flytta pengarna från En
              bok för alla. Vi tycker att de gör ett viktigt läsfrämjande arbete.
              Vi tycker att de genom sin bokutgivning, sina kanaler och sin
              folkrörelseförankring har en möjlighet att nå ut långt. Det stöd
              som ges är för att få ned priserna på böckerna.
            </seg>
            <seg n="5c55b9a0">
              Man kan alltid diskutera hur man utformar stöd, men vi kan väl
              inte direkt säga att frågan har varit föremål för någon diskussion.
              Cecilia Wikström deltog i samband med den manifestation som var
              på Mynttorget den 14 november. Hon talade lite grann med representanterna
              från En bok för allas vänner. Jag uppfattade då att Cecilia Wikström
              själv hade varit prenumerant på En bok för allas böcker och tyckte
              att det var bra och viktigt men att man nu hade gjort en annan
              prioritering.
            </seg>
            <seg n="27e60e6b">
              Det är riktigt, och det är de där prioriteringarna som vi ofta
              resonerar om när vi träffas så här. Vi diskuterar ett budgetförslag
              och våra olika alternativ.
            </seg>
            <seg n="daf7594d">
              När Folkpartiet ställer upp på en sådan här budget Cecilia Wikström
              talar om att det är väsentligt med de möjligheter som ges till
              arbete för kulturarbetarna, vilket vi kan vara alldeles överens
              om ser då inte Cecilia Wikström ett problem i att om inriktningen
              för hur vi ska nå kulturen bara ska hänga på hur stor skattesänkning
              vi får kommer det att bli skillnader i vilka möjligheter man har
              att nå kulturen?
            </seg>
          </u>
          <note n="f957ea07">
            Anf. 110 CECILIA WIKSTRÖM i Uppsala (fp) replik:
          </note>
          <u who="margareta_israelsson_36b853" xml:id="i-e5a5ff002d286708-0" n="8c8970a8" prev="i-3318691613c874c4-0">
            <seg n="5bc43e04">
              Fru talman! Det är spännande när vi får tillfälle att diskutera
              litteratur. Det finns mycket som vi ser likadant på det vet jag
              också.
            </seg>
            <seg n="25bdcae6">
              När En bok för alla tillkom för mer än 30 år sedan var det nödvändigt
              för att öka läsandet i landet. Böcker var då mycket dyra, och
              bokmomsen låg på 25 procent. Böcker var inte tillgängliga på samma
              sätt. Detta var innan pocketboomen fullständigt exploderade. I
              dag är situationen annorlunda. Bokmomsen är 6 procent som vi precis
              hörde Vänsterpartiets företrädare tala om. Det finns böcker att
              köpa i Pocket shop för samma pris som En bok för alla för var
              och en på järnvägsstationer och i kiosker. Själv köpte jag förra
              årets nobelpristagare Orhan Pamuk i kassan på Ica i Luthagen i
              Uppsala för 50 kronor. För mig är detta en bok för alla.
            </seg>
            <seg n="e8362835">
              En bok för alla har gjort fantastiska saker, och de ska ha all
              heder för det. Men vårt uppdrag är dessa svåra prioriteringar.
              Hur använder vi bäst skattebetalarnas pengar för läsfrämjande?
              Är det genom att ge ut En bok för alla som bara finns där de som
              redan läser går, alltså på studieförbund, bibliotek och på en
              del arbetsplatser, men långt ifrån alla? Pocketböcker kan man
              nu hitta på Ica, Konsum, närlivsbutiker och bensinstationer. Det
              är en bok för alla.
            </seg>
            <seg n="35a9058f">
              Låt oss fokusera på vad läsande egentligen är. Att en mamma eller
              en pappa köper en bok på Ica det finns barnböcker där också och
              går hem och läser för barnen är att förvalta väl den tradition
              som folkbildningsrörelsen En bok för alla har byggt upp.
            </seg>
            <seg n="48ef4919">
              För övrigt finns möjligheten kvar för En bok för alla, som ägs
              av ABF, Studieförbundet Vuxenskolan och Ordfront, att fortsätta
              med sin utgivning det finns inget som hindrar det men då på kommersiell
              grund.
            </seg>
            <seg n="f48a50e8">
              (Applåder)
            </seg>
          </u>
          <note type="speaker" n="7785e3bb">
            Anf. 111 MARGARETA ISRAELSSON (s) replik:
          </note>
          <u who="margareta_israelsson_36b853" xml:id="i-3318691613c874c4-1" n="8c8970a8" next="i-e5a5ff002d286708-1">
            <seg n="e99eef0c">
              Fru talman! Prioriteringar är precis det som det handlar om.
              Vi har inte mer pengar i denna fråga någon av oss, men vi väljer
              att prioritera på lite olika sätt.
            </seg>
            <seg n="5115c56c">
              När regeringen och allianspartierna väljer hur man ska använda
              dessa miljoner handlar det om att översättarstödet inte fanns
              med i den förra budgeten. Då var det lägligt att ta 7 miljoner
              från En bok för alla för att klara den frågan. Den blev snabbutredd
              och gick ut på remiss i somras. Man kunde ta 3 miljoner som gick
              till läsfrämjande insatser via En bok för alla och lägga det på
              läsfrämjande.
            </seg>
            <seg n="66816b84">
              Vi tyckte inte att regeringens modell med det fristående institutet
              var den bästa. Men när man fick backa på den punkten och i stället
              i budgeten lade fram förslaget att det skulle plockas in i Kulturrådet
              stödde vi det. Vi fick därför lägga till 7 miljoner för att klara
              stödet till En bok för alla för att vara alldeles korrekt.
            </seg>
            <seg n="daeed3fe">
              Vad jag inte riktigt förstår är diskussionen om att En bok för
              alla är bra och kommer att leva kvar. Det tror jag också att den
              kommer att göra. Vi diskuterar inte om den ska läggas ned eller
              inte, för det är naturligtvis ägarna som fattar det beslutet.
              Här har det handlat om ett riktat stöd för läsfrämjande insatser
              som ni väljer att ta bort och lägga in i Kulturrådet. De har pekat
              på att man är orolig för att man kan tappa bort de kanaler som
              finns. Det tycker jag är synd.
            </seg>
            <seg n="72c3000f">
              När man nu tar bort pengarna från En bok för alla kan de dessutom
              inte utge inbundna böcker. Pocketböckerna är en liten del av ungdomslitteraturen,
              och barnen behöver inbundna böcker.
            </seg>
          </u>
          <note n="4b1adb4f">
            Anf. 112 CECILIA WIKSTRÖM i Uppsala (fp) replik:
          </note>
          <u who="margareta_israelsson_36b853" xml:id="i-e5a5ff002d286708-1" n="8c8970a8" prev="i-3318691613c874c4-1">
            <seg n="01855ae9">
              Fru talman! Ja, barn behöver inbundna böcker. Jag vill rekommendera
              oss alla att till de barn och ungdomar vi känner köpa Expressens
              alldeles lysande klassikerutgivning. Det är en bok i veckan för
              59 kronor. Det blir en hyllmeter i en bokhylla och är en mycket
              fin present att ge till alla våra ungdomar den dag de flyttar
              hemifrån. Den som läser en bok går, som sagt, aldrig ensam till
              sängs. Det är en mycket bra present att ge till ungdomar som flyttar
              hemifrån.
            </seg>
            <seg n="52e7cb34">
              Expressen är i detta ett lysande föredöme. Att kunna ge ut en
              vackert inbunden bok för 59 kronor är alldeles fantastiskt. Det
              tror jag att En bok för alla också kommer att klara av om man
              har det som målsättning. Det går på kommersiella grunder 59 kronor
              boken varje tisdag i Expressen.
            </seg>
            <seg n="18aafce8">
              7 miljoner går till översättningsstöd. Vi är mycket stolta över
              våra svenska författare, poeter och dramatiker. Vi tycker att
              det är tråkigt att sådana lysande författare bara ska vara förbehållet
              en svensk målgrupp. Våra författares alster måste nå ut till en
              vidare läsekrets runt om i världen. Därför går 7 miljoner kronor
              till översättning av svensk litteratur till andra språk och tvärtom.
              Vi behöver också möta världens litteratur här hemma.
            </seg>
            <seg n="91fef001">
              Jag vill i sammanhanget erinra, fru talman, om att det går närmare
              160 miljoner kronor till läsåtgärder och litteratur genom olika
              stöd i budgeten. Det är mycket pengar. För min del skulle det
              kunna få vara mer pengar, men vi är på god väg. Jag vill lugna
              Margareta Israelsson med detta: Vi är inte färdiga. Vi har haft
              ett år på oss. Vi kommer att fortsätta.
            </seg>
          </u>
          <note type="speaker" n="be8add15">
            Anf. 113 DAN KIHLSTRÖM (kd):
          </note>
          <u who="dan_kihlstrom_3dee82" xml:id="i-9689ba04ebb07759-0" n="089b5534" next="i-603d1994985f256f-0">
            <seg n="940bbe9e">
              Fru talman! För ett tag sedan fick jag ett mejl med följande
              frågeställning. Vad är kultur? Följdfrågan var: Vilken definition
              använder ni er av i kulturutskottet? Det var en student som studerar
              religion och filosofi som ställde frågan till mig.
            </seg>
            <seg n="400fa3ad">
              Trots att jag har hängt med ett tag i kulturdebatten var jag
              tvungen att stanna upp och tänka en gång till. Jag ska i dag inte
              försöka svara helt på frågan, men själva frågan kan vara en lämplig
              inledning för mitt anförande.
            </seg>
            <seg n="6e6759de">
              Jag började med att ge mejlskrivaren ett kort svar. Jag skrev:
              Kultur är att odla. Jag tycker att det med några få ord säger
              väldigt mycket om vad det handlar om. Vi behöver kulturen. Den
              ger oss rötter i vår historia, mening i nuet, visioner för framtiden
              och möjlighet att ingå i ett sammanhang. Kulturen är filtret genom
              vilket vi ser på oss själva och vår omvärld.
            </seg>
            <seg n="8af5f8a4">
              Det är kulturen som beskriver oss människor. Kulturen är i dess
              vidaste mening ogripbar och svårfångad. Samtidigt kan kulturen
              vara och är oerhört konkret och nära. Det kan handla om en vas
              som bevarats genom århundraden, en rockkonsert eller en målning.
            </seg>
            <seg n="9a66d855">
              Kultur är långt mycket mer än den statliga kulturpolitiken. Kristdemokraterna
              har tillsammans med övriga regeringspartier varit med och startat
              en kulturpolitisk utredning. Det är en utredning som ska se över
              kulturens roll i samhället.
            </seg>
            <seg n="af9eeb6a">
              Hur kan vi med politikens hjälp stärka utan att i alltför hög
              grad styra kulturen i Sverige? Vilka vägar ska användas för att
              kulturen ska bli mer vital, mer nyskapande och mer livskraftig?
              Kulturen är i ständig förändring. Det måste också gälla kulturpolitiken.
              Om kulturpolitiken fastnar i alltför låsta mönster kommer det
              att hindra kulturpolitiken från att utvecklas fritt.
            </seg>
            <seg n="dacb78cd">
              De byggstenar som kulturpolitiken vilar på i dag lades redan
              år 1974. Det är inte svårt att inse att det hänt en hel del sedan
              dess. Samhället har ändrats och kulturen har ändrats, men har
              kulturpolitiken gjort det?
            </seg>
            <seg n="1dd722ab">
              Jag tycker att oppositionen försöker utmåla den kulturpolitiska
              utredningen med mörka, svarta färger. Den ser utredningen som
              ett hot mot kulturen. Jag kan inte riktigt förstå det. Det är
              inget hot utan en möjlighet.
            </seg>
            <seg n="3fadee29">
              Utredningen syftar till att skapa något nytt, hitta nya vägar
              och skapa nya möjligheter. Staten har ett stort ansvar för kulturen.
              Men i det ansvaret ligger också att våga tänka nytt så att kulturen
              kan fortsätta att vara en fri kraft i samhället.
            </seg>
            <seg n="5a0071ad">
              Det utgiftsområde som vi i dag diskuterar hör till en av statsbudgetens
              minsta budgetar. Samtidigt vet vi att det är ett av de områden
              som berör flest människor. Här finns statliga stöd och bidrag
              till hundratals, kanske tusentals, olika verksamheter, institutioner
              och myndigheter. Det finns små, väldigt små och väldigt stora.
              Jag ska bara ta några av dem.
            </seg>
            <seg n="56f727d4">
              Först och främst vill jag liksom flera före mig tala om satsningen
              Skapande skola. Att låta barn och ungdomar ta del av vårt kulturarv
              och vara delaktiga i konstnärligt skapande är kulturpolitikens
              kanske viktigaste uppgift. Jag är därför glad över att vi i denna
              budget har kunnat påbörja en långsiktig och storskalig satsning
              som når ut till elever i hela landet.
            </seg>
            <seg n="764684cb">
              Det är inget tillfälligt projekt utan ett långsiktigt bidrag
              för att skapa en självklar plats för kulturen i skolan. Jag har
              därför lite svårt att förstå Socialdemokraternas kritik. På vilket
              sätt skulle detta riskera att bli en tillfällig satsning som inte
              får någon bestående inverkan?
            </seg>
            <seg n="f6d65a5d">
              Vad är skillnaden mellan Skapande skola och Socialdemokraternas
              egen barn- och ungdomssatsning som vi har fått presenterat här?
              På vilket sätt är den mer långsiktig? Det kan jag inte riktigt
              förstå.
            </seg>
            <seg n="20727c0a">
              I årets budget har vi lagt grunden till en satsning på Skapande
              skola. Det är en satsning som kommer att leva och utvecklas i
              många år. Självklart är min förhoppning när systemet är i gång
              och fungerar att vi så småningom kan bygga ut satsningen ytterligare
              och låta den omfatta även elever i lägre årskurser.
            </seg>
            <seg n="c686dc0d">
              I förra veckan presenterades resultatet av världens största studie
              av läsförmåga bland skolelever över hela världen. Resultatet var
              oroväckande. Svenska elever låg på sjätte plats bland de länder
              som deltog. Det var ett mycket bra resultat. Varför är då detta
              oroande? Studien visar en kraftig försämring i Sverige. När samma
              studie presenterades för fem år sedan låg Sverige i topp. Vi har
              sjunkit sex placeringar, och trenden är nedåtgående.
            </seg>
            <seg n="24947573">
              Varför tar jag nu upp det i kulturdebatten? Det är snarare en
              fråga för utbildningsutskottet och Utbildningsdepartementet, men
              inte bara. Under vårt område finns stora satsningar på läsfrämjande
              insatser som pågått år efter år utan att kanske någon har ställt
              frågan: Används pengarna på rätt sätt? Bidrar dessa miljoner verkligen
              till läsfrämjande? Det är anmärkningsvärt.
            </seg>
            <seg n="5bf635cd">
              Precis som vi har hört förut går 150 miljoner till läsfrämjande
              insatser varje år. Det är viktiga pengar som måste investeras
              på bästa sätt. Oppositionen anser att det bästa sättet för staten
              att satsa på läsfrämjande är att driva ett förlag och ge ut böcker.
              Det tror inte jag. Det finns så många andra som gör det bra.
            </seg>
            <seg n="50fe2c72">
              Tillgången på böcker och även böcker till lågt pris är i dag
              större än någonsin. Här kan jag eftersom det varit diskussion
              om momssatserna flika in att det inte bara var Vänsterpartiet
              och Socialdemokraterna utan också en mycket stor enighet i Sveriges
              riksdag bakom en låg moms på böcker. Det är en fråga som även
              Kristdemokraterna har drivit under många år.
            </seg>
            <seg n="23caa637">
              Kristdemokraterna anser att det är viktigt att göra en översyn
              av alla statens läsfrämjande insatser och kanske till och med
              göra några förändringar. Målet måste vara att satsa på det som
              fått bästa effekt på lång sikt. En översyn ska syfta till en höjd
              ambitionsnivå och nya målsättningar för statens läsfrämjande insatser.
            </seg>
            <seg n="8f34d40f">
              Jag vill avsluta med att i det här sammanhanget lyfta fram skolbiblioteken.
              I utredningar har det konstaterats att en stor andel svenska skolbibliotek
              saknar bibliotekarie. Inte ens en tredjedel av grundskoleeleverna
              går i skola där det finns en bibliotekarie. Det är mycket olyckligt.
            </seg>
            <seg n="c8174e36">
              Bibliotekarien är den som kan locka eleverna till läsning genom
              att ta fram bra och lämplig litteratur. De känner till vilket
              utbud som finns och kan hitta nya ingångar till läsningen. Deras
              betydelse för läsfrämjandet är därför stor. Frågan om bibliotek
              i allmänhet och särskilt skolbiblioteken har en tendens att falla
              mellan två stolar. Ansvaret delas mellan kultur- och utbildningspolitiker
              vilket i värsta fall kan innebära att ingen tar det fulla ansvaret.
            </seg>
            <seg n="165e07d5">
              Jag menar att det är dags att ta ett större grepp också kring
              bibliotekspolitiken. I anslutning till statens läsfrämjande insatser
              bör även bibliotekspolitiken ses över. Det handlar om att utvärdera
              den nuvarande bibliotekslagen men också om att se över det nationella
              ansvaret för bibliotekspolitiken och också skapa en nationell
              biblioteksvision.
            </seg>
          </u>
          <note n="66ed302a">
            Ajournering
          </note>
          <note n="264818d0">
            Kammaren beslutade kl. 15.57 på förslag av andre vice talmannen
            att ajournera förhandlingarna till kl. 16.00 då votering skulle
            äga rum.
          </note>
          <u who="dan_kihlstrom_3dee82" xml:id="i-603d1994985f256f-0" n="089b5534" prev="i-9689ba04ebb07759-0">
            <seg n="988b0597">
              Återupptagna förhandlingar
            </seg>
          </u>
          <note n="e50dbcad">
            Förhandlingarna återupptogs kl. 16.00.
          </note>
          <note n="08e2033f">
            8 § Beslut om ärenden som slutdebatterats den 3 december
          </note>
          <note n="eea05fef">
            Punkt 1
          </note>
          <note n="796f1124">
            Punkt 7
          </note>
          <note n="aea72193">
            Punkt 8
          </note>
          <note n="b3f466aa">
            Övriga punkter
          </note>
          <note n="3243ca87">
            Punkt 2
          </note>
          <note n="c2e3ca9a">
            Punkt 14
          </note>
          <note n="7471081f">
            Punkt 16
          </note>
          <note n="b3f466aa">
            Övriga punkter
          </note>
          <note n="a1ad1716">
            9 § Beslut om ärenden som slutdebatterats vid dagens sammanträde
          </note>
          <note n="3243ca87">
            Punkt 2
          </note>
          <note n="58a6cb9d">
            Punkt 3
          </note>
          <note n="a7d216aa">
            Punkt 6
          </note>
          <note n="796f1124">
            Punkt 7
          </note>
          <note n="aea72193">
            Punkt 8
          </note>
          <note n="b3f466aa">
            Övriga punkter
          </note>
          <note n="eea05fef">
            Punkt 1
          </note>
          <note n="9bfc67ae">
            Punkt 5
          </note>
          <note n="b3f466aa">
            Övriga punkter
          </note>
          <note n="fb2cf132">
            Meddelande om inställd votering
          </note>
          <note n="0a2fff1e">
            Andre vice talmannen meddelade att voteringen torsdagen den 6
            december kl. 12.00 skulle utgå.
          </note>
          <note n="615b6816">
            Voteringen kl. 17.00 skulle äga rum enligt tidigare planering.
          </note>
          <note n="cfb19810">
            10 § (forts. från 7 §) Kultur, medier, trossamfund och fritid
            (forts. KrU1)
          </note>
          <note type="speaker" n="d67ccec0">
            Anf. 114 Kulturminister LENA ADELSOHN LILJEROTH (m):
          </note>
          <u who="lena_adelsohn_liljeroth_363786" xml:id="i-2665aa831cd0622e-10" n="ff4a8822">
            <seg n="054a3cd1">
              Fru talman! Ett år har gått och det har gått fort sedan vi senast
              debatterade kulturbudgeten. Det har varit ett roligt, spännande
              och intensivt år, fyllt av livliga och ibland också tuffa debatter.
              Så ska det ju också vara. Som tidigare ledamot i utskottet vet
              jag också med vilket nit och engagemang som arbetet och granskningen
              sker.
            </seg>
            <seg n="362457f7">
              Tack vare ert engagemang har jag bara sedan i augusti fått 21
              tillfällen att debattera frågor i kammaren, allt från idrottsfrågor
              och kultur i skolan till kulturskaparnas villkor och hur vi bäst
              värnar vårt kulturarv. Oavsett fråga har det varit 21 tillfällen
              att debattera det som kanske är allra viktigast, behovet av nytänkande
              och förändring och hur kulturen kan utvecklas.
            </seg>
            <seg n="168b1713">
              Eftersom skiljelinjerna stundom blir väldigt tydliga finns det
              anledning att påminna om att vi också har mycket gemensamt. Vi
              är alla medvetna om kraften i kulturen. Gemensamt kan vi också
              göra mycket för att markera kulturpolitikens roll i samhället.
            </seg>
            <seg n="2304d4a5">
              Det som förenar kanske inte märks så mycket i debattens hetta.
              Samsynen, att kulturen är livsviktig, blir desto tydligare när
              vi möts, kanske på Norrlandsoperan, på länsmuseernas eller Riksantikvarieämbetets
              höstmöte eller på något annat smultronställe.
            </seg>
            <seg n="f4b8389b">
              Som kulturminister är jag stolt över att kunna presentera en
              gemensam budget och en gemensam kulturpolitik som de fyra allianspartierna
              står bakom, en budget med tydliga prioriteringar.
            </seg>
            <seg n="0adf72b1">
              Det handlar om barns och ungas rätt till kultur, att värna kulturlivet
              och att förbättra kulturskaparnas villkor. Vart och ett av dessa
              mål är viktigt i sig. Tillsammans bildar de en helhet med ambitionen
              att stärka kulturlivet för framtiden. Det understryks också av
              regeringens satsningar på kulturlivets internationalisering.
            </seg>
            <seg n="ac16d5fd">
              Vårt samhälle har förändrats i grunden sedan 1974 års kulturpolitik
              formades. Vi lever i en internationell miljö, inte bara när vi
              reser utan också här hemma. Det måste också avspeglas i en framtidsinriktad
              kulturpolitik.
            </seg>
            <seg n="34639856">
              Att jag tycker att barns och ungas rätt till kultur är en huvudfråga
              för kulturpolitiken är väl känt. Barn som känner sig hemma i sin
              historia, och i sin kultur, utvecklar också en förmåga att förstå
              och leva sig in i andras villkor. I grunden är detta snudd på
              en ödesfråga.
            </seg>
            <seg n="295812f6">
              På Dalateatern, som jag besökte för en dryg vecka sedan, fick
              publiken till Shakespeares Romeo and Juliet för dagen skolklasser
              från Mora inleda teaterbesöket på en historisk marknadsplats,
              backstage. Professionella skådespelare och elever från teaterlinjen
              hade bytt ut gycklarkonsterna mot frågor kring demokrati och makt.
            </seg>
            <seg n="de28ebb5">
              En av skådespelarna gick runt med en stor korg med ja- och nej-knappar;
              ja om man kände att man hade kontroll över sitt liv, nej om man
              inte hade det. Ungdomarna gjorde sina val, och glädjande nog blev
              det ont om ja-knappar men fanns gott om nej-knappar.
            </seg>
            <seg n="2f752c5d">
              Vad vill jag säga med detta? Jo, jag vill helt enkelt lyfta fram
              ännu ett exempel på att kulturupplevelser kan starta viktiga samtal.
            </seg>
            <seg n="0886983e">
              I år, fru talman, tar regeringen också tydligt ställning för
              barns och ungas rätt till kultur. Skapande skola är en långsiktig
              satsning på kultur och eget skapande för elever i årskurserna
              7, 8 och 9. Skapande skola är ett led i att faktiskt göra någonting
              konkret åt de stora skillnader som redovisats om hur det står
              till med barns och ungas rätt till kultur. Och, som chefen för
              Värmlandsoperan uttryckte det, har man inte besökt en kulturinstitution
              som barn eller ung är chansen oerhört liten att man ska göra det
              som vuxen.
            </seg>
            <seg n="46f19e11">
              Jag har sett och upplevt att det på många håll finns ambitiösa
              och kvalificerade kulturskapare som har mycket att erbjuda skolorna,
              men som kan ha svårt att komma in. Skapande skola är därför en
              rejäl stimulans och en tydlig signal till landets skolor att kultur
              är en integrerad del av undervisningen.
            </seg>
            <seg n="e141568c">
              Jag välkomnar att oppositionen efter tolv år i regeringsställning
              nu också inser vikten av satsningar på barn- och ungdomskulturen,
              så att det inte bara är regeringens budget som prioriterar barns
              och ungas rätt till kultur.
            </seg>
            <seg n="48d9d870">
              Visst kan man med rätta fråga sig varför så lite hände under
              alla dessa år. Men bättre sent än aldrig. När insikten nu har
              spritt sig noterar jag med visst nöje faktiskt att oppositionspartierna
              både vill bjuda över regeringen och varandra.
            </seg>
            <seg n="c2cd2fc8">
              Det må vara oppositionens privilegium. För egen del är jag stolt
              över att vi, med ett helhetsansvar för ekonomin och jobben som
              grund, kan göra en långsiktig satsning på den åldersgrupp där
              behoven och intresset är som störst. Och jag är glad att vi kan
              ta ett nationellt ansvar för ungas rätt till kultur i hela landet.
            </seg>
            <seg n="c07b01fe">
              För att förstå vår omvärld måste också kulturarvet bevaras och
              förmedlas till framtiden. Att trygga våra kollektiva minnen är
              en nyckelfråga för vår tid, inte bara i Sverige, det är också
              en stor fråga i övriga Europa.
            </seg>
            <seg n="64252070">
              För allianspartierna har kulturarvet länge hört till våra prioriteringar.
              Därför förlänger vi nu också den tvååriga Access-satsningen, som
              skulle ha upphört vid årsskiftet. Under 2008 och 2009 kommer de
              institutioner som nu arbetar med att bevara kulturskatter att
              få rimlig tid att avsluta angelägna projekt.
            </seg>
            <seg n="e249e75b">
              I budgeten finns också medel för att stärka de statliga institutionernas
              kärnverksamhet. Institutioner som Operan, Statens museer för världskultur
              och Prins Eugens Waldemarsudde har alla, på olika sätt, en uppgift
              att förvalta vårt gemensamma kulturarv för att vi bättre ska kunna
              möta vår samtid. I budgeten ges också möjligheter för Riksantikvarieämbetet
              och Riksutställningar att hantera sin besvärliga omställning.
            </seg>
            <seg n="ab994708">
              En nyhet i kulturbudgeten är satsningen på ett flygvapenmuseum
              i Linköping och nätverket Försvar i förvar. Det kalla kriget och
              de människor som gjorde ovärderliga insatser för vårt lands frihet
              och oberoende i en besvärlig tid är en viktig del av historien
              som förtjänar att uppmärksammas och hedras.
            </seg>
            <seg n="d5f6ed11">
              Fru talman! För en dryg vecka sedan svarade jag på en interpellation
              här i kammaren om vikten av kultur i hela landet. Det var en märklig
              bild som målades upp av ett raserat lokalt och regionalt kulturliv
              och allt detta skulle, om jag förstod det rätt, ha åstadkommits
              på den rekordkorta tiden av ett år.
            </seg>
            <seg n="ca600744">
              Man kan undra vad det är för mirakelpengar som Socialdemokraterna
              förfogar över och som skulle förändra allt detta. Trots deras
              överbud och oklara finansiering är det, som bland andra Cecilia
              Magnusson sade tidigare i debatten, faktiskt bara 1 procent som
              skiljer mellan våra respektive budgetar. Man kan naturligtvis
              se det som ett problem, en möjlighet eller en övertro på politikens
              förmåga.
            </seg>
            <seg n="cd68e2d8">
              Trots denna oro över tillståndet i vårt land, som jag inte alls
              känner igen, vill uppenbarligen samtliga oppositionspartier återinföra
              fri entré på de 19 statliga museerna, varav 16, som sagt, ligger
              här i Helsingfors. För mig är valet mellan att värna kulturarvet
              eller att skattefinansiera entréavgiften för vuxna enkelt. Jag
              och vi väljer kulturarvet för att våra barn och barnbarn så småningom
              ska ha tillgång till nya spännande utställningar.
            </seg>
            <seg n="e28d6bae">
              Ytterligare en viktig politisk fråga för regeringen är arbetsmarknadspolitiken.
              Regeringen har gått till val på att fler ska inkluderas i arbetslivet,
              att det ska bli mer lönsamt att arbeta, att det ska bli lättare
              att komma tillbaka till arbetet för dem som i dag har hamnat utanför
              och att det ska finnas mer pengar kvar i plånboken för de egna
              prioriteringarna, inte andras prioriteringar.
            </seg>
            <seg n="90d3bf79">
              Att fler får jobb är den bästa fördelningspolitiken. Med mer
              pengar i plånboken det finns ingen anledning att ironisera över
              detta efter skatt ökar också utrymmet för människor att göra sina
              egna trygga val, till exempel kulturupplevelser.
            </seg>
            <seg n="ac90147c">
              Därför är jobbskatteavdrag och sänkt skatt på arbete också viktigt
              på kulturområdet. Det är ett fåtal kulturskapare förunnat att
              kunna dra in stora inkomster på sitt skapande. Men med små eller
              medelstora inkomster blir sänkt skatt desto viktigare. Det gäller
              i synnerhet också om det finns andra människor som har jobb, inkomster
              och möjligheter att ta del av ett stort och spännande kulturliv
              som vi har i Sverige. Detta är grunden.
            </seg>
            <seg n="ba25260b">
              I budgeten gör regeringen därutöver viktiga insatser för att
              stärka kulturskaparnas villkor. Vi vet alla att kultursektorns
              arbetsmarknad skiljer sig från andra, inte minst gäller det scenkonsten.
            </seg>
            <seg n="c881079a">
              De problem som hänger samman med kultursektorns särskilda villkor
              kan vi aldrig lösa med bara a-kassa eller bidrag.
            </seg>
            <seg n="d8afc665">
              Regeringen har därför valt att bygga ut den så kallade alliansmodellen
              ett uttryck som jag tycker mycket om. Nästa år förstärks den med
              30 miljoner kronor. Utbyggnaden betyder också att denna tredje
              anställningsform i framtiden kommer att inkludera musiker.
            </seg>
            <seg n="d807d898">
              Även Skapande skola kommer att ha positiva effekter för kultursektorn.
              Från och med årsskiftet kommer det att arrangeras professionell
              kultur för 55 miljoner kronor i landets skolor.
            </seg>
            <seg n="56790790">
              Kulturskaparnas villkor står också i fokus i arbetet för regelförenklingar
              som drivs av Näringsdepartementet.
            </seg>
            <seg n="7011dd0f">
              En välkommen strategi för entreprenörskap inom hela utbildningsområdet,
              även de konstnärliga högskolorna, kommer att presenteras inom
              kort.
            </seg>
            <seg n="9c43932a">
              Jag tycker också att fördjupat samarbete mellan kultursektorn
              och näringslivet är viktigt. Jag vill bidra till att gjuta mod
              i en sektor som har så mycket att bidra med. Det handlar inte
              bara om, som det ibland framställs, att se näringslivet som en
              finansiär utan kanske lika mycket eller mer om att en kreativ
              kultursektor har mycket att erbjuda näringslivet.
            </seg>
            <seg n="2fb6ed38">
              Det är bland annat därför som regeringen i budgetpropositionen
              för 2008 har aviserat en fördjupad samverkan mellan kulturpolitik,
              näringspolitik och regional tillväxtpolitik.
            </seg>
            <seg n="671735ce">
              Fru talman! Sist men inte minst vill alliansen att det tydligare
              ska återspeglas även i kulturlivet att vi numera tänker och lever
              internationellt i ett globalt samhälle.
            </seg>
            <seg n="d8f8d649">
              Ett exempel är den nu aktuella Kamuyotföreställningen som arrangeras
              av Riksteatern och som ska turnera bland skolor i hela Sverige.
              Det är märkligt hur ett israeliskt gästspel efter bara något år
              har gett upphov till en ny föreställning, denna gång med en israelisk
              koreograf, en svensk producent och en internationell ensemble.
            </seg>
            <seg n="736317b5">
              Jag vill lägga ribban högt för att få en större bredd och mångfald
              i alla bemärkelser. Med de extra 10 miljoner kronor som nu finns
              för etnisk och kulturell mångfald tror jag att vi kan komma en
              bra bit på väg för att lyfta fram allt det som sker i möten mellan
              olika kulturella uttryck.
            </seg>
            <seg n="ac0bd2d3">
              Utöver denna satsning investerar vi också i årets budget ytterligare
              14 miljoner på kulturlivets internationalisering, bland annat
              med ett översättarstöd värt namnet. Därtill ökar vi möjligheterna
              till konstnärsutbyte.
            </seg>
            <seg n="48a1623b">
              Med den kulturbudget som nu presenteras anger regeringen och
              allianspartierna en tydlig inriktning för de kommande åren.
            </seg>
          </u>
          <note type="speaker" n="ec963533">
            Anf. 115 MARGARETA ISRAELSSON (s) replik:
          </note>
          <u who="margareta_israelsson_36b853" xml:id="i-ed3d2d9bef4e9085-5" n="8c8970a8">
            <seg n="bfa05cbd">
              Fru talman! Jag tackar kulturministern. Nu står vi här igen och
              samspråkar lite om framtidsfrågorna. Jag tycker att det är bra.
              Jag tycker att det är en bra ton och att det är bra när vi kan
              resonera om vad vi vill. Vi tycker att det är lite tråkigt att
              vi inte gör det i fler former. Vi tror att det är bra att mötas
              också i utredningar och i andra forum. Vi socialdemokrater tror
              också att det är bra att ibland ha styrelser som för resonemang
              och diskuterar utvecklingen av kulturen, även om det nu är så,
              precis som kulturministern också underströk, att vi på de allra
              flesta punkter är överens när det gäller hur budgeten är utformad.
              Jag tror att vi på flera områden också har samma mål även om vi
              väljer lite olika vägar.
            </seg>
            <seg n="58e4678a">
              Vi är överens om att detta med alliansarbete är viktigt och att
              det är bra att finna olika vägar för kulturarbetarna att få arbete.
              Vi tycker att det var synd att man inte lade på någonting på Teateralliansen.
              Vi tror att även den behöver en utbyggnad.
            </seg>
            <seg n="69b1d921">
              Precis som kulturministern sade behövs det säkert också möjligheter
              för att klara sig som egen företagare eller frilansare, vilket
              är en vanlig form inom kulturen.
            </seg>
            <seg n="e98d73f1">
              Jag ska gå över till det som vi kanske ska säga någonting mer
              om. När det gäller Skapande skola och utformningen av det projektet
              har vi lite funderingar. Det talas nu om att det ska byggas vidare.
              Det står inte så mycket. Det talas om långsiktighet, men bara
              om årskurserna 7, 8 och 9, i budgetpropositionen. Vi har valt
              att samla våra resurser enligt de modeller som togs fram av Barnkulturutredningen.
              Jag skulle vilja be kulturministern att kommentera synen på Barnkulturutredningens
              förslag.
            </seg>
          </u>
          <note type="speaker" n="730919c9">
            Anf. 116 Kulturminister LENA ADELSOHN LILJEROTH (m) replik:
          </note>
          <u who="lena_adelsohn_liljeroth_363786" xml:id="i-2665aa831cd0622e-11" n="ff4a8822">
            <seg n="63634657">
              Fru talman! Jag tycker också att det är trevlig när vi får anledning
              att träffas. Vi har haft 21 tillfällen att mötas sedan i somras,
              och jag välkomnar gärna att det blir fler. Vi hade en interpellationsdebatt
              här senast i går där vi kanske inte fick svar riktigt på de frågor
              som vi ställde om vad Socialdemokraterna har tänkt sig när det
              gäller kulturskaparnas villkor framöver. Men det kanske Margareta
              Israelsson kommer in på.
            </seg>
            <seg n="b01b00f6">
              Jag tycker också att det är roligt att Margareta Israelsson lyfter
              fram egenföretagande som en positiv del och en framtida möjlighet
              för väldigt många kulturskapare.
            </seg>
            <seg n="aab6edd9">
              Men nu gällde det Skapande skola. Det är en satsning, vilket
              Margareta Israelsson vet, som är inspirerad av den norska skolesekken
              en säck, icke en påse eller en tummetott.
            </seg>
            <seg n="d8fe76bc">
              Jag måste säga att jag tycker att det är lite lustigt hur Socialdemokraterna
              och oppositionen ser på skattebetalarnas pengar. Jag vet inte
              om det var oväsentliga pengar eller struntpengar dessa 10 miljoner
              som Miljöpartiet talade om och om de 55 miljonerna var en tummetott
              när Margareta Israelsson talade om Skapande skola. 55 miljoner
              är rätt mycket pengar, och man kan få väldigt mycket kultur för
              dem, tror vi, i årskurserna 7, 8 och 9.
            </seg>
            <seg n="27fe58b3">
              När det gäller Barnkulturutredningen handlar det i stor utsträckning
              om att det såg olika ut. Den kartläggningen har varit väldigt
              användbar både för oss på departementet och för Kulturrådet som
              nu får ansvaret för kontakterna med kommunerna och skolorna och
              för att fördela dessa pengar så obyråkratiskt som det över huvud
              taget är möjligt. Vi kan också konstatera att Barnkulturutredningen
              föreslog 300 miljoner kronor, vilket Socialdemokraterna inte ens
              tagit upp.
            </seg>
            <seg n="eeb60f7b">
              Det är viktigt att satsningen blir bra och fungerar väl samt
              att skolorna har en beredskap. Kulturrådet har också gjort en
              utredning som just visar att det finns en god beredskap att arbeta
              vidare utifrån detta.
            </seg>
          </u>
          <note type="speaker" n="e87a8b20">
            Anf. 117 MARGARETA ISRAELSSON (s) replik:
          </note>
          <u who="margareta_israelsson_36b853" xml:id="i-ed3d2d9bef4e9085-6" n="8c8970a8">
            <seg n="266ecbc3">
              Fru talman! Det står i budgetpropositionen att det bedrivs ett
              omfattande arbete med kultur och estetik i landets skolor. Det
              är bra. Det som Barnkulturutredningen pekade på var att de resurser
              som finns i landsting och kommuner, de statliga resurserna, behöver
              samordnas för att kunna användas i skolan. Det är väldigt bra
              om man kan göra det.
            </seg>
            <seg n="c905f9ff">
              Problemet med den modell som ni valt och jag vill återigen understryka
              att vi är överens om målsättningen med att få in mer kultur i
              skolan är att ni skapar en byråkrati i planen. Det är väldigt
              mycket planekonomi. Rektor ska vara kreatör, skicka in en plan
              som ska följas upp och sedan ska det rapporteras däremellan. Och
              det får inte kosta pengar.
            </seg>
            <seg n="9be60a98">
              Det kommer dock att medföra att rektor måste lägga ned resurser
              på att skriva detta. Det innebär handläggning på Kulturrådet och
              därefter ska det hela tillbaka igen. Det handlar alltså om utformningen
              och om att det blir besvärligt för kulturskaparna, kulturarbetarna,
              eller vad vi väljer att använda för benämning, att se hur det
              hela ska planläggas.
            </seg>
            <seg n="a9bf7c48">
              När jag säger planläggas menar jag att teatrarna, de fria grupperna
              och konstnärerna måste veta hur de ska kunna jobba. Det finns
              ju ingen möjlighet för någon att nu börja söka pengar. Det är
              väldigt svårt. På Kulturrådets hemsida hänvisas till departementet
              om man vill veta hur det går till. När man då ska söka i januari
              har man ingen riktig modell, och ändå måste man skapa den här
              planen, den ska skickas in, och först därefter kan man vända sig
              till kulturskaparna.
            </seg>
            <seg n="9321ddaa">
              Nu är det här min sista replik och jag skulle därför vilja avsluta
              med att tillönska kulturministern med medarbetare en god jul,
              likaså kulturutskottets ledamöter och kansli samt naturligtvis
              även kulturutskottets suppleanter. Dessutom vill jag ge kulturministern
              en liten julklapp från oss socialdemokrater. Det är naturligtvis
              en bok från En bok för alla.
            </seg>
          </u>
          <note type="speaker" n="3075d84d">
            Anf. 118 Kulturminister LENA ADELSOHN LILJEROTH (m) replik:
          </note>
          <u who="lena_adelsohn_liljeroth_363786" xml:id="i-2665aa831cd0622e-12" n="ff4a8822">
            <seg n="7289647a">
              Fru talman! Jag ska med glädje läsa denna bok i julrött papper.
            </seg>
            <seg n="8dfc4682">
              Det som Margareta Israelsson försöker framställa som ett svårt
              och tungt arbete för rektorerna gäller redan i dag. Det står inskrivet
              i skollagen att kultur ska integreras. Väldigt ofta har det emellertid
              handlat om att skolorna inte haft pengar. De rapporter och vittnesbörd
              som vi fått från olika håll i landet, inte minst från fria grupper
              som varit beredda att turnera, spela, haft föreställningar som
              passat, visar att en del skolor inte ansett sig ha råd eftersom
              de inte haft några extrapengar.
            </seg>
            <seg n="b806e306">
              I och med den rapport som finns på Kulturrådet, där man kartlagt
              hinder och möjligheter för skolorna att samverka med kulturlivet,
              är en hel del av arbetet redan gjort. Jag föredrar därför att,
              trots allt, se möjligheter i detta i stället för problem.
            </seg>
            <seg n="f57f42bf">
              Även om frågan inte återkom vill jag kort nämna det som Margareta
              Israelsson tog upp i sin första replik, nämligen detta med myndigheterna.
              Det har ju rått en hel del förvirring i frågan, inte minst från
              medierna som inte varit riktigt uppdaterade, får man väl säga.
              Därför är det glädjande att i dag kunna läsa i Dagens Nyheter
              det som under en längre tid varit klart och givet för oss alla
              på departementet, nämligen att Statens kulturråd får en styrelse
              med fullt ansvar. För många av de andra myndigheterna har dock
              styrelserna inte spelat särskilt stor roll. Nu har vi tätare kontakter
              med de olika myndigheterna, och de kan dessutom själva utse den
              rådgivande grupp de vill ha. Det ligger helt i linje med den frihet
              som vi tycker att de olika myndigheterna ska ha.
            </seg>
            <seg n="9cfd9135">
              Även jag har en liten gåva som jag vill ge Margareta Israelsson.
              Jag tog intryck av den fina gesten i våras när jag fick en blomma.
              Då tänkte jag: Så fina var aldrig riktigt vi. Men jag vill att
              vi ska bli det. Här är en bok av Marianne Fredriksson. Det är
              inte En bok för alla. Det är en bok för dig. Den heter Skilda
              verkligheter .
            </seg>
          </u>
          <note type="speaker" n="d964b46f">
            Anf. 119 SIV HOLMA (v) replik:
          </note>
          <u who="siv_holma_28bf5d" xml:id="i-bb1b4c461b3ee788-5" n="9c14ea55">
            <seg n="43ae171a">
              Fru talman! Jag tänkte försöka besvara några av de frågor jag
              fick. Barnkulturutredningen tillsattes under den förra mandatperioden.
              Saker och ting har också hänt. Regeringen har fått ett mycket
              bra utredningsunderlag för fortsatta åtgärder vad gäller att satsa
              på barn och kultur.
            </seg>
            <seg n="a473b891">
              Utredningen föreslog, precis som Lena Adelsohn Liljeroth sade,
              att man skulle ta 300 miljoner kronor från Svenska Spels överskott.
              När man tittar på hur Svenska Spels överskott är uppbyggt ser
              man att det faktiskt finns 300 miljoner som man skulle kunna lägga
              på barnkultur. Därför undrar jag vad det är som hindrar att dessa
              pengar används. Vad jag förstått har förslaget mött stort gensvar
              bland dem som håller på med just barn- och ungdomskultur.
            </seg>
            <seg n="7a58ede9">
              Frågan är alltså: Vari ligger hindret till att använda dessa
              pengar? Till idrotten används 1,3 miljarder, och sedan finns det
              lite grann till kultur, om det nu var 430 000. Varför kan man
              inte använda 300 miljoner till barns och ungas kultur?
            </seg>
          </u>
          <note type="speaker" n="d23f7432">
            Anf. 120 Kulturminister LENA ADELSOHN LILJEROTH (m) replik:
          </note>
          <u who="lena_adelsohn_liljeroth_363786" xml:id="i-2665aa831cd0622e-13" n="ff4a8822">
            <seg n="1b02b4e1">
              Fru talman! Jag vet inte om Siv Holma tänkt sig att vi ska dra
              in en del av anslaget till idrotten. Jag kan föreställa mig att
              det i så fall kan komma en del synpunkter från de drygt tre miljoner
              medlemmar som idrottsrörelsen har.
            </seg>
            <seg n="cc14af5e">
              Vi har ju inte öronmärkta pengar, utan detta går in i budgeten.
              Vi har också fått tillskott i kulturbudgeten. Sedan finns det
              andra som ofta för fram diskussionen.
            </seg>
            <seg n="6e4b7eb9">
              Problemet med att använda pengar från Svenska Spel är att idrotten
              är spelberoende. Ska vi även göra kulturen spelberoende? Också
              jag hoppas kunna bygga ut de satsningar som vi gör på barns och
              ungas kultur i skolan, men att använda sig av just den här inkomstkällan
              kanske inte är alldeles självklart för alla.
            </seg>
          </u>
          <note type="speaker" n="7b80c1ce">
            Anf. 121 SIV HOLMA (v) replik:
          </note>
          <u who="siv_holma_28bf5d" xml:id="i-bb1b4c461b3ee788-6" n="9c14ea55">
            <seg n="ef6debb3">
              Fru talman! Jag har studerat Svenska Spels överskott och hur
              stort det är. Det finns 3,2 miljarder kronor i form av ett grundbelopp
              som går till staten. 1,6 miljarder fördelas enligt ett vinstdelningssystem.
              Idrotten får sammanlagt 1,3 miljarder av dessa pengar. Man behöver
              inte minska resurserna till idrotten även om man tar 300 miljoner
              av Svenska Spels överskott. Inte heller jag vill att barnkulturen
              ska bli spelberoende, men jag såg det som något viktigt som man
              skulle kunna göra för att få i gång en process. Då skulle det
              bli en ordentlig satsning på barnkulturen.
            </seg>
            <seg n="250a9c29">
              Jag skulle, fru talman, vilja ställa ytterligare en fråga. I
              morgon firar Finland 90 år som självständig stat. När man släckte
              ned de analoga tv-sändningarna kunde stora delar av Norrbotten,
              och möjligtvis även andra delar, inte fortsätta att se på finska
              tv-kanaler; detta tog jag också upp i mitt huvudanförande. Det
              upplevs som en stor kulturell förlust. Vi talar vackert och högtidligt
              om det internationella samarbetet, och detta är ju en del av det
              men på nära håll.
            </seg>
            <seg n="771a2c7f">
              Jag skulle vilja fråga kulturministern om det finns planer på
              att träffa ett avtal med Finlands motsvarighet till departementet
              det är väl Kommunikationsdepartementet och nå en politisk överenskommelse
              så att de finsktalande i landet har möjlighet att fortsätta att
              se på finska tv-kanaler. Då tänker jag inte i första hand på Finlandiakanalen.
            </seg>
          </u>
          <note type="speaker" n="672d35ff">
            Anf. 122 Kulturminister LENA ADELSOHN LILJEROTH (m) replik:
          </note>
          <u who="lena_adelsohn_liljeroth_363786" xml:id="i-2665aa831cd0622e-14" n="ff4a8822">
            <seg n="f5b801ea">
              Fru talman! Vi behöver inte minska stödet till idrotten, säger
              Siv Holma. Med den sedelpress som Vänsterpartiet uppenbarligen
              har till sitt förfogande är det kanske så.
            </seg>
            <seg n="ec81d9a8">
              En rejäl satsning, säger Siv Holma. Vi tycker att 55 miljoner
              kronor som vi nu lägger i budgeten på Skapande skola är en rejäl
              satsning. Tidigare fanns det ingenting. 55 miljoner kronor är
              mycket pengar.
            </seg>
            <seg n="ea3041ab">
              Om skolorna använder det, vilket jag verkligen hoppas att de
              gör, kommer det att betyda en rejäl stimulans för skolorna och
              inte minst för kulturskaparna.
            </seg>
            <seg n="b37b22ae">
              Den finländska tv:n talade Siv Holma om. De frågorna har vi haft
              uppe när vi var på möte i Oslo med de nordiska kulturministrarna.
              Det vet bland andra Lars Wegendal. Det var en effekt, om vi talar
              om Norrbotten, när man på en gång stängde de analoga sändningarna.
              Uppenbarligen har det funnits ett så kallat överspill till delar
              av Norrbotten. Hur det har gått till rent tekniskt och om det
              finns någon möjlighet att se över det och de så kallade slavsändarnas
              roll i det hela är inte någon fråga som vi har tappat bort. Vi
              diskuterade den på Kulturdepartementet senast tidigare i veckan.
              Det pågår diskussioner mellan Finland och Sverige i den här frågan.
            </seg>
            <seg n="369de2f4">
              Vi har, som sagt, byggt ut de finländska sändningarna i Mälardalen,
              icke att förglömma.
            </seg>
            <seg n="014ed2f4">
              Får jag lov att överlämna en liten julklapp: Ulrika Knutsons
              Kvinnor på gränsen till genombrott .
            </seg>
          </u>
          <note type="speaker" n="1f8ff896">
            Anf. 123 ESABELLE RESHDOUNI (mp) replik:
          </note>
          <u who="unknown" xml:id="i-2665aa831cd0622e-15" n="c5074c82">
            <seg n="0eada7c6">
              Fru talman! Jag vill fråga ministern om något som är väldigt
              viktigt för mig och för Miljöpartiet. Det handlar om jämställdhet.
            </seg>
            <seg n="3d2e2045">
              Jag kan konstatera att i betänkandet förekommer ordet jämställdhet
              tre gånger. Den ena gången är i Miljöpartiets motion om regionala
              kulturfonder. Där står det: Fördelningen ska ta hänsyn till krav
              på jämställdhet. Den andra gången är i propositionen om ungdomspolitik:
              Handläggning av bidrag för jämställdhetsprojekt. Det är Cecilia
              Magnussons hemska ord. Den tredje gången är i avsnittet om kvinnors
              organisering.
            </seg>
            <seg n="c4df2a61">
              Den moderatledda regeringen pratar ju väldigt varmt om jämställdhet
              generellt. Man har budgeterat 400 miljoner kronor för det. Dessvärre
              kan vi konstatera att man inte har använt alla pengarna. Det ser
              jag som ett misslyckande eftersom det finns väldigt mycket att
              göra.
            </seg>
            <seg n="726a0370">
              Vad beträffar jämställdhet och kultur har regeringen anslagit
              5 miljoner till Moderna museet för inköp av konst av kvinnliga
              konstnärer.
            </seg>
            <seg n="446e39ce">
              Jag tycker att det är väldigt lite. Jag tycker att väldigt lite
              har gjorts.
            </seg>
            <seg n="2e0d2675">
              Min fråga till kulturministern är: Vilka ambitioner har ministern
              för att vi ska få ett jämställt kulturliv? Vi vet ju att det inte
              är så i dag. Jag undrar vilka tankar ministern har om det.
            </seg>
          </u>
          <note type="speaker" n="8af40345">
            Anf. 124 Kulturminister LENA ADELSOHN LILJEROTH (m) replik:
          </note>
          <u who="lena_adelsohn_liljeroth_363786" xml:id="i-2665aa831cd0622e-16" n="ff4a8822">
            <seg n="2a7fb771">
              Fru talman! Det är riktigt att vi inte har ett jämställt kulturliv.
              Det är betydligt fler kvinnor som går på teater. Det är betydligt
              fler kvinnor som går på museer. Det är betydligt fler kvinnor
              som köper böcker. Vi behöver få in betydligt fler män i kulturen.
              Det håller jag helt med om.
            </seg>
            <seg n="f8a6897b">
              Det kanske inte är riktigt vad Esabelle Reshdouni menade.
            </seg>
            <seg n="89fdb5e6">
              Man kan styra på olika sätt. I regleringsbreven framhåller vi
              tydligt jämställdhetsperspektivet. Det som trots allt är avgörande
              är vad som faktiskt händer i de olika verksamheterna, inte att
              man använder det som ett kosmetiskt uttryck.
            </seg>
            <seg n="5ce72eb4">
              De 6 miljoner kronorna är resultatet av utredningen Plats på
              scen . Det är ett bra arbete som bland andra Birgitta Englin har
              gjort, även om vi inte höll med om alla hennes slutsatser. Man
              kunde oroa sig över bland annat det faktum att det förekommer
              sexuella trakasserier inom scenkonstvärlden, och att det gör det
              relativt ofta.
            </seg>
            <seg n="bc8de3eb">
              De här pengarna ska fortsätta det arbete som redan har inletts
              mellan bland annat Teaterförbundet och Svensk Scenkonst.
            </seg>
            <seg n="87bf4388">
              Bara att det över huvud taget lyfts upp i diskussioner och på
              seminarier gör att det händer mycket. Det här ska vara en ytterligare
              stimulans till det arbetet, bland annat för att jämna ut den orättvisa
              som faktiskt finns när det gäller möjligheten för kvinnor att
              nå höga chefspositioner.
            </seg>
            <seg n="3b16283b">
              Jag tycker att det är bra att vi faktiskt kunde anslå 5 miljoner
              till det som Lars Nittve på Moderna museet har kallat sitt önskemuseum
              inför 50-årsjubileet nästa år. Museet har fått in rätt mycket
              pengar från privata donatorer.
            </seg>
            <seg n="6c811041">
              Det var också en stimulans från skattebetalarna som visar att
              det är viktigt och att man måste utjämna skillnaderna i den konst
              som finns representerad på Moderna museet.
            </seg>
          </u>
          <note type="speaker" n="3a952553">
            Anf. 125 ESABELLE RESHDOUNI (mp) replik:
          </note>
          <u who="unknown" xml:id="i-2665aa831cd0622e-17" n="c5074c82">
            <seg n="d3c3ef14">
              Fru talman! Ministern säger att det är regleringsbrev. Jag tycker
              naturligtvis att det är väldigt bra om det finns skarpa krav i
              regleringsbreven. Dessvärre konstaterar väl också ministern att
              jämställdhetsintegreringen inte fungerar. Det är ju det som är
              problemet. Det spelar ingen roll vad man skriver om det inte blir
              något av det.
            </seg>
            <seg n="c7d320e1">
              Jag har tittat i kulturutredningen och vad det står om jämställdhet
              där. Det finns två meningar: Jämställdhet ska vara en central
              fråga för kulturpolitiken. Det är den ena. För institutionernas
              egen utveckling är aktivt jämställdhetsarbete av stor betydelse.
              Det är den andra.
            </seg>
            <seg n="5ac21aa2">
              För institutionernas egen utveckling, står det alltså. Så här
              har kulturministern skrivit i ett pressmeddelande: Vi vill uppmuntra
              att myndigheter och institutioner på eget initiativ utvecklar
              sin verksamhet.
            </seg>
            <seg n="a31dd3d6">
              Jag undrar om ministerns ambition till förändring ska vila på
              frivillighet. Det är något som jag är orolig över och det är det
              som jag vill ge uttryck för i debatten. Det gäller inte det som
              är i dag, utan vart vi är på väg. Ska jämställdhet vila på frivillighet?
              Kulturministern säger ändå att kulturen är absolut livsviktig
              och en kärnfråga. Är det möjligt att ministern inte tycker att
              det är ett krav att kulturen ska vara jämställd? Jag skulle vilja
              höra mer kraft bakom ministerns önskan att kvinnor och män, flickor
              och pojkar får lika mycket kultur och får vara med och påverka
              och producera och ta del av kulturlivet.
            </seg>
            <seg n="0418df2c">
              När det gäller de ekonomiska resurserna vet vi att det inte går
              lika mycket till män och kvinnor.
            </seg>
          </u>
          <note type="speaker" n="709a61f6">
            Anf. 126 Kulturminister LENA ADELSOHN LILJEROTH (m) replik:
          </note>
          <u who="lena_adelsohn_liljeroth_363786" xml:id="i-2665aa831cd0622e-18" n="ff4a8822">
            <seg n="d552af2c">
              Fru talman! I någon mening blir jag lite rörd över tilltron till
              att den nya regeringen på ett år ska kunna förändra tusenåriga
              strukturer; det är det som det trots allt handlar om. Det sker
              inte så lätt.
            </seg>
            <seg n="f1a65cb8">
              Vi har en hög ambitionsnivå. Det hade den förra regeringen också.
              Det här är en fråga som förenar, men det är ingenting som man
              kommenderar fram. Vi tror inte på kvotering. Däremot tror vi på
              goda exempel och på stimulans.
            </seg>
            <seg n="86beccc4">
              Det kanske inte låter som så mycket pengar. Men de 6 miljonerna
              ska gå till scenkonsten för att förändra strukturerna. Det har
              hänt en hel del. Jag är, trots allt, väldigt optimistisk. Men
              det här är ett arbete som kommer att ta tid. Det kommer inte att
              bli färdigt under vår livstid och förmodligen inte heller under
              våra barns livstid.
            </seg>
            <seg n="c60d3b55">
              Det är precis som med demokratifrågor. Man måste alltid hålla
              i gång dem, snudd på varje dag. Jag gör så gott jag kan.
            </seg>
            <seg n="c4a8d078">
              Det här är en liten julhälsning. Jag kan inte säga att den här
              titeln har någon direkt anknytning till temat. Men det är en väldigt
              bra bok, Berlinerpopplarna .
            </seg>
          </u>
          <note type="speaker" n="34f84830">
            Anf. 127 ANNELI SÄRNBLAD (s):
          </note>
          <note n="1c5ca1de">
            Fru talman! Jag börjar med att yrka bifall till det särskilda
            yttrandet nr 1 och till reservationerna 4, 6 och 8. I övrigt yrkar
            jag bifall till utskottets förslag till beslut i betänkandet.
          </note>
          <u who="anneli_sarnblad_f306b1" xml:id="i-c26be88ad6256dc6-0" n="3f46dfb5" prev="i-4190685a74e77c46-0">
            <seg n="79a425f8">
              Fru talman! Kulturpolitik har olika dimensioner. Demokratiaspekten
              är den viktigaste med rätten till eget skapande och upplevelser
              som berikar livet.
            </seg>
            <seg n="bc45fd56">
              Kulturen är viktig också för den näringspolitiska tillväxten.
              Men den viktigaste tillväxten är att människor, barn och unga,
              kan hitta kulturen som en möjlighet i livet.
            </seg>
            <seg n="3aeb760d">
              När man ser den framtida kulturpolitiken framför sig hoppas man
              att regionerna ska få en fortsatt utveckling och på vissa områden
              förstärkas i framtiden. Det finns så många goda exempel runt om
              i landet där man fokuserar mycket på framtidsvisioner och nya
              tankar, på möjligheten att både utöva och ha tillgång till musiken,
              teatrarna, musikskolorna, dansen, operan och folkmusiken.
            </seg>
            <seg n="8eac5d06">
              Amatörkulturen anser vi socialdemokrater är viktig, varför vi
              i vår budget även lägger extra pengar till den. Amatör och proffs
              behövs båda för en god utveckling i framtiden.
            </seg>
            <seg n="c323ca5f">
              Vi socialdemokrater anser även att vi fortsättningsvis från statligt
              håll ska ta ett gemensamt ansvar för att se till att regioner
              ges goda förutsättningar till ett rikt kulturliv. Vi satsar 20
              miljoner utöver regeringens förslag på det lokala kulturlivet.
            </seg>
            <seg n="fd444a0f">
              Vi måste visa en vilja i politiken. Framför allt måste vi våga
              ha kulturambitioner, våga ta steg framåt och tänka modernt men
              ha med oss historien när vi bygger den framtida kulturpolitiken.
            </seg>
            <seg n="6eba16c9">
              Jag tänker på alla framgångsrika idrottare, kulturpersoner och
              musiker som vårt land har, trots att vi inte är så många invånare.
              Om vi jämför oss med andra länder har vi lyckats bra. Det beror
              också på en långsiktig satsning på olika politikområden, en kamp
              för en rättvis fördelningspolitik i sin helhet och att vi tar
              ett gemensamt ansvar. Den här regeringen satsar på skattesänkningar
              i stället för att fortsätta bygga välfärdssamhället.
            </seg>
            <seg n="d5fa4c5a">
              Herr talman! Sara i Orsa drömmer om att få dansa balett, Peter
              i Helsingfors drömmer om att få spela ett instrument och Fredrik
              vill rappa. Deras drömmar kanske får olika utgångslägen på grund
              av att deras familjer har olika förutsättningar och att de regioner
              som de bor i kanske inte har ekonomin eller förutsättningarna
              att ge tillgång till ett rikt utbud. Den här regeringspolitiken
              och riksdagsbeslutet kan förändra deras drömmar i framtiden, om
              man skulle lämna det regionala ansvaret.
            </seg>
            <seg n="28ba65d7">
              Ett land med ett rikt kulturliv är ett rikt land. Ett land som
              inte har ett rikt kulturliv är ett fattigt land. Vi riskerar att
              i Sverige få både utslagna människor och utslagna kulturdrömmar
              om vi inte ser upp.
            </seg>
            <seg n="8e99dbf5">
              Låt oss bygga ett land där alla regioner ges goda förutsättningar
              att utvecklas, förändras och samverka, så att inte plånbokens
              storlek ska få styra om våra barn och vuxna ska ha råd att spela
              ett instrument, gå på kulturskola eller dansa både vals och polska,
              att vi i Sverige har en sammanhållen kraft för kontinuitet.
            </seg>
            <seg n="d5970255">
              Låt oss se till att människor i förorterna och i regionerna ges
              mötesplatser och chanser i livet, framför allt våra barn och unga.
              Låt oss se till att människor runt om i vårt land ges en rejäl
              chans i livet att uppfylla sina drömmar.
            </seg>
            <seg n="2e1fc62c">
              Herr talman! Vi måste visa en vilja i politiken och framför allt
              våga ha kulturambitioner.
            </seg>
            <seg n="5d3b2939">
              Jag vill i den här budgetdebatten säga till den moderatledda
              regeringen inför framtiden: Ställ inte människor i utanförskap!
              Ställ inte kulturen på ruinens brant! Ställ inte stad mot land!
              Ställ inte regioner mot regioner! Vi vill att Sara, Peter och
              Fredrik ska få uppleva sina drömmar.
            </seg>
            <seg n="ff1bdd3e">
              Politik är att vilja. Politik är att välja. Och politiken gör
              skillnad.
            </seg>
          </u>
          <note type="speaker" n="6f8c24fa">
            Anf. 128 ANDERS ÅKESSON (c) replik:
          </note>
          <u who="anders_akesson_461949" xml:id="i-65a777e72374727b-4" n="1186d781">
            <seg n="9549737e">
              Herr talman! Tack, Anneli Särnblad! Jag blev inspirerad och lite
              nyfiken med anledning av ditt anförande. Jag delar din principiella
              hållning att politik ska göra skillnad. Det är också därför som
              vi för en offentlig debatt här i dag där vi har olika syn på prioriteringar
              inom kulturpolitikens område.
            </seg>
            <seg n="1acf0f7e">
              Jag skulle bara vilja be Anneli Särnblad utveckla på vilket sätt
              20 miljoner kronor extra i regional satsning kommer att göra skillnad.
            </seg>
          </u>
          <note type="speaker" n="486305cb">
            Anf. 129 ANNELI SÄRNBLAD (s) replik:
          </note>
          <u who="anneli_sarnblad_f306b1" xml:id="i-1453fd29634a5467-0" n="3f46dfb5">
            <seg n="9e923026">
              Herr talman! Ni från majoriteten tycker att 55 miljoner är mycket
              pengar. Vi har 125 miljoner i vår satsning regionalt på barn och
              unga för att länsmusiken, länsteatrarna och organisationerna ute
              i landet som har kompetens och kunskap ska kunna delge regionerna
              den i framtiden. Vår satsning i vårt alternativ ger alltså mycket
              mer till regionerna än vad majoritetens förslag gör.
            </seg>
          </u>
          <note type="speaker" n="0e47d66c">
            Anf. 130 ANDERS ÅKESSON (c) replik:
          </note>
          <u who="anders_akesson_461949" xml:id="i-65a777e72374727b-5" n="1186d781">
            <seg n="2f55c48d">
              Herr talman! Tidigare i debatten sade inte Anneli men en annan
              företrädare för partiet att 55 miljoner var att jämställa med
              en tummetott när vi vill gå ut och göra, som vi tycker, en rätt
              hygglig satsning på kultur i skolan.
            </seg>
            <seg n="5fccb6c5">
              Jag upprepar mina frågor: På vilket sätt kommer 20 miljoner kronor
              till 21 län att påverka möjligheterna för de regionalt kulturansvariga?
              På vilket sätt kommer 20 miljoner kronor i ökad satsning att göra
              skillnad?
            </seg>
            <seg n="fb444368">
              Jag har själv varit regionalpolitiskt engagerad under ett decennium,
              bland annat med ansvar för kultur men också för andra politikområden.
              Ingen tackar nej till mer pengar. Men på vilket sätt kommer 20
              miljoner kronor, Anneli Särnblad, att göra skillnad? På vilket
              sätt avser du och Socialdemokraterna att satsa de 20 miljoner
              kronorna så att de gör skillnad? Det är jag väldigt nyfiken på.
            </seg>
          </u>
          <note type="speaker" n="7d57a327">
            Anf. 131 ANNELI SÄRNBLAD (s) replik:
          </note>
          <u who="anneli_sarnblad_f306b1" xml:id="i-1453fd29634a5467-1" n="3f46dfb5">
            <seg n="14521fb4">
              Herr talman! 55 miljoner är en liten summa. Om man jämför med
              vår satsning på regionerna med 125 miljoner totalt så är 55 miljoner
              mindre.
            </seg>
          </u>
          <note type="speaker" n="369032ef">
            Anf. 132 TORBJÖRN BJÖRLUND (v):
          </note>
          <u who="torbjorn_bjorlund_cfaa39" xml:id="i-f21dd706875a4862-0" n="317b8280">
            <seg n="e5f355b2">
              Herr talman! Debatten om kulturbudgeten i dag har innehållit
              en del kloka synpunkter men också visat på vissa skillnader mellan
              alliansregeringens kulturpolitik och oppositionens.
            </seg>
            <seg n="8249b5da">
              Jag tänker belysa ett par områden som jag tycker är viktiga men
              kanske inte är så kontroversiella och omstridda som en del andra.
            </seg>
            <seg n="e05d5e42">
              Jag ska börja med att yrka bifall till reservation 3. Jag står
              bakom alla reservationer som Vänsterpartiet har skrivit under,
              men jag yrkar alltså bara bifall till denna.
            </seg>
            <seg n="ddc1657e">
              Herr talman! Idrotten är en fråga som engagerar många, men många
              gånger är man inte riktigt insatt i hur den organiserade idrotten
              fungerar. Vänsterpartiet har i sitt budgetförslag tryckt på några
              saker som på flera sätt skulle gynna idrotten.
            </seg>
            <seg n="9fbdd9d2">
              När det gäller finansieringen vore det bästa om hela stödet,
              drygt 1 ½ miljard, gick direkt via statsbudgeten en del går i
              dag via Svenska Spel därför att Svenska Spels vinstdelningssystem
              använder i dag idrottens bidragsdel som ett slags regulator. När
              vinsten sjunker minskar också idrottens del medan statens del
              är fast. Det är en osäkerhetsfaktor för idrotten.
            </seg>
            <seg n="c8ae1c60">
              Hotet om en avreglering av spelmarknaden kommer närmare och närmare,
              senast genom det beslut som fattades på Moderaternas stämma. En
              avreglering skulle ofelbart drabba Svenska Spel, det vet vi, och
              därmed också överskottet som idrotten ska ta del av. Det är en
              oerhört viktig sak att ta fasta på. Därför vill vi från Vänsterpartiets
              sida säkra stödet genom att på längre sikt ta allting ur statsbudgeten.
            </seg>
            <seg n="b7f6f529">
              Som ett första steg och en markering har vi avsatt 50 miljoner
              mer ur statsbudgeten och tagit bort 50 miljoner från Svenska Spel.
            </seg>
            <seg n="f250d623">
              Det här kan man gärna villkora på olika sätt, som görs i dag,
              till utvecklingsinsatser. Det har varit rätt framgångsrikt genom
              Handslaget och Idrottslyftet, som det heter i dag.
            </seg>
            <seg n="c774f86c">
              Idrotten, som är Sveriges största folkrörelse, påverkar inte
              bara samhället utan blir i sin tur också påverkad av samhället.
              De ökande klyftor som i dag präglar samhället kommer också att
              drabba idrotten. Det är inte givet att barn och ungdomar i dag
              kan idrotta på lika villkor. Föräldrarnas plånbok avgör ofta vilka
              barn och ungdomar som kan ta del av idrottens utbud och också
              inom vilka sporter det är möjligt.
            </seg>
            <seg n="bb9ae413">
              Den offentliga sektorn är, menar jag, idrottens största finansiär.
              Mest pengar kommer från kommunerna, men även statens bidrag är
              en väsentlig del, och den är viktig för den fortsatta organiserade
              idrottsverksamheten. Det bästa vore alltså att ta bort den direkta
              ekonomiska kopplingen till Svenska Spel. Man behåller kopplingen
              som spelobjekt och när det gäller eventuell sponsring och sådant,
              men det är ju på andra villkor.
            </seg>
            <seg n="1ec7f8fa">
              När det gäller övrig ungdomspolitik vill Vänsterpartiet också
              trycka på vikten av att skapa fler mötesplatser och verksamheter
              som utgår från ungdomars egna önskemål. Bristen på sådana är i
              dag rätt stor. Det finns goda exempel på allaktivitetshus och
              ungdomshus och sådant i olika kommuner, men generellt sett finns
              det alldeles för få platser där man kan träffas och ägna sig åt
              bland annat kulturella aktiviteter. Vi har i vårt budgetförslag,
              från Vänsterpartiets sida, avsatt 80 miljoner för att utöka den
              delen. Det är kanske inte tillräckligt, men det är en markering
              och en fortsättning på en satsning som inleddes 2006. S, v och
              mp startade tillsammans det här.
            </seg>
            <seg n="3dc16a09">
              Avslutningsvis, herr talman, vill jag lyfta fram de problem som
              finns i dag med den arbetsmarknad för kulturarbetare som den här
              regeringen så kraftigt har ändrat förutsättningarna för. Regeländringarna
              som har gjorts i a-kassan, höjda avgifter, sänkta nivåer, borttagandet
              av möjligheter till deltidsarbete kombinerat med ekonomiskt stöd
              genom a-kassan har kraftigt försämrat möjligheterna för kulturarbetare
              att satsa på sitt arbete på ett drägligt sätt.
            </seg>
            <seg n="29d2966e">
              Kulturens arbetsmarknad är olik de flesta andra arbetsmarknader.
              Det krävs flexibilitet. Det krävs en vilja att hålla sig kvar
              på marknaden även om jobben inte står på rad. Perioder med få
              jobb eller perioder helt utan jobb är vanliga. Och det krävs engagemang
              när det gäller att leva knapert mellan varven för att få chansen
              att utvecklas och kunna vara kvar inom kulturbranschen.
            </seg>
            <seg n="08f2a211">
              A-kassan har varit en chans för dessa personer att hålla sig
              kvar. Det är ett faktum. Vi kan prata om allianser och sådant
              det är en jättebra utveckling. Men innan man satsar på det bör
              man se till att försörjningsstödet genom a-kassan finns kvar för
              dem som finns inom kulturarbetarbranschen.
            </seg>
            <seg n="d6ba1b8a">
              Jag tror att den här förändringen kommer att göra kulturen mer
              utarmad. Villkoren kommer att vara sämre, och detta kommer också
              att ge alla en sämre kulturverksamhet.
            </seg>
            <seg n="d27aa1f6">
              I vårt förslag till budget tar vi tillbaka det här till de nivåer
              som var förut. Vi höjer alltså ersättningsnivåerna. Vi ändrar
              reglerna tillbaka till det som var förut. Det kommer då dessutom
              att vara ett stöd till kulturen i stort och den utveckling som
              vi alla vill se på kulturens område.
            </seg>
          </u>
          <note type="speaker" n="5aa945db">
            Anf. 133 GÖRAN MONTAN (m):
          </note>
          <u who="goran_montan_911919" xml:id="i-d1c3f600f13784e0-0" n="3dbd1615">
            <seg n="eb814adf">
              Herr talman! Jag är den sista anmälda talaren, och jag hade just
              tänkt prata om idrott. Kulturutskottet inrymmer oerhört många
              områden. Men det är också så, som Anders Åkesson sade lite tidigare
              under debatten, att idrott är kultur. Innan jag börjar ska jag
              säga att jag yrkar bifall till utskottets förslag till beslut
              och avslag på motionerna, så är det sagt.
            </seg>
            <seg n="b5b113fa">
              Vi vet alla att idrottsrörelsen omfattar oerhört många människor,
              nästan 3 ½ miljon personer i vårt land är på något sätt involverade
              i idrotten.
            </seg>
            <seg n="c1c601c1">
              Det är svårt att föreställa sig att det finns någon som aldrig
              har varit i kontakt med idrott i någon form under sitt liv. Ändå
              finns det problem i denna enorma folkrörelse. Det är problem med
              rekrytering till ungdomsidrotten. Men ett ännu större hot utgörs
              av svårigheten att fylla luckorna bland ungdomsledarna, idrottsledarna,
              nu när 40-talisterna sakta men säkert lämnar arenan.
            </seg>
            <seg n="31d5d85c">
              Man behöver utbilda ledare med i storleksordningen 50 000 om
              året bara för att hålla ställningarna. Samtidigt vill vi att fler
              stannar längre inom idrotten, som aktiva eller som ledare.
            </seg>
            <seg n="ec667eec">
              Regeringen har insett detta behov och satsar i Idrottslyftet
              500 miljoner, ½ miljard, kronor om året under hela mandatperioden.
              Det är betydligt mer än vad den förra regeringen gjorde under
              den förra mandatperioden.
            </seg>
            <seg n="169287e1">
              Vi talar om kulturens positiva inverkan på folkhälsan. Inom idrotten
              är det sambandet ännu mer tydligt. I olika rapporter kan vi läsa
              att allt fler barn lider av fetma. Det beror inte bara på dåliga
              matvanor, utan vi rör för lite på oss.
            </seg>
            <seg n="b25d464f">
              Det är kanske i barndomen som idrottens betydelse är störst.
              Det här är klassisk mark för idrottsrörelsen, men det finns andra
              aspekter också. De som i dag utbildar morgondagens ledare ställs
              inför en rad andra utmaningar som det moderna samhället kräver.
              Därför har regeringen uttalat att jämställdhet måste genomsyra
              all ledarskapsutbildning. Det ska också tas hänsyn till de problem
              inom idrotten som fortfarande existerar för HBT-personer.
            </seg>
            <seg n="0e3dd893">
              Idrotten har en unik möjlighet att verka för ett demokratiskt
              samhälle där alla, oberoende av härkomst, kön, sexuell läggning
              eller ekonomisk bakgrund, får lika förutsättningar att utveckla
              sina specifika talanger. Det handlar om att få samverka med andra,
              betyda någonting för din kamrat men också att ge din kamrat tillfredsställelsen
              att betyda någonting för dig. Ömsesidigt beroende, hänsyn och
              omsorg är viktiga beståndsdelar i byggandet av en ny ömtålig generation.
            </seg>
            <seg n="23f6caca">
              Regeringen har stort förtroende för Riksidrottsförbundet och
              arbetar för att minska antalet pekpinnar och öronmärkta pengar.
              Riksidrottsförbundet är helt kapabelt att självt avgöra hur större
              delen av bidraget till idrotten ska fördelas. Det rör sig sammanlagt
              om ganska mycket pengar, som har sagts redan i dag, över 1,6 miljarder
              kronor.
            </seg>
            <seg n="18e77e81">
              Regeringen och Riksidrottsförbundet är också överens om att kampen
              mot dopning måste prioriteras. Därför avsätts särskilda pengar
              för detta ändamål, i själva verket till och med lite mer än vad
              RF har begärt.
            </seg>
            <seg n="8fa4b0bb">
              Jag har ett par minuter på mig. Då kan jag kanske bemöta Torbjörn
              Björlund. Det gäller den del av hans anförande som handlade om
              att man ska växla 50 miljoner kronor från Svenska Spels överskott
              och låta det gå genom budgeten. Ska det ha någon betydelse när
              det gäller denna ganska stora summa som vi pratar om? 50 miljoner
              kronor är ju bara ett spel för gallerierna. Det kan inte ha någon
              som helst inverkan på den politik som Torbjörn Björlund påstår
              sig vilja följa. Jag ser fram emot att möjligtvis växla några
              ord om just den delen.
            </seg>
            <seg n="2c1433a4">
              Med de orden vill jag avsluta.
            </seg>
          </u>
          <note type="speaker" n="489539bd">
            Anf. 134 TORBJÖRN BJÖRLUND (v) replik:
          </note>
          <u who="torbjorn_bjorlund_cfaa39" xml:id="i-f21dd706875a4862-1" n="317b8280">
            <seg n="de1047de">
              Herr talman! Först och främst gäller det detta med finansiering.
              Jag vet att Göran Montan är engagerad i idrotten och har väldigt
              mycket engagemang på olika sätt inom idrotten.
            </seg>
            <seg n="bad91ca7">
              En fråga som jag har gäller avreglering av Svenska Spel. Du sade
              att de här 50 miljonerna som vi växlar över från Svenska Spel
              till statsbudgeten är en väldigt liten del. Det är det naturligtvis,
              men det är en markering. Vi gör den markeringen för att visa att
              det här är den väg vi vill gå. Då är frågan om också Göran Montan
              och Moderaterna är beredda att gå den vägen. Eller vill ni ha
              kvar det här med Svenska Spel och den här regleringsdelen, så
              att säga, där idrotten faktiskt drabbas mer än staten?
            </seg>
            <seg n="1aef65d6">
              En annan fråga är om Moderaterna tänker fullfölja avregleringen
              och sälja ut Svenska Spel. Vad händer då? Är ni då beredda att
              gå in och täcka den delen med statsbudgetsmedel, eller hur gör
              ni för att täcka finansieringen av idrotten? Som du var inne på
              är idrotten en otroligt viktig del av samhället. Staten och kommunerna
              står trots allt för en väldigt stor del av finansieringen. Offentliga
              sektorn står för den absolut viktigaste delen när det gäller att
              stödja den verksamhet som finns, framför allt för breddidrotten.
              Det innebär att om man tar bort pengar drabbas bredd- och ungdomsidrotten
              med 3 ½ miljon medlemmar direkt.
            </seg>
          </u>
          <note type="speaker" n="c4d1679c">
            Anf. 135 GÖRAN MONTAN (m):
          </note>
          <u who="goran_montan_911919" xml:id="i-d1c3f600f13784e0-1" n="3dbd1615">
            <seg n="1e3926f9">
              Herr talman! Frågan är lite tidigt väckt. Vi har just haft ett
              stämmobeslut i partiet, där man förespråkade en omreglering av
              spelmarknaden. När det blir verklighet kommer framtiden att utvisa.
              Vi ska inte diskutera spelfrågor här, men man kan också säga att
              inför den situation som den tekniska utvecklingen ger i samband
              med de krav som vi förväntar oss att få från EU är det bara en
              tidsfråga antingen kommer marknaden att omreglera sig själv eller
              så kommer det att ske under statens ledning.
            </seg>
            <seg n="81bef719">
              Det är bara spekulationer huruvida det blir mindre eller mer
              pengar. Vi har redan ett intrång på vår monopolmarknad med Unibet
              och Ladbrokes och många andra. I partiet har vi pratat om att
              få kontroll över situationen. Licensieringar och överskott kommer
              att finnas. Det kommer att ställas krav på de aktörer som ska
              vara här i framtiden.
            </seg>
            <seg n="25797170">
              Jag ger Torbjörn Björlund rätt i att det är offentliga medel
              som står för den absolut största kakan av idrottens finansiering.
              Det kommer de att fortsätta att göra i framtiden också. Hittills
              har vinstdelningssystemet, som är ett ganska komplicerat system,
              varit gynnsamt för idrotten. Det är flera hundra miljoner mer
              som har gått till idrotten under senare år, så det har varit en
              bra situation för idrotten. Men ingenting är så bra att man inte
              kan ta en ny titt på det. Utredningen om statens stöd till idrotten
              kommer dock i maj, och utredningen om Svenska Spel kommer först
              om cirka ett år. Frågan är därför lite väl tidigt väckt.
            </seg>
          </u>
          <note type="speaker" n="2e6958ba">
            Anf. 136 TORBJÖRN BJÖRLUND (v):
          </note>
          <u who="torbjorn_bjorlund_cfaa39" xml:id="i-f21dd706875a4862-2" n="317b8280">
            <seg n="bcab4bc2">
              Herr talman! Jag tycker inte alls att frågan är för tidigt väckt.
              Det är en aktuell fråga, just därför att den finns redan i dag.
              Spelmarknaden är utsatt för ett slags konkurrens. Det finns krafter
              som snabbt vill ändra det här, och det är ett politiskt beslut
              om vi ska göra det eller inte.
            </seg>
            <seg n="1ccbbf3d">
              Om Svenska Spels monopolsituation förändras kommer idrottens
              pengar att drabbas direkt. Om vinsten minskar på Svenska Spel
              det finns ju ändå en begränsad spelmarknad kommer det att vara
              den reglerande delen som drabbas, och det är den som idrotten
              tar av. Det är en fråga som idrotten är direkt berörd av.
            </seg>
            <seg n="e38be728">
              Varifrån kommer pengarna att tas om man inte får dem från Svenska
              Spel? Jag förutsätter att Göran Montan fullföljer sitt resonemang
              och jobbar för att vi ska få in alla de medel som idrotten ska
              ha via statsbudgeten och därmed slippa Svenska Spel. Det vore
              det absolut bästa beslutet. Jag stöder detta om du driver det
              i ditt parti.
            </seg>
          </u>
          <note type="speaker" n="eb72ccb1">
            Anf. 137 GÖRAN MONTAN (m):
          </note>
          <u who="goran_montan_911919" xml:id="i-793ed7d12be9a714-0" n="3dbd1615" next="i-8c91bc914bccb092-0">
            <seg n="82d276e4">
              Herr talman! Jag nämnde utredningen om spelmarknadens framtid.
              Där finns också instruktioner i direktiven som handlar om hur
              man ska behandla möjligheterna att stödja idrotten.
            </seg>
            <seg n="cc412325">
              Jag tror att det inte finns någon i kammaren som medvetet skulle
              vilja sänka anslagen till idrotten. Vi inser alla hur oerhört
              viktig den är, inte minst för ungdomen. Vi pratar om ungdomskultur,
              men idrottsbiten är mycket mer mångfasetterad. Jag tror inte att
              det finns någon i kammaren som skulle vilja medverka till att
              på något sätt minska möjligheterna till satsningar av den typ
              som vi redan har gjort.
            </seg>
          </u>
          <note n="a7e7b8dd">
            Överläggningen var härmed avslutad.
          </note>
          <note n="c7f68e18">
            11 § Bordläggning
          </note>
          <note n="93d30f87">
            Anmäldes och bordlades
          </note>
          <note n="b7afb891">
            12 § Anmälan om interpellationer
          </note>
          <note n="89728158">
            Anmäldes att följande interpellationer framställts
          </note>
          <note n="ebd0c49f">
            den 5 december
          </note>
          <note n="63d629f0">
            Marie Granlund
          </note>
          <note n="f8a4f540">
            Bodil Ceballos
          </note>
          <note n="1b715f10">
            Thomas Östros
          </note>
          <note n="1b715f10">
            Thomas Östros
          </note>
          <note n="1b715f10">
            Thomas Östros
          </note>
          <note n="2aef5ec3">
            Sven-Erik Österberg
          </note>
          <note n="526abc33">
            Interpellationerna redovisas i bilaga som fogats till riksdagens
            snabbprotokoll tisdagen den 11 december.
          </note>
          <note n="36d10721">
            13 § Anmälan om frågor för skriftliga svar
          </note>
          <note n="62c4b4c4">
            Anmäldes att följande frågor för skriftliga svar framställts
          </note>
          <note n="ebd0c49f">
            den 5 december
          </note>
          <u who="goran_montan_911919" xml:id="i-8c91bc914bccb092-0" n="3dbd1615" prev="i-793ed7d12be9a714-0">
            <seg n="26f7c65b">
              Tillväxt genom turistnäringen
            </seg>
            <seg n="37568231">
              Nikos Papadopoulos
            </seg>
          </u>
          <note n="80cac76c">
            Patrik Forslund
          </note>
          <note n="37bb6f25">
            Ann-Kristine Johansson
          </note>
          <note n="ab794375">
            Hannah Bergstedt
          </note>
          <note n="fa5e9ad9">
            Frågorna redovisas i bilaga som fogats till riksdagens snabbprotokoll
            tisdagen den 11 december.
          </note>
          <note n="b370118b">
            14 § Anmälan om skriftliga svar på frågor
          </note>
          <note n="c37b1552">
            Anmäldes att skriftliga svar på följande frågor inkommit
          </note>
          <note n="ebd0c49f">
            den 5 december
          </note>
          <note n="a2b76fe1">
            Helena Bouveng
          </note>
          <note n="9c711cdc">
            Finn Bengtsson
          </note>
          <note n="dc1ea0fa">
            Susanne Eberstein
          </note>
          <note n="6e4b16c5">
            Inger René
          </note>
          <note n="cb45dbe4">
            Veronica Palm
          </note>
          <note n="1b4a5e2c">
            Lars Hjälmered
          </note>
          <note n="603cf8ad">
            Jacob Johnson
          </note>
          <note n="9a55fc05">
            Hans Linde
          </note>
          <note n="5b3d5f95">
            Tomas Tobé
          </note>
          <note n="b8c809f1">
            Agneta Berliner
          </note>
          <note n="3ffafd08">
            Hans Wallmark
          </note>
          <note n="9a55fc05">
            Hans Linde
          </note>
          <note n="566cf3d5">
            Carina Hägg
          </note>
          <note n="566cf3d5">
            Carina Hägg
          </note>
          <note n="94169dc5">
            Birgitta Eriksson
          </note>
          <note n="d7e6cca0">
            Mats Johansson
          </note>
          <note n="36962633">
            Alice Åström
          </note>
          <note n="42cc4a92">
            Cecilia Widegren
          </note>
          <note n="9a55fc05">
            Hans Linde
          </note>
          <note n="67f92fd1">
            Mikael Damberg
          </note>
          <note n="dbe021be">
            Mehmet Kaplan
          </note>
          <note n="f253774e">
            Hans Olsson
          </note>
          <note n="67f92fd1">
            Mikael Damberg
          </note>
          <note n="e3350531">
            Yilmaz Kerimo
          </note>
          <note n="517cb1e2">
            Peter Hultqvist
          </note>
          <note n="94169dc5">
            Birgitta Eriksson
          </note>
          <note n="f57d227c">
            Lena Olsson
          </note>
          <note n="456b14c2">
            Eva Olofsson
          </note>
          <note n="015b8626">
            Tina Ehn
          </note>
          <note n="517cb1e2">
            Peter Hultqvist
          </note>
          <note n="94c50ba1">
            Ulf Nilsson
          </note>
          <note n="e3350531">
            Yilmaz Kerimo
          </note>
          <note n="cfbc3107">
            Solveig Hellquist
          </note>
          <note n="4d36284c">
            Fredrik Olovsson
          </note>
          <note n="9a55fc05">
            Hans Linde
          </note>
          <note n="7554d7b7">
            Thomas Bodström
          </note>
          <note n="36962633">
            Alice Åström
          </note>
          <note n="d657b63e">
            Raimo Pärssinen
          </note>
          <note n="5d1beb28">
            Monica Green
          </note>
          <note n="d657b63e">
            Raimo Pärssinen
          </note>
          <note n="cddf852c">
            Jan R Andersson
          </note>
          <note n="a0879f24">
            Christer Engelhardt
          </note>
          <note n="d5dcffec">
            Carina Adolfsson Elgestam
          </note>
          <note n="f17d16ce">
            Margareta Cederfelt
          </note>
          <note n="42cc4a92">
            Cecilia Widegren
          </note>
          <note n="6f470506">
            Svaren redovisas i bilaga som fogats till riksdagens snabbprotokoll
            tisdagen den 11 december.
          </note>
          <note n="9b5ff977">
            15 § Kammaren åtskildes kl. 17.24.
          </note>
          <note n="6a5ffdd8">
            Förhandlingarna leddes
          </note>
          <note n="893e840c">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
