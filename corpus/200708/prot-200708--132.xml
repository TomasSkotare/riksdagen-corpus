<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2007</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2007</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200708--132</head>
          <docDate when="2007-06-18">2007-06-18</docDate>
        </div>
      </front>
      <body>
        <div>
          <note n="b846d1b4">
            ﻿
          </note>
          <note n="2845ce83">
            Riksdagens protokoll
          </note>
          <note n="d62ba5d1">
            2007/08:132
          </note>
          <note type="date" n="9140c50f">
            Onsdagen den 18 juni
          </note>
          <note n="9fcf8b7f">
            Kl. 19:25 - 21:39
          </note>
          <note n="94a21636">
            1 § Beslut om sammanträdets hållande
          </note>
          <note n="47ba062a">
            Anf. 1 TALMANNEN:
          </note>
          <note n="a7db0a5b">
            Kallelse till sammanträde ska anslås i riksdagens lokaler senast
            kl. 18.00 dagen före sammanträdet och minst 14 timmar i förväg.
            Om det finns synnerliga skäl får kallelsen dock anslås senare.
            I så fall får sammanträdet hållas endast om mer än hälften av
            riksdagens ledamöter medger det.
          </note>
          <note n="fb765e88">
            Jag finner att synnerliga skäl föreligger att hålla detta sammanträde
            med hänsyn till kammarens sammanträdesplan före sommaruppehållet.
          </note>
          <note n="d31e9a00">
            Kammaren biföll talmannens förslag att sammanträdet fick hållas.
          </note>
          <note n="474a83b7">
            2 § Lag om signalspaning m.m. (förnyad behandling)
          </note>
          <note n="792d5acb">
            Föredrogs
          </note>
          <note n="e236d6b3">
            Kammaren biföll utskottets förslag att ärendet fick avgöras efter
            endast en bordläggning.
          </note>
          <note type="speaker" n="be9ec9b1">
            Anf. 2 KARIN ENSTRÖM (m):
          </note>
          <u who="karin_enstrom_323b24" xml:id="i-aca9a8770b9fc67c-0" n="ae5f4f12">
            <seg n="fae009d9">
              Herr talman! Försvarsutskottet har efter en ytterligare beredning
              och förnyad behandling kommit att föreslå ett antal kompletteringar
              som jag på kortast möjliga tid ska försöka presentera för kammaren.
            </seg>
            <seg n="473d9679">
              Utskottet anser att lagen om signalspaning ska kompletteras på
              följande sätt:
            </seg>
            <seg n="de60f4cf">
              Därutöver föreslår utskottet att de preciseringar som presenterades
              i kammardebatten i går, nämligen en precisering för vilka ändamål
              signalspaning ska få bedrivas, hur tillämpningen av tillståndsgivningen
              ska gå till, hur förstöring av uppgifter ska genomföras och att
              regeringen ska lämna årliga rapporter till riksdagen och redovisa
              en kontrollstation 2011, ska ges regeringen till känna.
            </seg>
            <seg n="f5c694f1">
              Utskottet föreslår vidare att ett särskilt uppdrag lämnas till
              Datainspektionen om att fram till kontrollstationen 2011 följa
              FRA:s verksamhet ur ett integritetsskyddsperspektiv. Till Datainspektionen
              ska en särskild referensgrupp knytas med personer som nomineras
              av riksdagspartierna.
            </seg>
            <seg n="6210fe0c">
              Regeringen ska också tillsätta en kommitté som utifrån ska följa
              FRA:s verksamhet generellt från ett integritetsperspektiv fram
              till kontrollstationen. Kommittén ska bestå av parlamentariker.
              Kommittén ska tillsätta ett integritetsombud som har till uppgift
              att vid tillståndsprövningen bevaka integriteten för personer
              bosatta i Sverige.
            </seg>
            <seg n="b9728a03">
              Även detta som utskottet anför om ytterligare rättssäkerhets-
              och kontrollmekanismer bör riksdagen som sin mening ge regeringen
              till känna.
            </seg>
          </u>
          <note n="a2a43182">
            Herr talman! Därmed yrkar jag bifall till utskottets förslag.
          </note>
          <note type="speaker" n="22421549">
            Anf. 3 ANDERS KARLSSON (s):
          </note>
          <u who="anders_karlsson_8d9cd7" xml:id="i-ab3b6662c6ed97fa-0" n="eb0a5aa0">
            <seg n="83820b20">
              Herr talman! Vi har hört en inledning av utskottsledamoten. Den
              inledningen syftar till att tala om vad detta ärende handlar om.
              Det har Karin Enström gjort på ett föredömligt sätt. Men hon gjorde
              ett generalfel, hon yrkade bifall till utskottets förslag, vilket
              hon inte kan göra i det sammanhanget. Jag vill bara påtala det.
              Det är inte inledarna som ska göra det. Ett fel kan begås, och
              det har gjorts, och det är ingenting mer med det.
            </seg>
            <seg n="bf42c133">
              Herr talman! När jag i går stod här i talarstolen och inledde
              debatten om FRA kunde jag inte i min vildaste fantasi föreställa
              mig att jag ett dygn senare skulle stå här igen och debattera
              frågan på nytt.
            </seg>
            <seg n="3b941560">
              Vad vi har sett prov på här i går och i dag är inget annat än
              ett skådespel för att blidka folket. Dagens förslag är exakt samma
              lagförslag som det vi hade att hantera i går.
            </seg>
            <seg n="c73c9215">
              Dagens förslag är exakt samma lagförslag som det vi hade att
              hantera för ett år sedan. Med den här borgerliga cirkusen försöker
              ni lura er själva och andra att något har skett med detta lagförslag.
              Så är det inte.
            </seg>
            <seg n="f9498086">
              Fredrick Federley, det här är ord för ord samma lagförslag som
              det vi tidigare tagit upp. Hur kan du titta dina väljare i ögonen
              om du röstar för det här förslaget i dag?
            </seg>
            <seg n="a1a23f86">
              Att skriva några ord i kanten är på intet sätt förpliktande.
              Det skärper inte integritetsskyddet; det vill jag understryka.
              Integritetsskyddet har på intet sätt stärkts sedan i går och sedan
              förra året.
            </seg>
            <seg n="67039c86">
              Nej, herr talman, regeringen har haft ett helt år på sig att
              söka en blocköverskridande lösning för att stärka integritetsskyddet.
              Så har inte skett.
            </seg>
            <seg n="58fe2b9d">
              Karin Enström stod i går här i talarstolen och sade att regeringen
              hoppades på Socialdemokraternas, det största riksdagspartiets,
              stöd i denna fråga. Hur är detta möjligt, Karin Enström? Det är
              inte trovärdigt att först sträcka ut handen och sedan behandla
              frågan så som ni nu har gjort. Det är ett hafsverk som den borgerliga
              majoriteten nu forcerar igenom i riksdagen. Det går inte att behandla
              detta viktiga ärende så som ni nu har gjort. Om ni verkligen hade
              velat ha med oss på en bred uppgörelse hade ni återförvisat propositionen
              till regeringen och genomfört en ny beredning och återkommit med
              en ny proposition.
            </seg>
            <seg n="97dc0cc3">
              Nej, det här är inget annat än ett skådespel för att blidka opinionen.
              Det är bara beklagansvärt att priset för denna cirkus är så högt.
            </seg>
            <seg n="8573cb9b">
              Herr talman! Jag kan bara konstatera att detta är ett stort misslyckande
              för Fredrik Reinfeldts regering.
            </seg>
            <seg n="146694d3">
              Jag vill ännu en gång understryka att vi socialdemokrater sätter
              Sveriges säkerhet och militära alliansfrihet först. Därför behöver
              Sverige en stark försvarsunderrättelsetjänst. Försvarets radioanstalt
              behöver moderna verktyg för att stärka allas vår säkerhet. Men
              det måste förenas med ett starkt skydd för den enskilde att slippa
              bli avlyssnad eller övervakad utan rimligt skäl.
            </seg>
            <seg n="21f40354">
              Herr talman! Skådespel räcker inte för att få stöd av Sveriges
              största riksdagsparti. Lagförslaget nu är samma som det för ett
              år sedan. Därför yrkar vi avslag på förslaget i betänkandet.
            </seg>
          </u>
          <note n="844f22a6">
            I detta anförande instämde Michael Hagberg, Inger Jarl Beck,
            Marie Nordén, Margareta Persson, Marina Pettersson och Eva Sonidsson
            (alla s).
          </note>
          <note type="speaker" n="db579aef">
            Anf. 4 ALICE ÅSTRÖM (v):
          </note>
          <u who="alice_astrom_68ecfb" xml:id="i-ff26b6ce343106f0-0" n="1d7c4d39">
            <seg n="857db030">
              Herr talman! Nästan alla år som jag suttit i riksdagen, sedan
              1994, har jag oftast känt en stolthet över att stå i den här talarstolen,
              en stolthet över att vara med och påverka utvecklingen i Sverige.
              Det är många gånger man har förlorat vid en omröstning, och besvikelsen
              är alltid stor när politiken går åt fel håll. Jag har ändå känt
              en stolthet över Sveriges riksdag.
            </seg>
            <seg n="031fb527">
              I dag, herr talman, är jag faktiskt tvungen att säga att jag
              skäms. Jag skäms för den cirkus som har utspelats det senaste
              dygnet. Jag skäms för att man från majoriteten försöker påskina
              att man nu tar integritetsfrågorna på allvar, för att man från
              majoriteten vill påskina att man nu har gjort så väsentliga förändringar
              att den här lagstiftningen nu ska kunna antas och att även de
              som har varit starka kritiker nu i trygg förvissning kan rösta
              ja till förslaget här i dag.
            </seg>
            <seg n="de93f5e2">
              Men det är ju inte sant. Om det vore sant att det är väsentliga
              förändringar har jag väldigt svårt att förstå majoriteten i försvarsutskottet
              när det gäller min fråga. Om det är så stora förändringar som
              man säger att man nu genomför borde vi åtminstone kunna bordlägga
              ärendet och skicka ut det till remissinstanserna detta för att
              se till att vi får ett heltäckande underlag för vad vi ska fatta
              beslut om. Men inte, och det är inte så underligt. Majoriteten
              är ju också klart medveten om att det inte är några stora förändringar
              som har gjorts.
            </seg>
            <seg n="981c7e0f">
              Nej, lagförslaget ligger kvar. Medborgarna kommer med det här
              lagförslaget att avlyssnas på exakt samma sätt som det var med
              förslaget i går. Snarare har jag blivit ännu mer stärkt i min
              övertygelse om det felaktiga med det här förslaget. Det man gör
              är att instifta att nu behöver övervakarna av systemet ytterligare
              övervakare och kontrollerare av systemet, och också över de kontrollerare
              som ska kontrollera kontrollerarna ska vi ha kontrollerare.
            </seg>
            <seg n="d53bd6ae">
              Jag är helt övertygad om att de svenska medborgare som känner
              en stark oro över att man nu kommer att bli övervakad och kontrollerad
              inte kommer att känna sig speciellt mycket lugnare med att veta
              att det finns kontrollerare på kontrollerare på kontrollerare.
              Egentligen innebär detta bara att ännu fler människor kommer att
              kunna vara inne i det här och egentligen kunna ha tillgång till
              uppgifter.
            </seg>
            <seg n="c8c7aa88">
              I vanliga fall brukar jag säga att parlamentariska kontrollorgan
              är bra och att de är viktiga, för vi här i Sveriges riksdag har
              ett ansvar för att kontrollera de lagar vi stiftar. Men med den
              brist på respekt för demokrati och lagstiftningsarbete som majoriteten
              i dag visar är jag orolig för att vi i dag kommer att rösta igenom
              den här lagstiftningen i riksdagen. Jag är inte övertygad om att
              medborgarna kommer att känna sig lugna med att det är ledamöter
              från samma riksdag som röstar igenom ett övervakningssystem för
              våra medborgare.
            </seg>
            <seg n="db36cbac">
              Nej, herr talman, lagförslaget ligger kvar. Övervakningssystemet
              kommer att vara kvar. Det går inte att lösa detta med att man
              i efterhand ska kontrollera. Då har ju kränkningen och intrånget
              i den personliga integriteten redan skett.
            </seg>
            <seg n="27971e54">
              Herr talman! Jag är allvarligt oroad. Vad händer nu med meddelarfriheten?
              Vad händer nu med källskyddet?
            </seg>
            <seg n="8ce2b79e">
              Jag är övertygad om att den möjlighet som finns med det här systemet
              möjligheten att faktiskt avlyssna och att följa upp det som egentligen
              är en information till journalister som har ett grundlagsskydd
              kommer att innebära att journalistiken tappat en av sina viktigaste
              grunder.
            </seg>
            <seg n="686b808f">
              Majoriteten kommer att säga som man tidigare har sagt: Ja, men
              det är tydligt i lagstiftningen att det ska förstöras, att det
              inte får användas. Men bara genom att genombrottet skett har faktiskt
              ett brott mot våra grundlagar skett.
            </seg>
            <seg n="b9c46032">
              Herr talman! Jag brukar inte vara riktigt drastisk, men jag tänker
              på detta med att förstöra informationen och säga att informationen
              inte får användas. Hur ska vi göra? Ska vi avlägsna personer som
              har lyckats snappa upp informationen och som har läst informationen
              och fått konstatera att det är en information som de inte ska
              ha? När informationen väl läckt ut har den läckt ut till människor.
            </seg>
            <seg n="77e7b5e8">
              Nej, herr talman, demokratin har lidit ett nederlag i den här
              hanteringen.
            </seg>
            <seg n="954528fa">
              Jag hoppas verkligen att de som tidigare har varit kritiska,
              som har sagt att de inte vill medverka till ett system som övervakar
              medborgarna faktiskt inte låter sig nöja med att nu kontrollerar
              vi kontrollerarna som kontrollerar kontrollerarna, utan att de
              faktiskt har modet att stå upp för demokratin, respekten för mänskliga
              rättigheter, respekten för den personliga integriteten och framför
              allt respekten för ett fritt land där människor vågar uttrycka
              sin åsikt, där människor kan känna sig fria att tala och kommunicera
              med andra människor utan rädslan för att vara kontrollerade.
            </seg>
            <seg n="2b562e75">
              Från Vänsterpartiets sida kommer vi att fortsätta den här kampen.
              Det här förslaget innebär att regeringen ska komma tillbaka i
              höst med detaljerade förslag utifrån de tillkännagivanden som
              ges. Vi kommer att fortsätta kampen och diskussionen, och jag
              hoppas att alla de som har engagerat sig fortsätter att engagera
              sig, för frågan kommer tillbaka i höst. Lyckas vi inte stoppa
              den nu, så låt oss stoppa den i höst i så fall.
            </seg>
            <seg n="ebbd36a3">
              Med det vill jag yrka bifall till reservationen.
            </seg>
          </u>
          <note n="ffb6c362">
            I detta anförande instämde Marianne Berg, Josefin Brink, Egon
            Frid, Siv Holma, Wiwi-Anne Johansson, Kalle Larsson, Hans Linde,
            Eva Olofsson, LiseLotte Olsson och Gunilla Wahlén (alla v) samt
            Jan Lindholm (mp).
          </note>
          <note type="speaker" n="6626d7c7">
            Anf. 5 PETER RÅDBERG (mp):
          </note>
          <u who="peter_radberg_0a5fb2" xml:id="i-a07ea3233497a753-0" n="25d58776">
            <seg n="ba20ca4f">
              Herr talman! Vi fick i går uppleva en regisserad cirkusföreställning
              av sällan skådat slag från regeringspartierna och från försvarsministern.
              Det var en cirkusföreställning som handlade om att rädda regeringen
              och få de fyra bångstyriga borgerliga ledamöterna att kunna trycka
              på ja-knappen med hedern i behåll. Men någon heder kommer de inte
              att känna, för hotet mot integriteten finns kvar i de tillägg
              som majoriteten har gjort, och de ändrar inte lagtexten med ett
              enda kommatecken.
            </seg>
            <seg n="483c48b7">
              Regeringen inför några så kallade kontrollstationer, men FRA
              kommer fortfarande att kunna spana på vilka de vill hur länge
              de vill allt detta med stöd av lagen. Deras uppgift kommer fortfarande
              att vara att spana efter så kallade terrorister och grova brottslingar
              med den vaga formuleringen yttre hot. Integrationshotet är lika
              stort med de nya tilläggen från regeringen som före bordläggningen.
            </seg>
            <seg n="4b80cb5a">
              Kammaren hade i går en debatt på cirka fyra och en halv timme,
              en debatt som huvudsakligen handlade om integritetsfrågan, och
              försvarsministern och de borgerliga ledamöterna påstod gång på
              gång att det inte var någon fara för integriteten med det här
              förslaget. Helt plötsligt stegar Fredrick Federley från Centerpartiet
              fram och frågar spontant försvarsministern om regeringen kan tänkas
              förstärka integriteten och samtidigt återremittera ärendet. Försvarsministern
              stegar i sin tur fram, lika spontant, och säger att det kan regeringen
              mycket väl tänkas göra. Helt plötsligt låtsas försvarsministern
              att han tar integritetsfrågan på allvar.
            </seg>
            <seg n="4dea311f">
              Herr talman! Kan det bli en sämre föreställning än så här?
            </seg>
            <seg n="6a8c7358">
              Det spelar ingen roll hur många kommittéer och råd som ni kommer
              att tillsätta. Avlyssningsförslaget kommer alltid att innebära
              ett brott mot just den personliga integriteten. Då är frågan,
              som jag ställde ett antal gånger i går men som jag inte fick något
              svar på och som jag inte förväntar mig att de borgerliga ledamöterna
              kommer att besvara nu heller: Hur stort är det verkliga hotet
              mot Sverige?
            </seg>
            <seg n="713fa533">
              Jag tycker att den frågan är helt relevant att ställa. Om man
              genomför ett sådant här förslag måste man ha någon uppfattning
              om hur stort hotet är mot Sverige. Det man kunde lägga fram i
              text i går efter fyra och en halv timme var sprängningen av den
              västtyska ambassaden på 70-talet och hotet att ta justitieminister
              Anna-Greta Leijon som gisslan. Det var de två exempel ni kom fram
              med efter fyra och en halv timme. Något hot kunde alltså alliansen
              inte presentera.
            </seg>
            <seg n="81cab790">
              Karin Enström, moderat, kunde inte hitta på något i Sverige över
              huvud taget utan hon fick hitta exempel i utlandet. Hon nämnde
              New York, Madrid och London i sitt tal. Det var de hotbilder som
              motiverade att vi skulle införa det här.
            </seg>
            <seg n="8b904342">
              Alliansledamöterna faller platt till marken när de inte kan förklara
              bättre varför man ska införa en sådan här omfattande lagändring
              som får så stora konsekvenser för vanligt folk. Jag anser att
              det är er skyldighet att förklara vad som motiverar att vi ska
              gå längre i kontrollen än vad faktiskt USA och Storbritannien
              gör och inskränka just den personliga integriteten för att försöka
              uppnå ert mål.
            </seg>
            <seg n="c544a55e">
              Sverige har fram till i dag haft en lag om att man inte får avlyssna
              sina medborgare om det inte finns en brottsmisstanke. Den är på
              väg att försvinna.
            </seg>
            <seg n="e2335b60">
              Det som också skrämmer mig lite grann är vilken bild vi ger av
              Sverige till övriga världen. Den svenska FRA-lagen döms ut av
              flera internationella organisationer, däribland Privacy International,
              en Londonbaserad stiftelse som i över 50 länder kämpar mot elektronisk
              medborgarövervakning, för ett bättre integritetsskydd och öppenhet.
              De ifrågasätter om den här lagen klarar de krav som ställs i Europakonventionen
              om just de mänskliga rättigheterna. De säger att det är det mest
              långtgående förslag som de har sett.
            </seg>
            <seg n="1c51bc67">
              Telia Sonera kommer med största sannolikhet att flytta sina servrar
              till Finland på grund av att detta bryter mot den finska lagstiftningen.
              De får inte utsättas för kontroll av FRA, därför kanske de tvingas
              flytta.
            </seg>
            <seg n="f32b8f13">
              Även Europeiska journalistfederationen, EFJ, har dömt ut det
              svenska FRA-förslaget. De menar att FRA-förslaget strider mot
              internationell och europeisk lag. Även EU-parlamentet har ifrågasatt
              förslaget. Det finns en rad stora, starka organisationer som gång
              på gång pekar på det här. Men den borgerliga regeringen och ledamöterna
              tar otroligt lätt på det. De säger: Vi ska skydda de svenska medborgarna
              med den här lagen. Det fnyser organisationerna åt.
            </seg>
            <seg n="636b4c00">
              En sak kan jag lova riksdagen. Jag kommer att anmäla regeringen
              enligt Europakonventionen, för jag vill höra vad de säger och
              tycker. Jag lovar det, men jag kan inte göra det förrän lagen
              vunnit laga kraft.
            </seg>
            <seg n="f02a56eb">
              Det är väl ingen slump, herr talman, att varken försvarsministern
              eller de två centerpartister som i går spelade hjältar är här.
              I dag kan de inte stå upp och försvara hur de har tänkt och resonerat.
              De finns i alla fall inte med på talarlistan. Då smyger de undan.
            </seg>
            <seg n="28555a04">
              Jag vill med det, herr talman, yrka avslag på förslaget.
            </seg>
          </u>
          <note n="a85c99fd">
            I detta anförande instämde Jan Lindholm och Lage Rahm (båda mp).
          </note>
          <note type="speaker" n="f5707fd7">
            Anf. 6 STAFFAN DANIELSSON (c):
          </note>
          <u who="staffan_danielsson_d9e83c" xml:id="i-6ea867ee1b93471f-0" n="e79ac59d">
            <seg n="9527c910">
              Herr talman, riksdagsledamöter och åhörare! Riksdagen fattar
              viktiga beslut i många olika frågor. Den mycket allvarliga fråga
              som vi nu ska besluta om signalspaning för försvarsunderrättelseändamål
              handlar om Sveriges säkerhet, det vill säga rätten och skyldigheten
              för en nation att skydda medborgarna från allvarliga yttre hot,
              som till exempel militära konflikter, internationell terrorism
              och kvalificerade IT-relaterade hot mot samhällets viktiga infrastruktur.
            </seg>
            <seg n="f638c2cf">
              Samtidigt handlar denna fråga också om hur mycket av inskränkningar
              i den personliga integriteten som vi kan acceptera i vårt demokratiska
              samhälle.
            </seg>
            <seg n="6662afdf">
              Detta är som alla förstår en mycket svår avvägning att göra,
              och ett sätt att lösa detta vore givetvis att av integritetsskäl
              avveckla all signalspaning. Att göra så vore en mycket radikal
              åtgärd som världen tyvärr har sett ut och ser ut i dag. Sex av
              riksdagens sju partier, liksom länderna i vår omvärld, har alla
              gjort bedömningen att signalspaning är ett nödvändigt ont för
              att skydda medborgarnas säkerhet.
            </seg>
            <seg n="3b0de5fa">
              För oss i Centerpartiet är den här frågan svår och påfrestande,
              eftersom vi brinner för den personliga integriteten och driver
              den på alla områden. Samtidigt har vi också alltid stått upp för
              att värna Sveriges säkerhet.
            </seg>
            <seg n="4564f146">
              Vi stod därför bakom den proposition som regeringen lämnade till
              riksdagen år 2007. Signalspaning ska få utföras under strängt
              reglerade former för att skydda vårt land mot allvarliga yttre
              hot. I förslaget hade ett antal åtgärder till skydd för den personliga
              integriteten byggts in. Under riksdagsbehandlingen förra året
              tillfördes flera åtgärder. Bland annat ska en kontrollstation
              redan år 2011 utvärdera den nya lagen och mot bakgrund av erfarenheterna
              föreslå förändringar.
            </seg>
            <seg n="7c46deaa">
              Den senaste tiden har debatten om den nya lagen ökat i intensitet,
              både på Internet och i medierna. Det har varit en kraft och ett
              engagemang i diskussionen, och detta är värt all respekt. Debatten
              har satt spår in i vår riksdag, som det ska vara i en demokrati.
              De senaste dagarna har vi i Centerpartiet och våra allianskamrater
              haft en intensiv och levande diskussion om de starka önskemålen
              från enskilda riksdagsledamöter att tillfoga ytterligare förstärkningar
              för den personliga integriteten i det beslut som vi snart ska
              fatta.
            </seg>
            <seg n="a51397d0">
              I Centerpartiets riksdagsgrupp och i dialog med många medlemmar
              och andra har vi varit beredda att redan nu ta vara på några av
              de goda förslag som har förts fram sedan en tid i den livliga
              debatten och från ledamöter från alla våra allianspartier. Denna
              öppenhet har funnits i alla alliansens partier, och vi har enats
              om att tillföra ett antal nya instrument som redan vid lagens
              ikraftträdande kan vara på plats.
            </seg>
            <seg n="d47cbd9d">
              Viktiga förstärkningar är att en ny myndighet bildas som ska
              ge tillstånd till den signalspaning som får bedrivas, att Datainspektionen
              med landets främsta integritetsexperter får ett särskilt uppdrag
              att följa verksamheten vid Försvarets radioanstalt och att en
              kommitté av parlamentariker också ska följa FRA:s verksamhet och
              överväga ytterligare integritetsskyddande åtgärder inför kontrollstationen.
              Vi understryker också genom tillkännagivanden till regeringen
              vikten av dessa och de förra året tillförda förslagen. Eftersom
              oppositionens partier talat för ytterligare åtgärder i betänkandet
              och för tillkännagivanden borde de välkomna dessa men jag hörde
              inte något sådant från oppositionen.
            </seg>
            <seg n="81b22e2d">
              Slutligen vill jag än en gång understryka att detta är en allvarlig
              och svår fråga där regering och riksdag i Sverige måste göra en
              avvägning mellan sitt ansvar för att skydda landet och medborgarna
              från allvarliga yttre hot och allas vår rätt till så lite intrång
              som möjligt i vår frihet och personliga integritet. Jag har stor
              respekt för de engagerade medborgare och ledarsidor som främst
              fokuserar på integriteten och vill att Sverige helst helt ska
              avstå från all signalspaning.
            </seg>
            <seg n="01226436">
              Allians för Sverige och en bred riksdagsmajoritet är överens
              om att den här lagen tyvärr behövs som vår värld ser ut.
            </seg>
            <seg n="932b3f7f">
              Signalspaningen behöver regleras och utsträckas till tråd, men
              vi har under resans gång byggt in många instrument till skydd
              för integriteten. Därför yrkar jag bifall till utskottets förslag
              i betänkandet.
            </seg>
          </u>
          <note n="a8cebb66">
            I detta anförande instämde Ulrika Carlsson i Skövde, Fredrick
            Federley, Annie Johansson, Jörgen Johansson, Maria Kornevik Jakobsson,
            Sofia Larsen, Kerstin Lundgren, Karin Nilsson, Lennart Pettersson,
            andre vice talman Birgitta Sellén, Stefan Tornberg, Solveig Zander
            och Anders Åkesson (alla c) samt Annicka Engblom (m).
          </note>
          <note type="speaker" n="b1b9d82b">
            Anf. 7 PETER RÅDBERG (mp) replik:
          </note>
          <u who="peter_radberg_0a5fb2" xml:id="i-a07ea3233497a753-1" n="25d58776">
            <seg n="70c6c78e">
              Herr talman! Staffan Danielsson sade inte med ett enda ord vilken
              hotbild som han såg framför sig. Han sade gång på gång att vi
              måste införa detta. Han sade på slutet att vi måste skydda landet.
              Om Staffan Danielsson säger att vi måste skydda landet måste han
              ha en uppfattning om hotet och vad vi ska skydda mot. Jag skulle
              gärna vilja ha svar på den frågan.
            </seg>
            <seg n="8ea740d4">
              Den andra frågan Staffan Danielsson tar upp, som han brinner
              otroligt mycket för, är integritetsfrågan. På vilket sätt förbättrar
              det nya förslag ni har lagt fram integriteten för svenska medborgare,
              Staffan Danielsson?
            </seg>
          </u>
          <note type="speaker" n="7b8a2669">
            Anf. 8 STAFFAN DANIELSSON (c) replik:
          </note>
          <u who="staffan_danielsson_d9e83c" xml:id="i-6ea867ee1b93471f-1" n="e79ac59d">
            <seg n="3460596c">
              Herr talman! Peter Rådberg ställer viktiga frågor. Lever vi i
              paradiset, en underbar värld, där Sverige är en liten ö i världen
              där det inte finns några hot mot Sverige? Då kan jag hålla med
              om att det inte behövs någon signalspaning i Sverige. Men då behövs
              inte något försvar heller, Peter Rådberg.
            </seg>
            <seg n="1f787f34">
              Vilka är de yttre hoten? Du frågade flera gånger i går. Det lät
              som att man får spana på allting. FRA får spana hur de vill mot
              vad som helst. Detta är fel. Vi har byggt in stränga regler så
              att Försvarets radioanstalt endast på uppdrag av myndigheter som
              har fått tillstånd av Försvarets underrättelsenämnd, som nu ska
              bli en egen myndighet, kan spana efter allvarliga yttre hot. Det
              är militära hot, internationella konflikter, massförstörelsevapen,
              internationell terrorism och kvalificerade IT-hot mot samhällets
              infrastrukturer. Det finns kärnkraftverk i Sverige, Peter Rådberg.
              Det kan hända saker med dem. Det finns krafter i vår värld som
              inte är att lita på.
            </seg>
            <seg n="490938a0">
              Det är ett stort ansvar Miljöpartiet tar på sig när man säger
              att Sverige i Europa och i världen är en lycklig oas som inte
              behöver skydda sitt land och sina medborgare mot allvarliga yttre
              hot. De finns tyvärr. Vi i riksdagen måste göra en avvägning mellan
              vårt ansvar för detta och de viktiga integritetsfrågorna.
            </seg>
          </u>
          <note type="speaker" n="49d56472">
            Anf. 9 PETER RÅDBERG (mp) replik:
          </note>
          <u who="peter_radberg_0a5fb2" xml:id="i-a07ea3233497a753-2" n="25d58776">
            <seg n="8ba1d349">
              Herr talman! Det är helt uppenbart att Staffan Danielsson inte
              klarar att svara på frågan. Anders Eriksson, före detta Säpochefen,
              sade i dag i radion att han helt fördömde förslaget utifrån det
              tilläggsförslag regeringen har lagt fram. Det hjälper inte, säger
              han. Jag vet inte om före detta Säpochefen är en tung person,
              men alla andra instanser anser att detta förslag inte ett enda
              dugg kan hjälpa till att fånga in terroristerna.
            </seg>
            <seg n="4433ecbd">
              Staffan Danielsson försöker gå runt hela diskussionen genom att
              säga att det finns kärnkraft, förstörelsevapen och allt möjligt.
              Men det är helt uppenbart, Staffan, att de tilläggsförslag som
              ni har lagt fram inte kommer att förstärka integriteten ett enda
              dugg. Ni ändrar inte ett kommatecken i propositionen, och FRA
              kommer själv att få bestämma vad som är ett yttre hot. Vad menas
              med yttre hot? De kommer att ta in alla signaler. Det har gjorts
              klart sedan lång tid tillbaka.
            </seg>
            <seg n="aae24d80">
              Jag vill återigen uppmana Staffan Danielsson att konkret förklara
              vilka de yttre hoten är och hur du kan offra integriteten för
              människor. Det är egentligen vad du säger. Vi får välja mellan
              gott och ont. Då kör du över hela svenska folket för att försöka
              värna om någonting när det gäller ett hot som du inte har en aning
              om. Det är det allvarliga, och det är vad kritiken handlar om.
            </seg>
          </u>
          <note type="speaker" n="d763c661">
            Anf. 10 STAFFAN DANIELSSON (c) replik:
          </note>
          <u who="staffan_danielsson_d9e83c" xml:id="i-6ea867ee1b93471f-2" n="e79ac59d">
            <seg n="a4924972">
              Herr talman! Peter Rådberg har inte bara en aning, utan han vet
              att det inte finns några hot mot Sverige i dagens värld. Det är
              egentligen att sätta sig på mycket höga hästar.
            </seg>
            <seg n="d79ae881">
              Jag är ödmjuk inför verkligheten. Jag kan världshistorien. Den
              kan vi alla. Jag kan Europas historia de sista 100 åren innan
              vi efter andra världskriget lyckades börja samarbeta inom Europeiska
              unionen, som Peter Rådberg inte tycker att vi ska samarbeta med.
            </seg>
            <seg n="06b651ed">
              Jag tror att de som lyssnar här ändå inser att ett land behöver
              ett försvar. Det kunde vara intressant att höra Peter Rådberg
              säga någonting om varför vi i Sverige ska lägga pengar på ett
              försvar eftersom det inte finns några hot mot Sverige. Det skulle
              vara intressant att höra.
            </seg>
            <seg n="eb18729a">
              Det lyfts fram enskilda personer i debatten, någon expert här
              och någon före detta chef där, som görs till profeter. De är människor,
              individer, kanske med partsintressen, och de har ofta fel i det
              de säger. Jag ska inte gå in på det eftersom jag inte vill kommentera
              personer som nämns i debatten men som inte är här.
            </seg>
            <seg n="8b5f30ab">
              Det är inte lätt att debattera med Peter Rådberg, hur mycket
              man än räknar upp de allvarliga hot som tyvärr finns, hur mycket
              man än säger att FRA definitivt inte själv får bestämma hur man
              ska spana. Det är ju det vi bygger in regler och kontroll för,
              att det ska vara under mycket noggrann kontroll. Det vi bygger
              in nu är inga små saker, utan det är väsentliga förstärkningar
              av integriteten.
            </seg>
            <seg n="16947cea">
              Datainspektionen, med landets främsta expertis på det här området,
              ska följa FRA:s verksamhet. Det är en rejäl och bra förstärkning.
            </seg>
            <seg n="28df3000">
              En kommitté av parlamentariker ska också följa FRA:s verksamhet.
              Det gäller att ladda den med bra personer jag ser Annie Johansson
              här uppe.
            </seg>
            <seg n="cb0b0521">
              Jag tycker att det är bra att FUN blir en egen myndighet för
              tillstånd, en egen myndighet för efterhandskontroll. Det är en
              förbättring.
            </seg>
          </u>
          <note type="speaker" n="353ae81c">
            Anf. 11 ALICE ÅSTRÖM (v) replik:
          </note>
          <u who="alice_astrom_68ecfb" xml:id="i-ff26b6ce343106f0-1" n="1d7c4d39">
            <seg n="6e7b7246">
              Herr talman! Vi hade väldigt mycket debatt i går, och jag tänker
              inte upprepa hela debatten. Men min mycket konkreta fråga till
              Staffan Danielsson är ändå: Finns det någon konkret skillnad mellan
              det lagförslag som vi debatterade i går och skulle fatta beslut
              om och det lagförslag som ligger på riksdagens bord nu i lagstiftningsärendet?
              Det är den ena frågan.
            </seg>
            <seg n="513f4ab9">
              Den andra frågan, som inte debatterades så mycket i går, handlar
              om meddelarskyddet och källskyddet, den oerhörda konflikt som
              det innebär att vi gör ett genombrott när det gäller grundlagen
              och de här två sakerna: Hur ser Centerpartiet egentligen på frågan
              om att vi nu inskränker de här rättigheterna, som jag vet att
              Centerpartiet har försvarat och stått upp för väldigt starkt tidigare?
            </seg>
            <seg n="b8f4f4b4">
              Den sista frågan ställde jag också i går, och den handlar om
              att vi nu ska följa upp, att vi ska ha ytterligare en kommitté,
              att man ska granska och kunna lägga fram förslag om att förstärka
              integriteten. Min fråga är: Innebär inte det här att det finns
              all anledning att börja om med alltihop igen? Eller hur många
              människor ska vi acceptera råkar illa ut i de här kommittéerna
              och i eftergranskningen? Uppenbarligen tycker även majoriteten
              att man behöver ha en mycket stark kontroll av det här för att
              kunna fånga upp misstag som görs. Hur många människor ska behöva
              råka illa ut för att vi genomför ett så här omfattande förslag?
            </seg>
          </u>
          <note type="speaker" n="f45af9fd">
            Anf. 12 STAFFAN DANIELSSON (c) replik:
          </note>
          <u who="staffan_danielsson_d9e83c" xml:id="i-6ea867ee1b93471f-3" n="e79ac59d">
            <seg n="e9f33294">
              Herr talman! Jag har respekt för Alice Åström som riksdagsledamot
              och debattör i den här frågan. Det är en mycket allvarlig fråga,
              och vi delar verkligen insikten om att den har betydande integritetsaspekter,
              och att det är det som gör den så svår. Men det måste ställas
              mot landets säkerhet och jag vet att Alice Åström också inser
              det.
            </seg>
            <seg n="3c2d9824">
              Meddelarskyddet och källskyddet ska fungera ograverat. Skulle
              något sådant meddelande mot förmodan jag tror att risken är oerhört
              liten uppsnappas ska det omedelbart förstöras. Detta ska ske under
              sträng kontroll från Försvarets underrättelsenämnd, som ska efterhandskontrollera
              och löpande kontrollera verksamheten. Vi har också byggt in flera
              andra instanser.
            </seg>
            <seg n="a2ced2e1">
              Jag vill också ställa en fråga till Alice Åström, för det är
              en svår fråga. Miljöpartiet gör det väldigt lätt för sig, som
              vi har hört det behövs nog inget försvar och ingen signalspaning,
              och det finns inga yttre hot. Vänsterpartiet gör ändå bedömningen,
              vilket jag tycker är ärligt och bra, att det behövs en signalspaning
              i tråd. 95 procent av riksdagens ledamöter, eller sex av sju partier,
              är överens om att det i länderna i vår omvärld förekommer signalspaning
              som tyvärr inte är lika noga och öppet reglerad som den vi gör
              i dag. Det är ofta, som tidigare i Sverige, hög sekretess på detta.
              Jag tycker att det är moget av Vänsterpartiet att inse detta.
            </seg>
            <seg n="5bdd2c9d">
              Däremot är det lite tråkigt när man i debatten nu ger intryck
              av att man totalt är emot all signalspaning i tråd samtidigt som
              man säger att det behöver övervägas.
            </seg>
          </u>
          <note type="speaker" n="34ba2242">
            Anf. 13 ALICE ÅSTRÖM (v) replik:
          </note>
          <u who="alice_astrom_68ecfb" xml:id="i-ff26b6ce343106f0-2" n="1d7c4d39">
            <seg n="7b0c2ea0">
              Herr talman! Jag ska faktiskt börja med att besvara frågan till
              mig, även om det är ovanligt att man besvarar frågor i den här
              typen av debatter.
            </seg>
            <seg n="ef003d03">
              Vi sade från Vänsterpartiet för ett år sedan när det här lagstiftningsförslaget
              kom att det inte fanns någon analys när det gällde integritetsfrågorna,
              att man inte hade gjort det som grundlagen kräver av oss som lagstiftare,
              det vill säga att titta på behovet och titta på effektiviteten
              av den föreslagna åtgärden och proportionaliteten. Vi sade att
              vi är beredda att diskutera frågan om signalspaning i kabel, men
              det måste noga granskas och utredas. Det måste ses noga på de
              här mycket svåra frågorna som vi har debatterat.
            </seg>
            <seg n="06a17bf7">
              Jag är tyvärr nästan övertygad om att det i en sådan parlamentarisk
              kommitté hade varit svårt att komma fram till hur man skulle kunna
              reglera det här så att det inte blev en massavlyssning. Men vi
              insåg problematiken, och vi öppnade till och med så mycket att
              vi sade: Vi är beredda att sätta oss i en kommitté och diskutera
              det här. Öppenheten gällde tyvärr bara på det ena hållet, och
              det kan jag beklaga. Jag tycker att den analysen hade behövt vara
              oerhört mycket bättre än vad den är i dag.
            </seg>
            <seg n="fe1f7808">
              Den andra frågan gäller meddelar- och källskyddet. Jag tror att
              det är lite naivt att säga att meddelanden kommer att förstöras.
              Om någon skulle vilja avslöja hemligheter, saker som pågår inom
              den militära underrättelsetjänsten, inom Säpo eller inom andra
              delar av det som vi betraktar som viktiga samhällsdelar, genom
              att ta kontakt med en journalist och berätta om maktmissbruk eller
              hur det här missbrukas, kommer han inte att kunna göra det i trygg
              förvissning om att det inte kommer att kunna avlyssnas.
            </seg>
            <seg n="5d3e9a99">
              Det här inskränker journalistiken. Om man inte ser det har man
              verkligen missat något.
            </seg>
          </u>
          <note type="speaker" n="59e201c8">
            Anf. 14 STAFFAN DANIELSSON (c) replik:
          </note>
          <u who="staffan_danielsson_d9e83c" xml:id="i-6ea867ee1b93471f-4" n="e79ac59d">
            <seg n="94839df6">
              Herr talman! Centerpartiet har en stor ödmjukhet inför den här
              frågan. Alliansen har en stor ödmjukhet. Med lyhördhet mot den
              intensiva opinion som finns har vi försökt ta till oss detta,
              till de röster som finns i riksdagen. Vi får kritik för detta
              nu, och det kan jag förstå. Men jag tycker att det i grunden är
              något positivt att ta till sig en levande diskussion, ta till
              sig kraften i det som enskilda riksdagsledamöter från alla borgerliga
              partier har drivit.
            </seg>
            <seg n="e8083806">
              Vi är överens om att frågan är svår. Det är därför som vi har
              byggt in åtgärder löpande hela tiden. Vi säger ju att det behövs
              ytterligare åtgärder. Vi tillsätter den parlamentariska kommittén.
              Vi har kontrollstationen. Vi tar gärna in och diskuterar ytterligare
              förslag. Det här är en process. Men någon gång måste vi reglera
              det här, som världen ser ut, som hoten ser ut.
            </seg>
            <seg n="9f2b1fac">
              Socialdemokraterna började år 1998 att bereda frågan, med enmansutredningar
              och departementspromemorior. De gjorde allt utom att tillsätta
              en bred parlamentarisk utredning, vilket man nu, år 2008, har
              kommit på: Visst sjutton! Det behövs ju!
            </seg>
            <seg n="3f3127c0">
              Vi har byggt in mycket. Frågan behöver regleras. Vi är helt med
              på att det kan behövas ytterligare åtgärder. Vi är väldigt lyhörda
              för detta.
            </seg>
            <seg n="ae9612c2">
              Vi i alliansen tar vårt ansvar, Alice Åström, för att regera
              landet. Vi bygger in åtgärder. Vi gör vad Sveriges säkerhet tyvärr
              kräver. Vi lägger fram detta förslag till riksdagen i dag med
              stolthet.
            </seg>
          </u>
          <note type="speaker" n="0596b130">
            Anf. 15 ALLAN WIDMAN (fp):
          </note>
          <u who="allan_widman_8718b1" xml:id="i-fe7a7659b19f5fdb-0" n="5c91cd30">
            <seg n="d7b4658f">
              Herr talman! Jag vill inleda med att lugna Alice Åström med att
              de förslag som nu av utskottet beställs av regeringen naturligtvis
              kommer att bli föremål för remiss, och de myndigheter som har
              uttalat sig tidigare kommer att få göra detta igen.
            </seg>
            <seg n="ce0b401b">
              Utskottet gör genom tio punkter ett tillkännagivande, en beställning
              till regeringen, och den måste regeringen omhänderta under hösten
              innan den lagstiftning som vi snart ska ta ställning till träder
              i kraft.
            </seg>
            <seg n="f3682438">
              Jag förstår dock inte Alice Åströms resonemang om att ytterligare
              kontrollorgan i sig är en risk. En av de saker som nu föreslås
              är att det ska finnas ett integritetsombud som när tillståndsprövningen
              sker för olika inriktningar och sökord ska tillvarata allmänhetens
              röst och svenska folkets krav på integritet. Att det ombudet skulle
              vara ett hot mot integriteten har jag svårt att förstå.
            </seg>
            <seg n="bb58501a">
              Jag har i den här kammaren hört Alice Åström tycka att det ska
              finnas offentliga ombud när man i domstolar beslutar om övervakning
              eller telefonavlyssning. Menar Alice Åström också att de ombuden
              utgör ett hot mot integriteten?
            </seg>
            <seg n="bebe6f50">
              Jag noterar att det i Vänsterpartiets reservation heter att man
              vill diskutera signalspaning i tråd, men jag tycker att intresset
              för diskussion är begränsat.
            </seg>
            <seg n="58e1f7e2">
              Herr talman! Jag ska alldeles kort beröra ett par av de förslag
              som Folkpartiet inspirerat till i utskottets nya betänkande. Det
              gäller bland annat det faktum att den tillståndsgivande respektive
              uppföljande funktionen som tidigare låg i en och samma myndighet
              nu delas upp. Att tillståndsgivningen avskiljs och hanteras i
              en domstolsliknande nämnd under ledning av lagfarna domare leder
              till en mer rättssäker hantering.
            </seg>
            <seg n="77547f07">
              Att de som ger tillstånd och de som sedan kontrollerar tillämpningen
              av dessa tillstånd inte återfinns i samma organisation stärker
              möjligheterna till en förtroendefull och oberoende granskning.
              Det är helt i linje med de principer om ansvarsfördelning som
              bär upp den svenska regeringsformen.
            </seg>
            <seg n="962adf13">
              Än viktigare är naturligtvis att uppgifter hänförliga till viss
              fysisk person nu också blir tillståndspliktiga. Det har i debatten
              hetat att FRA kan avlyssna vem som helst. Detta är inte sant,
              med viss reservation för då signalspaning sker genom sökbegrepp
              som är hänförliga till viss fysisk person.
            </seg>
            <seg n="103f1cd1">
              Om sökord används som till exempel består av en persons namn,
              mejladress, personnummer, telefonnummer etcetera närmar man sig
              punkten för en faktisk avlyssning. Då är det, herr talman, av
              stor betydelse att sådana sökbegrepp förutsätter tillstånd av
              en oberoende domstolsliknande nämnd. Detta, herr talman, är enligt
              min mening den enskilt viktigaste nyheten i det nya förslag som
              försvarsutskottet nu presenterat.
            </seg>
            <seg n="0d4d3a79">
              Jag vill med detta yrka bifall till utskottets förslag.
            </seg>
          </u>
          <note n="5fac08a5">
            I detta anförande instämde Gunnar Andrén, Hans Backman, Agneta
            Berliner, Karin Granbom, Tobias Krantz, Ulf Nilsson, Lars Tysklind
            och Cecilia Wigström i Göteborg (alla fp) samt Fredrick Federley,
            Annie Johansson, Maria Kornevik Jakobsson, Kerstin Lundgren och
            Stefan Tornberg (alla c).
          </note>
          <note type="speaker" n="8c3a9663">
            Anf. 16 ALICE ÅSTRÖM (v) replik:
          </note>
          <u who="alice_astrom_68ecfb" xml:id="i-ff26b6ce343106f0-3" n="1d7c4d39">
            <seg n="f4fffce4">
              Herr talman! Jag har egentligen bara en ganska tydlig och konkret
              fråga.
            </seg>
            <seg n="ff6a898a">
              Allan Widman sade här att det har skett en väsentlig och tydlig
              förändring, och Allan Widman beskrev vad som hade förändrats i
              det här förslaget.
            </seg>
            <seg n="50e07b2d">
              Min fråga blir då: Är det inte rimligt, när man genomför en sådan
              förändring, att man faktiskt låter remissinstanser och de som
              har hanterat frågan tidigare också få vara med och säga sitt?
            </seg>
            <seg n="27d46e12">
              Varför är man från den borgerliga sidan inte ens beredd att bordlägga
              frågan, så att man kan gå ut och få en bred remiss för att kunna
              fatta ett beslut i den här frågan?
            </seg>
            <seg n="508f2373">
              Nu låter det kanske som att jag är elak mot mina riksdagskolleger.
              Men de flesta fick det här förslaget för ungefär en och en halv
              timma sedan. På en och en halv timma har man nu fått läsa om de
              här viktiga juridiska frågorna som Allan Widman lyfter fram.
            </seg>
            <seg n="9effce5d">
              Jag tror inte att det är så många som har hunnit läsa, sätta
              sig in i och analysera vad det betyder. Jag tror inte att så många
              har hunnit ringa till olika institutioner, rättsliga instanser,
              Advokatsamfundet.
            </seg>
            <seg n="c849d5c3">
              Det handlar om att ringa runt och verkligen kunna göra en djup
              analys. För det tycker jag nog att man som lagstiftare ska kunna
              ha när man trycker på knappen. Men detta gör man inte.
            </seg>
            <seg n="3b53b4a4">
              Min fråga blir ändå till Allan Widman: Varför är det så bråttom?
              Varför vågar man inte ens bordlägga den här frågan?
            </seg>
            <seg n="dd2e180c">
              Tidigare talare har sagt att Socialdemokraterna började titta
              på det här 1998 och att det har gått många år och så vidare. Då
              borde vi väl i rimlighetens namn kunna få en remisshantering.
              Vi borde åtminstone kunna få en lagstiftningsprocess som är värdig
              den här kammaren.
            </seg>
            <seg n="4f6319d1">
              Även om vi är oense i sak och även om vi kommer att rösta olika
              borde vi i den här kammaren kunna vara eniga om att vi ska ha
              en lagstiftningsprocess för kammaren som är rimlig att hantera.
            </seg>
          </u>
          <note type="speaker" n="260f4aca">
            Anf. 17 ALLAN WIDMAN (fp) replik:
          </note>
          <u who="allan_widman_8718b1" xml:id="i-fe7a7659b19f5fdb-1" n="5c91cd30">
            <seg n="92c41aad">
              Herr talman! Alice Åström har en mycket lång erfarenhet av riksdagsarbete.
              Jag tror att hon är väl medveten om att det är ganska ovanligt
              att utskott börjar skicka ut förslag på remiss till statliga myndigheter.
            </seg>
            <seg n="a4d96c9f">
              Vad utskotten gör och har gjort i det här fallet är att man från
              regeringen efterlyser nya lagförslag på ett antal specifika punkter.
              De här lagförslagen ska komma till riksdagen innan lagen träder
              i kraft den 1 januari 2009.
            </seg>
            <seg n="0f885283">
              Det är väl tur att vi har den här processen. För detta kommer
              att ge Alice Åström tid att ringa Advokatsamfundet. Det kommer
              att ge Säpo och andra myndigheter möjlighet att skicka remissvar
              på ett genomarbetat lagförslag som kommer från Regeringskansliet
              under hösten.
            </seg>
            <seg n="a2ca6255">
              På en lång rad av punkter sker det nu förbättringar. Det handlar
              inte bara om ett oberoende kontrollorgan av domstolsliknande karaktär
              med lagfarna domare. Det handlar om att regeringen också ska redovisa
              hur uppgifter förstörs och i detalj lista de säkerhetshot som
              man tänker sig ska vara grund för signalspaning.
            </seg>
            <seg n="1df94937">
              Man ska redovisa hur tillståndsgivningen ska gå till i detalj,
              hur proportionalitetsprincipen ska omhändertas. Man ska visa hur
              Datainspektionen ska kunna stödja det här arbetet inför kontrollstationen
              2011. Man inför integritetsombud som ska sitta med vid prövningen
              av tillstånd i den tillståndsgivande myndigheten.
            </seg>
            <seg n="0a30bcfd">
              Det är en lång rad av betydande förbättringar. Jag förvånas,
              herr talman, över att dessa förslag ska vara kontroversiella.
              De försämrar inte på något sätt det här förslaget ur rättssäkerhetssynpunkt,
              utan förstärker det tvärtom i varje avseende.
            </seg>
          </u>
          <note type="speaker" n="d81d83fd">
            Anf. 18 ALICE ÅSTRÖM (v) replik:
          </note>
          <u who="alice_astrom_68ecfb" xml:id="i-ff26b6ce343106f0-4" n="1d7c4d39">
            <seg n="6e4b2b00">
              Herr talman! Ja, ur rättssäkerhetssynpunkt förstärker de här
              ändringsförslagen.
            </seg>
            <seg n="abcfc431">
              För den som har blivit utsatt för ett övergrepp eller den som
              har blivit utsatt för en avlyssning som inte borde ha skett kommer
              det här säkert att stärka rättssäkerheten.
            </seg>
            <seg n="773e8089">
              Möjligheten att upptäcka misstagen ökar givetvis med det här
              förslaget, men det förändrar inte förslaget i grund och botten
              när det gäller avlyssningen.
            </seg>
            <seg n="b1e398f7">
              Rättssäkerheten stärker vi till en viss del, men när det gäller
              skyddet för den personliga integriteten stärker det här absolut
              ingenting. Förslaget är exakt detsamma i går som i dag.
            </seg>
            <seg n="96b3fbc1">
              Herr talman! Jag brukar egentligen sällan vara elak eller raljera
              när det gäller mina motdebattörer. Men jag måste ändå säga att
              jag är förundrad över att Allan Widman kan uppbringa en sådan
              oerhört stark känsla för de här oerhört bra förslagen, som majoriteten
              nu har lagt fram, som är så otroligt viktiga när samma Allan Widman
              och samma majoritet i går var beredd att rösta på ett förslag
              som inte innehöll någonting av det här.
            </seg>
            <seg n="933a1543">
              Förlåt, herr talman, men jag tvivlar ibland på majoritetens oerhörda
              intresse för integritetsfrågor och för förbättringar med tanke
              på det sätt som detta har kommit till på.
            </seg>
            <seg n="d7721ea3">
              Allan Widman satt i den majoritet som justerade förslaget i försvarsutskottet
              utan dessa oerhört betydande detaljer som gör att det här nu är
              så bra. Han var tidigare beredd att stå bakom någonting annat.
            </seg>
            <seg n="ef62ae27">
              Tyvärr, Allan Widman: Rättssäkerheten stärker ni någonstans,
              men trovärdigheten har inte stärkts över huvud taget.
            </seg>
          </u>
          <note type="speaker" n="e1c69e8b">
            Anf. 19 ALLAN WIDMAN (fp) replik:
          </note>
          <u who="allan_widman_8718b1" xml:id="i-fe7a7659b19f5fdb-2" n="5c91cd30">
            <seg n="fcbf828e">
              Herr talman! Jag ska inte vara provokativ mot Alice Åström. Jag
              ska bara glädjas åt det faktum att Alice Åström nu tydligt säger
              att på alla dessa tio punkter kommer rättssäkerheten att förstärkas
              när den här verksamheten väl sätter i gång. Det tycker jag är
              ett mycket bra konstaterande.
            </seg>
            <seg n="fc85dbe8">
              Det är naturligtvis så att om ett integritetsombud vid en tillståndsprövning
              hos den domstolsliknande nämnden förmår stoppa någonting som borde
              stoppas när det gäller signalspaning kommer det inte att leda
              till att det sker någon kränkning av enskilda människors integritet.
              Och väljer denna domstolsliknande nämnd att avslå den ansökan
              som kommer in kommer inte heller det att ske. Att bara påstå att
              det inte har någon betydelse för möjligheten att skydda den personliga
              integriteten tycker jag är att gå väl långt.
            </seg>
            <seg n="51ecc2e2">
              Jag tror också, herr talman, att jag var synnerligen tydlig i
              går när jag uttalade mig om det här förslaget. Jag sade att det
              innebär en svår avvägning, och jag berättade att nu har det tillförts
              ett antal nya kontrollmekanismer och olika funktioner för att
              stärka rättssäkerheten i detta. Mot bakgrund av det Alice Åström
              får kontrollera i snabbprotokollet sade jag att det var ett acceptabelt
              förslag.
            </seg>
            <seg n="e32feefe">
              Men det är klart att min entusiasm kommer i dag när jag ser hur
              detta förslag på väsentliga punkter har blivit mycket bättre.
              För det har det blivit.
            </seg>
          </u>
          <note type="speaker" n="0fa351d8">
            Anf. 20 PETER RÅDBERG (mp) replik:
          </note>
          <u who="peter_radberg_0a5fb2" xml:id="i-a07ea3233497a753-3" n="25d58776">
            <seg n="9312c700">
              Herr talman! Allan Widman lade all sin kraft i talarstolen på
              vilka kontroller som finns med det här förslaget. Han nämnde inte
              med ett enda ord orsaken till att man vill införa det. Hela den
              här debatten handlar just om kontrollstationen på andra sidan,
              inte om själva huvudfrågan, nämligen varför vi vill införa det
              här över huvud taget. All kraft som de borgerliga partierna får
              lägga är att förklara att vi nog inte ska tappa någon i sjön här.
              Vi har ett antal kontrollstationer som ska plocka upp dem. Det
              är rätt intressant att debatten ligger på den sidan och inte den
              andra.
            </seg>
            <seg n="49263e8d">
              Men, Allan Widman, det här nya förslaget ändrar ju ingenting
              i sak. Man måste väl ändå efter hand kontrollera allting. Så oavsett
              vilka kriterier och vilka kontrollstationer vi har måste man kunna
              filtrera allt ändå.
            </seg>
            <seg n="4ec29db4">
              Ni pratar hela tiden om den bortre gränsen. Jag ställer samma
              fråga till dig som till Staffan Danielsson. Vilket hot är det
              som de nya liberalerna nu ser som gör att man måste införa världens
              starkaste dator för det här systemet?
            </seg>
          </u>
          <note type="speaker" n="df4409fa">
            Anf. 21 ALLAN WIDMAN (fp) replik:
          </note>
          <u who="allan_widman_8718b1" xml:id="i-fe7a7659b19f5fdb-3" n="5c91cd30">
            <seg n="aa6b28de">
              Herr talman! Jag tror att Peter Rådberg själv under sitt anförande
              nämnde att i går ägnade kammaren fyra timmar och 30 minuter åt
              att diskutera de delar i förslaget som då var framme. Av det skälet
              fann jag det lämpligt och logiskt att fokusera på de saker som
              nu är nya.
            </seg>
            <seg n="e21c9268">
              Jag kan konstatera att den kritik som kom i går från flera olika
              partier, bland annat Miljöpartiet, handlade om att de konkreta
              förslag till förbättringar som då fanns inte fanns i form av tydliga
              tillkännagivanden till regeringen. Nu finns det tydliga tillkännagivanden
              på alla dessa punkter, och sedan finns det fyra fem punkter till
              med ytterligare förbättring av förslaget som också omfattas av
              ett tillkännagivande.
            </seg>
            <seg n="70ed4392">
              Men det är alldeles uppenbart att Peter Rådberg inte är nöjd
              med de förbättringarna heller. Det kan jag bara, herr talman,
              beklaga.
            </seg>
          </u>
          <note type="speaker" n="bb5dad32">
            Anf. 22 PETER RÅDBERG (mp) replik:
          </note>
          <u who="peter_radberg_0a5fb2" xml:id="i-a07ea3233497a753-4" n="25d58776">
            <seg n="fef87a32">
              Herr talman! Det är inte bara Peter Rådberg, Socialdemokraterna
              och Vänsterpartiet. Jag har räknat upp en rad tunga instanser
              som inte är speciellt nöjda. Men det tar Allan Widman och Folkpartiet
              ganska lätt på och har en diskussion om kontrollstationerna som
              ska lösa det här.
            </seg>
            <seg n="0f7f0b1a">
              Jag tror att du kommer att bli svenska folket svaret skyldig,
              Allan Widman. De tusen mejl som vi har fått talar sitt tydliga
              språk om vad svenska folket vill ha och inte vill ha. Du blir
              oss svaret skyldig. Du måste åtminstone förklara vad det här hotet
              består i, eftersom man vill införa världens starkaste dator, starkare
              än vad USA och Storbritannien har i dag för att just kunna kontrollera,
              om man nu så önskar, och ge FRA de otroligt vaga tyglarna.
            </seg>
            <seg n="16476e0e">
              Vi ska jaga terrorister och yttre hot. Då kan du ha vilka kontrollstationer
              du vill, Allan Widman, där borta. Det sker olyckor långt innan
              man har hamnat där.
            </seg>
          </u>
          <note type="speaker" n="eec0f3a2">
            Anf. 23 ALLAN WIDMAN (fp) replik:
          </note>
          <u who="allan_widman_8718b1" xml:id="i-fe7a7659b19f5fdb-4" n="5c91cd30">
            <seg n="4764a2c6">
              Herr talman! Nu försöker Peter Rådberg ge sken av att det finns
              en enad opposition i den här kammaren. Det finns det just för
              stunden, men vi vet alla av de reservationer som ni har lämnat
              in i utskottet att Miljöpartiet inte på några villkor kan tänka
              sig någon form av signalspaning. Men vi vet att Vänsterpartiet
              är berett att diskutera detta. Vi tror oss också veta att det
              finns en stor majoritet socialdemokrater som med oro ser fram
              emot att den här frågan inte får en lösning.
            </seg>
            <seg n="b29163b7">
              Peter Rådberg talar om att tunga instanser ändå dömer ut förslaget
              efter de här förbättringarna. Jag förmodar att det är den pensionerade
              Säpochefen som Peter Rådberg tänker på.
            </seg>
            <seg n="45f31a86">
              Jag vill bara erinra kammaren om att redan innan de förbättringar
              genomfördes som nu i dag har kommit in i bilden har Lagrådet,
              bestående av vårt lands högsta domare, justitieråden, konstaterat
              att den avvägning som har skett mellan nationella säkerhetsintressen
              och enskildas integritet står i samklang eller i alla fall i överensstämmelse
              med de krav som uppställts både i Europakonventionen och i vår
              egen regeringsform.
            </seg>
            <seg n="f30bc2ab">
              Vad beträffar hoten, Peter Rådberg, har vi talat om dem snart
              vid ett tiotal tillfällen de senaste två dygnen. Jag pekade på
              en lång rad av mycket tråkiga händelser som har inträffat i Sverige.
              Bland annat nämnde jag flygplanskapningar, jag nämnde ambassaddramat,
              jag nämnde kidnappningsförsök mot minister, jag nämnde det faktum
              att både en utrikesminister och en statsminister under de senaste
              två decennierna har bragts om livet på allmän plats i Sverige,
              jag nämnde IT-attacken mot Estland, och jag nämnde en lång rad
              andra fenomen som naturligtvis kan hota oss.
            </seg>
            <seg n="197604ad">
              Jag vill gärna instämma i det Staffan Danielsson sade tidigare:
              Den som utesluter hoten tar mycket stora risker.
            </seg>
          </u>
          <note type="speaker" n="ec3d0e76">
            Anf. 24 ANDERS KARLSSON (s) replik:
          </note>
          <u who="anders_karlsson_8d9cd7" xml:id="i-ab3b6662c6ed97fa-1" n="eb0a5aa0">
            <seg n="d800ef15">
              Herr talman! Först är det viktigt, tycker jag, även för Allan
              Widman, att försöka hålla sig till sanningen. Det står faktiskt
              att när det gäller operatörer som äger tråd att överföra signaler
              till samverkanspunkter föreslås det gälla från den 1 oktober 2009,
              om vi nu ska vara noga.
            </seg>
            <seg n="a43a5b9f">
              Jag har en följdfråga på det. Den frågan är mycket klar. Finns
              det några förändringar i det lagförslag som vi ska fatta beslut
              om här om en timmes tid mot det lagförslag som lades fram för
              ett år sedan, mot det lagförslag som vi debatterade i går? Den
              frågan vill jag ha ett ja eller ett nej på, för det är viktigt.
            </seg>
            <seg n="e4d5df2a">
              Sedan har utskottet tyckt till och skickat ett tillkännagivande
              till regeringen. Men varför har man gått i den ordningen? Normalt
              är det väl så att det är regeringen som styr och riksdagen som
              fattar beslut.
            </seg>
            <seg n="72b1650c">
              Här är det precis tvärtom. Här skedde i går en förhandling mellan
              dessa två talarstolar. Från Moderaterna hade man tidigare sagt:
              Vi vill ha en bred överenskommelse. Vi skulle gärna se det stora
              socialdemokratiska partiet vara med på det här.
            </seg>
            <seg n="f1759059">
              Sedan går man och har en förhandling här i talarstolen, och därefter
              fortsätter man den. Och så lägger man ett förslag på utskottsbordet
              för oss där vi ska fatta beslut. Tycker Allan Widman att det inbjuder
              till stora breda överenskommelser?
            </seg>
          </u>
          <note type="speaker" n="a9934e94">
            Anf. 25 ALLAN WIDMAN (fp) replik:
          </note>
          <u who="allan_widman_8718b1" xml:id="i-fe7a7659b19f5fdb-5" n="5c91cd30">
            <seg n="0590fc14">
              Herr talman! Jag ska inte inlåta mig på att påminna Anders Karlsson
              om hur det ibland kunde gå till i samband med till exempel försvarsbeslut
              som fattades under den förra mandatperioden. Jag kan bara konstatera
              att turbulenta beredningsprocesser har både socialdemokratiska
              och möjligen alliansregeringar kunnat bjuda på.
            </seg>
            <seg n="87b27e4d">
              Det är alldeles riktigt att när det gäller anslutningspunkterna
              för operatörerna är det den 1 oktober 2009 som är ikraftträdandedag,
              men lagstiftningen i sig träder i kraft den 1 januari 2009. Jag
              tror att det var precis det jag sade.
            </seg>
            <seg n="cdcb35a8">
              Jag ska också svara väldigt tydligt på den finurliga fråga som
              Anders Karlsson ställer: Är det samma lagförslag eller inte? Ja,
              det är samma lagförslag, men det beslut som nu fattas i kammaren
              kommer att förenas med ett krav på regeringen att under hösten,
              det vill säga före lagstiftningens ikraftträdande, leverera till
              riksdagen på tio olika punkter hur dessa förbättringar ska arbetas
              in. Det kommer att ge utrymme för den remissomgång som Alice Åström
              ställde krav på, och det kommer att ge oss alla möjlighet att
              på nytt se på helheten i förslaget. Ingen blir gladare än jag
              om Socialdemokraterna då kan förmå sig och ha den politiska kraften
              att vara med och ta ansvar för den svenska säkerheten.
            </seg>
            <seg n="1f083504">
              Vad beträffar påståendet om att klockan nu är fem i tolv och
              varför man kommer springande med detta så är min utgångspunkt
              mycket enkel, herr talman: Så länge ett förslag av den här karaktären
              kan bli bättre får det inte vara för sent.
            </seg>
          </u>
          <note type="speaker" n="4143fa21">
            Anf. 26 ANDERS KARLSSON (s) replik:
          </note>
          <u who="anders_karlsson_8d9cd7" xml:id="i-ab3b6662c6ed97fa-2" n="eb0a5aa0">
            <seg n="0547ec1c">
              Herr talman! Om det är vi säkert överens absolut. I går hade
              vi en diskussion om rimliga överväganden av om det här var rimligt.
              Vi är ju överens om att vi behöver en signalspaning. Det handlar
              om överväganden mellan den personliga integriteten och signalspaningen.
            </seg>
            <seg n="97876ce4">
              Då hade Allan Widman tagit ställning utifrån det förslag som
              då förelåg och sade att det var en rimlig avvägning. Jag tillsammans
              med det socialdemokratiska partiet hade sagt nej, det är ingen
              rimlig avvägning, och därför röstar vi nej.
            </seg>
            <seg n="2433746b">
              Vi har samma skäl i dag, för det är samma lagförslag som vi fattar
              beslut om i dag som vi skulle göra i går och som vi skulle ha
              gjort för ett år sedan. Det är exakt samma. Det har nu bekräftats.
              Var någonstans finns förändringarna? Jo, i en text som man skickar
              till regeringen som ett tillkännagivande men som på inget sätt
              förpliktar. Det här är förändringarna, säger man, och så inbillar
              man dem som har varit kritiska till det här att nu kommer inte
              lagen att träda i kraft. Men vi fattar ju de facto beslut i kväll,
              förmodligen och tyvärr, om den här lagen. Lagen kommer att träda
              i kraft.
            </seg>
            <seg n="a47e075e">
              Jag sträcker ut handen igen: Om ni vill hitta breda överenskommelser
              och har det politiska modet så har vi det, men vi vill ha det
              utrett väl. Det ni gör nu är att säga till regeringen: Vi har
              satt upp tio punkter. Detta ska ni besluta om och sedan skicka
              en ny proposition till oss. Men vad är det för sorts förhandling?
              Det är ingen förhandling det är villkor. Sedan ska vi säga att
              det är jättebra.
            </seg>
            <seg n="c915adbb">
              Detta gjorde ni på tio minuter i går i förhandling ute i korridoren
              eller i talarstolen, och det vill ni att vi ska ställa upp på.
              Det är fräckt, Allan Widman, att sedan säga att vi ska ha politiskt
              mod. Menar ni allvar med att vi ska ha breda politiska överenskommelser
              måste ni också bjuda in till djupa diskussioner. Bordlägg ärendet
              till i höst och gör det, så kan vi diskutera frågan. Men det ni
              nu gör är att bara fatta beslut i dag och så göra ett tillkännagivande.
            </seg>
          </u>
          <note type="speaker" n="f015fa56">
            Anf. 27 ALLAN WIDMAN (fp) replik:
          </note>
          <u who="allan_widman_8718b1" xml:id="i-fe7a7659b19f5fdb-6" n="5c91cd30">
            <seg n="80c14215">
              Herr talman! Det är så, Anders Karlsson, att oavsett om man befinner
              sig i opposition eller i majoritet har man som riksdagsledamot
              ett ansvar både inför nutiden och eftervärlden, och jag tycker
              att det är bra om vi alla kan besinna detta.
            </seg>
            <seg n="ace25a6b">
              Jag har nu lyssnat under lång tid på Socialdemokraternas argumentation
              kring de här lagförslagen. Det handlar om att man ska utreda väl.
              Det handlar om att man generellt ska förbättra skyddet för integriteten.
              Jag tror att den utsträckta hand om Anders Karlsson vill visa
              upp mycket hellre skulle tas emot av oss andra om det fanns något
              konkret exempel på hur Socialdemokraterna skulle vilja förbättra
              förslaget. Det har nämligen inte kommit under de ungefär 18 månader
              som saken har diskuterats inte ett enda konkret ställningstagande
              som Socialdemokraterna skulle kunna prestera.
            </seg>
            <seg n="eca9ae98">
              Anders Karlsson säger också, och det tycker jag är viktigt att
              notera för oss alla: Vi är överens om att vi ska ha signalspaning.
              Detta säger försvarsutskottets socialdemokratiske ordförande,
              men herr talman, en slutsats som tydligt kan dras av den debatt
              vi har haft i går och i dag i kammaren är att tillsammans med
              Miljöpartiet och Vänsterpartiet kommer Socialdemokraterna aldrig
              att kunna förverkliga det målet.
            </seg>
          </u>
          <note type="speaker" n="729e2e0d">
            Anf. 28 ELSE-MARIE LINDGREN (kd):
          </note>
          <u who="else-marie_lindgren_a84483" xml:id="i-dd5c8f3d2c97a774-0" n="b388c702" next="i-a2f0fe6a787ce9b6-0">
            <seg n="f3bcc38d">
              Herr talman! Jag har vid flera tillfällen uttryckt att vi kristdemokrater
              naturligtvis har förståelse för den oro som har uttryckts på många
              håll. En del har varit överdriven. Av alla mejl vi riksdagsledamöter
              har fått förstår vi att många är pålästa i vad vi verkligen vill
              föreslå, medan andra tror att man ska bli avlyssnad så fort man
              skickar ett sms eller ett mejl. Här måste vi i majoriteten rannsaka
              oss själva utifrån var vi har brustit när det gäller att ge en
              relevant information om vad förslaget verkligen innebär. Vi behöver
              bättra oss på den punkten.
            </seg>
            <seg n="8cec6f30">
              Det finns all anledning att vidta så rigorösa säkerhetsåtgärder
              som möjligt för oönskade konsekvenser som kränker människors värde
              och integritet i alla sammanhang.
            </seg>
            <seg n="d4978add">
              Vi kristdemokrater har länge jobbat med frågan om hur vi ska
              förhålla oss till yttre hot, och för oss är både rikets skydd
              och den personliga integriteten viktiga saker. Vi tycker att den
              avvägning som vi tidigare har gjort har varit godtagbar. Vi har
              stått fast vi den.
            </seg>
            <seg n="10c7d017">
              Herr talman! Det nu snabbehandlade förslaget i försvarsutskottet
              som innebär att den personliga integriteten vid signalspaning
              ytterligare har förstärkts ställer vi kristdemokrater oss bakom.
              Det innebär också att regeringen ska återkomma med förslag till
              förbättringar. Det är en stark signal till vår regering.
            </seg>
            <seg n="e22efa02">
              Det som också är bra är att vi har en årlig redovisning till
              riksdagen om FRA:s verksamhet beträffande granskning och resultat
              och inte minst den kontrollstation som vi vill ha 2011.
            </seg>
            <seg n="1ce8922a">
              Jag skulle här i kammaren också vilja ta upp ytterligare en del
              som en information, och det handlar om FRA:s största uppdragsgivare.
              Det är faktiskt Utrikesdepartementet. FRA gör undersökningar för
              deras landbedömningar. Dessa bedömningar används av internationella
              styrkor, vilket vi har tagit upp tidigare, men också av ambassadpersonal.
              Det är viktiga bedömningar, inte minst för biståndspersonal som
              finns ute i världen, för poliser och brandmän, för svenskar som
              finns på företag ute i världen och alla andra som är ute och gör
              bra uppdrag.
            </seg>
            <seg n="9bbd6bb6">
              Detta har aldrig riktigt kommit fram i diskussionen, utan man
              pratar bara om ren signalspaning på svenskar. Men det finns ett
              stort uppdrag som FRA utför, och det har inte dykt upp i den här
              debatten. Jag ville bara lyfta fram detta som en information.
            </seg>
            <seg n="e9147597">
              Jag vill avsluta med att säga att det faktiskt är som Johan Tunberger
              sade i tv i går. Jag tror att de flesta av oss tittade på det.
              Han sade att det är oerhört viktigt att vi nu får en lagreglering
              på det här området, och det ska ske snabbt.
            </seg>
            <seg n="1b67c20f">
              Med detta yrkar jag bifall till förslaget.
            </seg>
          </u>
          <note n="5e6d5097">
            Anf. 29 GUNILLA WAHLÉN (v):
          </note>
          <note n="68106eb2">
            Herr talman! Jag yrkar avslag på förslaget i betänkandet om signalspaning.
          </note>
          <u who="else-marie_lindgren_a84483" xml:id="i-a2f0fe6a787ce9b6-0" n="b388c702" prev="i-dd5c8f3d2c97a774-0">
            <seg n="9665dd8b">
              Vi politiker i Sveriges riksdag har ett stort ansvar. Det är
              vi som stiftar landets lagar, och de lagar vi stiftar måste vara
              noga genomlysta och behandlade eftersom de påverkar landets medborgare.
              Särskilt varsamma måste vi vara när lagen gör ingrepp på personlig
              integritet, rättssäkerhet, vårt skydd och vår säkerhetspolitik.
              Vi måste väga alla delar noga.
            </seg>
            <seg n="1af68ce7">
              Under gårdagens debatt redogjorde jag och mina kamrater från
              Vänsterpartiet för våra huvudskäl att säga nej till lagen. Därför
              har jag valt att ur den ström av mejl som vi fortfarande får ta
              ett exempel på vad medborgarna säger.
            </seg>
            <seg n="0c223dd1">
              Det här fick jag kl. 18.35 i kväll: Inget är mer förnedrande
              i en rättsstat än att utsättas för godtycklighet. Framlagda lagförslag
              kommer att göra all elektronisk kommunikation osäker och vi medborgare
              kommer inte att kunna vara säkra på vad myndigheterna vet om oss.
              Förslaget är inget annat än en förtäckt åsiktsregistrering.
            </seg>
            <seg n="c4dff886">
              Jag fortsätter att citera: Till detta vill jag framföra åsikten
              att oavsett vilka resurser som ställs till FRA:s förfogande kommer
              de inte att lyckas forcera ett enda krypterat meddelande. Dagens
              teknik för kryptering gör det omöjligt att forcera ens de enklaste
              meddelanden. Målgruppen för propositionen, vad jag förstått utländska
              terrorister, har med säkerhet stor kännedom om tekniker för kryptering
              som gör alla försök till forcering omöjliga.
            </seg>
            <seg n="cc5e1c04">
              Med anledning av ovanstående hoppas jag att du som klok medborgare
              och riksdagsledamot röstar nej till FRA-lagen.
            </seg>
            <seg n="3ec9d20e">
              Herr talman! Alliansregeringen är i dag återigen beredd att offra
              den personliga integriteten, rättssäkerheten, källskyddet, yttrandefriheten
              och respekten för mänskliga rättigheter genom att tillåta massavlyssning.
              Det nya förslaget ändrar ingenting i sak.
            </seg>
            <seg n="ac9cc7e8">
              Jag sade det i går, och jag säger det igen: Detta spel som alliansen
              genomför i riksdagens kammare har tvingat mig att inse vad politisk
              teater är. Förut trodde jag att politisk teater var något annat.
            </seg>
            <seg n="185027ac">
              Det började i går när försvarsministern från ett välregisserat,
              av politiker kollektivt skrivet, manus i en replik presenterade
              nya förslag som skulle behandlas av försvarsutskottet efter ett
              återremissyrkande.
            </seg>
            <seg n="041f7421">
              I dag ser vi akt två av verklig politisk teater skriven av Sveriges
              alliansregering. En samlad kör från Moderaterna, Folkpartiet,
              Centerpartiet och Kristdemokraterna följer sina manus och hyllar
              det nya förslaget. Likt fågel Fenix ska detta nya förslag visa
              sig vara en ny skepnad som stiger upp ur askan och rätar ut alla
              frågetecken som vi ledamöter har. Dessa frågor finns också i folkdjupet
              hos enskilda medborgare, experter, specialister, medier, IT-företag
              med flera.
            </seg>
            <seg n="0a9683a5">
              Nej, moderater, folkpartister, centerpartister och kristdemokrater,
              denna fars eller politiska dramakomedi är ett fiasko. Avvisa förslaget
              och rösta nej!
            </seg>
          </u>
          <note n="e20985ef">
            I detta anförande instämde Ulla Andersson, Marianne Berg, Josefin
            Brink, Egon Frid, Siv Holma, Wiwi-Anne Johansson, Kalle Larsson,
            Hans Linde, Lars Ohly, Eva Olofsson, LiseLotte Olsson och Alice
            Åström (alla v).
          </note>
          <note type="speaker" n="9198064e">
            Anf. 30 LAGE RAHM (mp):
          </note>
          <u who="lage_rahm_1a5db7" xml:id="i-71399dea0b980246-0" n="49632a4d" next="i-fd02440129d53f84-0">
            <seg n="b3f3e004">
              Herr talman! Åhörare och andra! Det förslag som nu ligger på
              riksdagens bord, och som har legat där i nästan två timmar, innehåller
              i allt väsentligt det som det även innehöll i går, nämligen att
              Försvarets radioanstalt ska få möjlighet att lyssna av den trafik
              som går i kabel i form av telefoni, mobiltelefoni som går i kabel
              i vissa delar, sms och inte minst e-brev, det vill säga brev som
              människor skickar till varandra, registreringar av vilka Internetsidor
              man besöker och i stort sett allt annat som sker på någon sorts
              elektronisk väg.
            </seg>
            <seg n="99a9895e">
              Det har sagts att det ska ske en mängd inskränkningar i det här.
              Man ska använda sig av sökkriterier och så vidare. Men då frågar
              jag dem som nu har satt sig in i det här lagförslaget: Hur sjutton
              kan man använda sökkriterier på någonting utan att läsa det man
              ska använda sökkriterier på? Det är tekniskt och fysiskt omöjligt
              att komma fram till ett material utan att läsa in det först. Man
              kan inte söka av någonting som man inte har läst in. Det innebär
              i praktiken att man kommer att läsa in allting, även om det förstås
              sker automatiserat. Frågan är var det här materialet hamnar sedan
              och vad det innebär att allt material kommer att filtreras genom
              den här myndigheten.
            </seg>
            <seg n="eda63080">
              Det innebär i vilket fall som helst inte att man får fast terrorister.
              Vi hörde här tidigare Gunilla Wahlén förklara att terrorister
              kommer att kryptera sin trafik. Det är jag helt övertygad om.
              Jag tror i och för sig att en hel del vanliga människor också
              kommer att kryptera sin trafik men att många vanliga människor
              kommer att råka ut för att deras brev läses.
            </seg>
            <seg n="b7367a77">
              Det har ibland sagts mig, senast när jag debatterade den här
              frågan i radio för några timmar sedan, att FRA kommer att knäcka
              den här krypteringen som det talades om. Men då har man inte förstått
              vad kryptering numera innebär och hur den fungerar. Det finns
              olika sorters kryptering. Den kan vara olika stark. Detta är patetiskt.
              Det går inte att knäcka vissa krypteringar med mindre än att man
              ägnar väldigt många års datorkraft av den typ som FRA har, om
              det ens går. Det beror lite på vad man använder. Det är patetiskt
              att tro att det här kommer att hjälpa någonting. Det här innebär
              avlyssning.
            </seg>
            <seg n="91f81be8">
              Det här gällde i går, och det gäller i dag. Det nya förslaget
              innebär ingen förändring i lagtexten över huvud taget. Det är
              ingen förändring över huvud taget. Inte ett komma, inte en punkt,
              inte ett mellanslag och definitivt inga ord har ändrats. Det är
              ett förslag att vi ska tillkännage att regeringen ska göra vissa
              saker, men vad de konkret ska göra vet vi inte. Det kommer man
              att återkomma med.
            </seg>
            <seg n="3a3494c7">
              Man föreslår att vi under tiden ska rösta igenom den här lagen,
              och om man inte återkommer, vilket man inte alls är tvungen till,
              kommer den här lagen att gälla. Och vad innehåller den? Det har
              vi diskuterat i går. Den innehåller en mängd olika saker. Det
              finns till exempel en massa olika säkerhetspolitiska aspekter
              som är relevanta och som står i propositionen och lagtexten. I
              propositionen står det hänvisningar. Vi har till exempel pratat
              om ekonomiska utmaningar i form av valuta- och räntespekulationer.
              I nuvarande lag och den lag som vi kommer att klubba igenom finns
              det här med.
            </seg>
            <seg n="01c575d8">
              Sedan har alliansen sagt att vi kanske inskränker det här senare.
              Ja, det kanske man gör. Men varför ska vi då anta det här lagförslaget
              nu? Varför inte vänta på det lagförslag som man kommer att återkomma
              med? Varför antar vi inte det lagförslaget när det väl kommer
              i stället för att anta det här sämre lagförslaget och sedan kanske
              komma med någonting som innebär små förbättringar?
            </seg>
            <seg n="12658403">
              Det finns också förslag på ytterligare överrockar i detta. Det
              är väl bra med överrockar om det som finns under de här överrockarna
              är någonting att ha eller någonting som går att kontrollera.
            </seg>
            <seg n="a426bda5">
              Med tanke på FRA:s brottsliga verksamhet, som har uppmärksammats,
              tycker jag att man kan ifrågasätta om FRA är rätt myndighet att
              få tillgång till den här typen av tekniker. Jag tycker också att
              man kan ifrågasätta om meddelarfriheten och källskyddet är någonting
              som vi vill ha kvar. Inte ens i det nya förslaget kommer det att
              skyddas. Man säger att det som tillhör meddelarfriheten kommer
              att förstöras omgående om det visar sig att det hör dit. Men då
              är frågan: Vem sitter och gör den bedömningen?
            </seg>
            <seg n="013c6852">
              När jag studerade juridik jag har tyvärr inte blivit färdig,
              för jag kom in i riksdagen i stället var det inte en helt lätt
              process att komma fram till vad som omfattades av meddelarfriheten
              eller inte. Då skulle man kunna tänka sig att om lagförslaget
              var att om det misstänktes att meddelandet omfattades av meddelarfriheten
              skulle det kunna vara så. Men, nej så är det ju inte. För att
              vara riktigt säker skulle någon jurist behöva läsa meddelandet
              ett par gånger, och inte bara det meddelandet, utan man skulle
              vara tvungen att läsa även alla andra meddelanden som dessa personer
              har skickat. Det är ju inte säkert att det framgår av det första
              meddelandet eller av det meddelande man snappar upp att det omfattas
              av meddelandeskyddet.
            </seg>
            <seg n="95ce8283">
              Nej, det här är inget skydd för meddelarfriheten och källskyddet
              utan någonting helt annat. Det är en helt ny rättsprincip i Sverige
              som innebär att man utan brottsmisstanke kommer att lyssna av
              enskilda människor och bryta brevhemligheten för dessa människor.
              Man kanske kommer att ha någon domstolsliknande nämnd. Men den
              kommer inte att ta upp enskilda fall, utan den kommer att ta upp
              generella sökkriterier. Vad som sedan faktiskt händer med dessa
              sökkriterier kan ingen rimligtvis överblicka. Skulle man ha kunnat
              göra det hade man inte behövt göra sökningen, för då hade man
              redan vetat.
            </seg>
            <seg n="6e60e3c8">
              Själva poängen är att man ska kunna söka i preventivt syfte utan
              brottsmisstanke för att se om man kan snappa upp något som sedan
              kanske skulle kunna bli någonting. Problemet är bara att något
              sådant kommer man inte att snappa upp, som sagt, för det kommer
              att vara krypterat. I stället kommer man att snappa upp vanliga
              människors olika brev.
            </seg>
            <seg n="9aebed3e">
              Det mest intressanta som vi har fått uppleva i anledning av förslaget
              är det skådespel som vi såg i går. Alliansen spelar mot sig själv
              och låtsas att man har förändrat något i sak. I stället kommer
              vi tillbaka till det här, och det gör mig djupt olycklig.
            </seg>
            <seg n="0c556f44">
              Jag undrar vad vi sysslar med i den här riksdagen när vi inte
              ens kan skydda våra grundlagsfästa rättigheter på ett relevant
              sätt. Hela den diskussionen tog vi inte i går, men en bra bit
              av den.
            </seg>
            <seg n="8a03a9fd">
              Jag vill med detta beklaga att vi ser ut att gå ett väldigt tråkigt
              beslut till mötes och yrkar bifall till reservationen och avslag
              på propositionen.
            </seg>
          </u>
          <note n="845e3890">
            I detta anförande instämde Jan Lindholm och Peter Rådberg (båda
            mp).
          </note>
          <note n="3093cbc9">
            Anf. 31 TALMANNEN:
          </note>
          <u who="lage_rahm_1a5db7" xml:id="i-fd02440129d53f84-0" n="49632a4d" prev="i-71399dea0b980246-0">
            <seg n="9b068074">
              Jag vill bara erinra Lage Rahm om att vi ska vara varsamma med
              orden och inte utan vidare anklaga statliga myndigheter för att
              hålla på med brottslig verksamhet.
            </seg>
          </u>
          <note type="speaker" n="0cb65c93">
            Anf. 32 MARIANNE BERG (v):
          </note>
          <u who="marianne_berg_455b30" xml:id="i-3a23b10d8a18702f-0" n="b6242598">
            <seg n="c398fba2">
              Herr talman! Återremitteringen av ärendet i går kväll av ett
              av regeringspartierna, det vill säga Centerpartiet via Fredrick
              Federley och Annie Johansson, var ett spel för gallerierna. Vi
              har fått tillbaka samma dokument med lite tillägg om kontroll
              av kontrollen.
            </seg>
            <seg n="db3b908b">
              Vi lever i en tid då de grundläggande demokratiska rättigheterna
              alltmer bör betraktas som en lyxprodukt. Steg för steg urholkas
              våra möjligheter att påverka vår vardag, skapa opinion för våra
              synpunkter och få leva våra privata liv utan att någon klåfingrig
              storebrorskaraktär kan betrakta oss i smyg.
            </seg>
            <seg n="0d3177ae">
              Herr talman! På stadens gator och torg, i tunnlar, hissar, tunnelbanevagnar,
              taxibilar och butiker filmas vi. Privata och samhälleliga register
              samkörs. Och det skapas nya företag som inte har annat syfte än
              att undersöka våra individuella köpvanor eller saluföra våra hemligheter.
              Herr talman! Jag tycker att det ska vara nog med övervakningen
              nu.
            </seg>
            <seg n="a04d9bb5">
              En sak som gör det väldigt skrämmande är att förslaget till inskränkningar
              i vårt öppna samhälle inte läggs fram av ondska eller som en illasinnad
              plan. Hade det varit så hade det varit mycket lättare att argumentera
              emot det. I stället begränsas vårt livsrum på grund av ren dumhet.
              Det finns en tro att terrorister och andra missgärningsmän, tack
              vare avlyssningen i etern eller i tråd, ska åka fast i parti och
              minut. Jag undrar vilken verklighet ni som tror detta befinner
              er i.
            </seg>
            <seg n="10939a54">
              Jag som riksdagsledamot i konstitutionsutskottet ser med förfäran
              på hur demokratin urholkas. Denna utveckling mot ett storebrorssamhälle
              måste hejdas.
            </seg>
            <seg n="49e16b30">
              Vänsterpartiet anser att det strider mot våra grundlagar när
              det gäller den personliga integriteten. Meddelarskyddet, att vi
              utan risk för repressalier ska kunna tala med journalister, är
              en förutsättning i en demokrati, liksom källskyddet, att journalisten
              är skyldig att skydda sin källa. Detta vill alliansen nu helt
              ska sopas väck. Därför har Vänsterpartiet i dag lämnat in en anmälan
              till konstitutionsutskottet för en granskning av betänkandet.
            </seg>
            <seg n="24b86f60">
              Att sedan driva ärendet, som gjorts i dag, på några timmar och
              ändra i några meningar och stycken och bara lägga till att det
              ska vara mer kontroll av kontrollen är ett skrämmande val som
              alliansen har gjort i en så här viktig fråga. Denna hantering,
              ska vi veta, får också stark kritik av Advokatsamfundet. Men denna
              liksom annan kritik struntar alliansen totalt i och vill bara
              så fort som möjligt instifta storebrorslagstiftningen. Kvickt
              ska det gå.
            </seg>
            <seg n="acd5794b">
              I dag kom ett mejl från IT-politisk förening i Danmark. Där skriver
              de att övervakningen är ett allvarligt slag mot befolkningen.
              De anser också att de ändringsförslag som under några timmar i
              dag har snickrats ihop inte har någon som helst betydelse eller
              förändrar grunden i förslaget, det vill säga, säger de, Sveriges
              snokande i min privata sfär.
            </seg>
            <seg n="2548c14d">
              Herr talman! En god sak är att det har visat sig vara många,
              många medborgare som blivit upprörda över förslaget om avlyssning
              som vi återigen diskuterar här i kväll. Det sker protestaktioner.
              Och det är bra, för sanningen behövs här i ett folkligt uppror.
              Vi som är demokrater måste samfällt säga ifrån och ansluta oss
              till kritik som funnits på bloggar och i massmedierna och rösta
              nej. Tillsammans kan vi kräva att det ska vara möjligt att gå
              oantastade och oövervakade i vårt gemensamma offentliga rum, att
              vi ska kunna skriva personliga tankar och brev utan att säkerhetspolisen
              eller den militära underrättelsetjänsten ska kunna läsa våra ord.
            </seg>
            <seg n="d33c9c66">
              Med detta sagt, herr talman, yrkar jag bifall till reservationen.
            </seg>
          </u>
          <note n="c0e70769">
            I detta anförande instämde Ulla Andersson, Torbjörn Björlund,
            Josefin Brink, Egon Frid, Siv Holma, Wiwi-Anne Johansson, Amineh
            Kakabaveh, Kalle Larsson, Hans Linde, Elina Linna, Eva Olofsson,
            LiseLotte Olsson, Gunilla Wahlén och Alice Åström (alla v).
          </note>
          <note type="speaker" n="15d13e2a">
            Anf. 33 MEHMET KAPLAN (mp):
          </note>
          <u who="mehmet_kaplan_47809b" xml:id="i-a1fb888d420a18c3-0" n="39249c51">
            <seg n="c64e339a">
              Herr talman! Försvarsutskottets nya betänkande är utdelat till
              alla i kammaren. Jag kommer att prata om det. I allt väsentligt
              är det identiskt med den tidigare bunten vi fick oss till handa.
            </seg>
            <seg n="f51ca436">
              I allt väsentligt kommer jag att säga samma sak som jag sade
              i går. Men jag ska inte läsa från protokollet från gårdagen, utan
              jag ska koncentrera mig på det som några företrädare för alliansen
              tog upp här.
            </seg>
            <seg n="e0a4386a">
              Jag satt i min kammare och tittade på tv och såg där vilka som
              skulle tala. Det var väldigt slående att Moderaterna hade en enda
              företrädare, som dessutom passade på att tala först så att det
              inte gick att bemöta henne. Men det var ändå modigt att det fanns
              några företrädare från de andra partierna som försökte förklara
              sin ståndpunkt. Det är svårt att bortförklara den kritik som har
              framkommit mot förslaget med att anklaga personer som inte befinner
              sig vare sig i kammaren eller på läktaren för att vara pensionerade
              före detta chefer.
            </seg>
            <seg n="e6d51964">
              Jag ska läsa upp en lista. Den är rätt så liten, så det tar inte
              så lång tid. Jag undrar om folkpartisten Allan Widman tycker att
              någon av dessa är pensionerade. Totalförsvarets forskningsanstalts
              Magnus Norell riktar kritik mot förslaget, European Federation
              of Journalists och Journalistförbundet likaså. Tidningsutgivarna,
              Advokatsamfundets generalsekreterare, föreningen Ordfront, tankesmedjan
              Timbros chef Maria Rankka, föreningen Grävande journalister, IT-företagen
              inom Almega och Internetoperatören Bahnhof är också kritiska.
              Hur dessa ska pensioneras vet jag inte, men det kanske går att
              hitta något sätt. Förvisso är några av dess medlemmar pensionerade,
              men Sveriges Författarförbund är också emot förslaget.
            </seg>
            <seg n="6a904fb7">
              Denna uppräkning av pensionerade före detta Säpochefer kan man
              fortsätta med länge. Men jag ska inte göra det utan gå över till
              en annan företrädare som försökte hantera denna glödheta fråga,
              nämligen centerpartisten Staffan Danielsson. Han säger att vi
              inte lever i paradiset. Med denna och liknande lagar kommer det
              inte att ta lång tid innan motsatsen blir verklighet.
            </seg>
            <seg n="a13b897f">
              Staffan Danielsson säger att det ligger partsintressen bakom
              motståndet. Vad då för partsintressen? Är det partsintressen som
              ligger bakom de tusentals mejl som har skickats? Är det partsintressen
              som ligger bakom de hundratals blogginlägg som finns på nätet?
              Är det partsintressen, Staffan Danielsson?
            </seg>
            <seg n="b55dd406">
              När jag tittar på vad det är för typ av integritetsskydd våra
              kolleger i de andra partierna har tänkt sig finns det mycket att
              läsa på det Internet som de nu vill bevaka och övervaka. Det finns
              mycket skrivet i olika dokument. Det ser vackert ut på papperet.
              Särskilt Centerpartiet och Folkpartiet har varit duktiga på att
              producera dokument där de säger sig vilja stå upp för integritetsskydd
              och frihet. Det är sorgligt att i dag se att dessa dokument inte
              är mer värda än papperet de är skrivna på.
            </seg>
            <seg n="c71f3e8d">
              Jag hittade en rolig liten pamflett från Nya moderaterna där
              det står: Vi är partiet som värnar allas frihet utan undantag.
            </seg>
            <seg n="6b3b39b7">
              Det var vad de nya moderaterna sade.
            </seg>
            <seg n="8bf7a371">
              Själva grundinställningen gjorde försvarsministern väldigt klar
              för oss i går. Jag måste upprepa det han sade som jag tyckte var
              mest dråpligt när jag kom hem i går och funderade på vad det var
              han egentligen hade sagt. Jag gick in och lyssnade på det och
              läste sedan i protokollet. Han tyckte: Det säger sig självt att
              FRA inte kan massavlyssna och masslagra eftersom deras budget
              inte skulle räcka till.
            </seg>
            <seg n="35e7b6aa">
              Herr talman! Jag är helt paff! Detta handlar om så mycket mer
              än pengar. Frihet går inte att värdera i pengar. Det går inte
              att säga att din eller min frihet är värd si och så mycket; den
              är ovärderlig.
            </seg>
            <seg n="73f4f410">
              Jag ska inte uppta kammarens eller åskådarnas tid. Det är en
              viktig kväll i kväll inte bara för att vi håller på att begrava
              en av de viktigaste beståndsdelarna när det gäller personlig frihet
              utan för att vi dessutom, trots att detta lagförslag tyvärr troligtvis
              kommer att gå igenom, har att hantera en annan viktig fråga. Innan
              vi släpps loss att göra det vill jag citera poeten Gustaf Fröding
              som för mer än hundra år sedan skrev följande rader:
            </seg>
          </u>
          <note n="4e426329">
            I detta anförande instämde Bodil Ceballos, Esabelle Dingizian,
            Jan Lindholm, Lage Rahm och Peter Rådberg (alla mp).
          </note>
          <note type="speaker" n="810d12b9">
            Anf. 34 ANDERS KARLSSON (s) replik:
          </note>
          <u who="anders_karlsson_8d9cd7" xml:id="i-ab3b6662c6ed97fa-3" n="eb0a5aa0">
            <seg n="0dc61480">
              Herr talman! Jag tänker inte replikera utan vill bara att det
              i protokollet klart ska framgå att jag yrkar bifall till reservationen,
              vilket jag missade i mitt anförande.
            </seg>
          </u>
          <note type="speaker" n="626ab2b6">
            Anf. 35 STAFFAN DANIELSSON (c) replik:
          </note>
          <u who="staffan_danielsson_d9e83c" xml:id="i-6ea867ee1b93471f-5" n="e79ac59d">
            <seg n="357c9830">
              Herr talman! När jag sade partintressen tänkte jag självklart
              inte på medborgarna och debattörerna. Det är väl känt att i hela
              denna process har det funnits revirstrider mellan myndigheter
              där Säkerhetspolisen är ett partsintresse. Jag vet inte hur många
              gånger i dessa debatter som det har citerats uttalanden från en
              statstjänsteman som med liv och lust engagerat sig i debatten
              och varit högt uppsatt inom Säkerhetspolisen och som jag har respekt
              för men som töjer på verkligheten och säger saker med väldigt
              stora ord som ibland inte stämmer, till exempel att grundlagen
              inte gäller och så vidare.
            </seg>
            <seg n="a08efd2d">
              Du sade, Mehmet, att jag talar mot min övertygelse. Det är en
              mycket stark formulering. I verkligheten är det precis tvärtom.
              Den här frågan är jättesvår och jag är mycket ödmjuk inför den.
              Det hoppas jag att du respekterar. Jag och Centerpartiet håller
              integriteten högt.
            </seg>
            <seg n="2117ea8b">
              Jag har respekt för att journalister och ledarsidor som ska tycka
              till och vara opinionsbildare kan lyfta upp en fråga och vara
              väldigt kategoriska och fördöma det vi håller på med. Så kan det
              vara, även om det drar med sig människor och får dem att tro att
              vi är på farlig väg. Jag menar att vi inte är det. Det är en allvarlig
              fråga ur integritetssynpunkt, men det handlar om rikets säkerhet
              det är därför vi gör denna avvägning och om att skydda medborgarna
              från allvarliga yttre hot. Det gör länderna omkring oss. Vi har
              gjort det sedan andra världskriget. Vi tror att det tyvärr behöver
              göras.
            </seg>
            <seg n="10946f6c">
              Jag har varit känslosam; jag är en känslomänniska. Men min övertygelse
              är att vi fattar rätt beslut i dag.
            </seg>
          </u>
          <note type="speaker" n="2c66c825">
            Anf. 36 MEHMET KAPLAN (mp) replik:
          </note>
          <u who="mehmet_kaplan_47809b" xml:id="i-a1fb888d420a18c3-1" n="39249c51">
            <seg n="53bb1fdd">
              Herr talman! Jag tycker om dig, Staffan Danielsson, för att du
              är en känslomänniska. Med känslor besegrar vi ofta det som vi
              tror är kallt intellekt.
            </seg>
            <seg n="834c85c0">
              Vi är inga experter i denna riksdag, vi är lekmän. Vi har var
              och en våra egna områden som vi är duktiga på och sedan läser
              vi in oss på fakta. När jag läser in mig på fakta som Centerpartiet
              har producerat de senaste åren är det rätt så enkelt att se vad
              det är som ni egentligen tycker är viktigt. Därför smärtar det
              mig desto mer när jag ser och hör centerpartister tala i just
              denna fråga.
            </seg>
            <seg n="a6e1c63c">
              Jag läser innantill om personlig integritet ur partistyrelsens
              yttrande till riksstämman. Aldrig tidigare har ett skydd av den
              personliga integriteten varit så viktigt som det är i dag. I en
              tid av snabb teknologisk utveckling har det blivit viktigare att
              hitta verktyg för att bedöma hur långt civila och offentliga organ
              ska ges rätt att samla och behandla information om var och en
              av oss. Rätten till integritet, yttrandefrihet och rätten att
              granska det offentliga är grundläggande mänskliga rättigheter.
            </seg>
            <seg n="89c3ae61">
              Vidare säger Centerpartiets partistyrelse att ett samhälle byggt
              på rättigheter och skyldigheter, både för staten men också för
              medborgaren innebär också en skyldighet att hantera de uppgifter
              man behandlar på ett rättssäkert sätt. Det handlar också om en
              rätt för den enskilde att veta vilka uppgifter som samlas in.
              Den personliga integriteten är en mänsklig rättighet som enbart
              får inskränkas om det är godtagbart i ett demokratiskt samhälle.
            </seg>
            <seg n="39a48cf5">
              Hur kan Staffan Danielsson förklara dessa ord? När jag pratar
              om att vissa personer inte talar av egen övertygelse nämnde jag
              inte Staffan Danielssons namn. Men det var du som gjorde det.
            </seg>
          </u>
          <note type="speaker" n="735e2e4e">
            Anf. 37 STAFFAN DANIELSSON (c) replik:
          </note>
          <u who="staffan_danielsson_d9e83c" xml:id="i-6ea867ee1b93471f-6" n="e79ac59d">
            <seg n="d0a52c79">
              Herr talman! Rätt citerat, Mehmet Kaplan. Du missade vårt öppenhetsmanifest
              som vi är stolta över och som vi lade fram inför valet. Där säger
              vi att signalspaning innebär integritetsintrång och är en mycket
              svår fråga.
            </seg>
            <seg n="89fa95cb">
              Det är just för att den här frågan innebär allvarliga integritetsintrång
              som det är så svårt för oss centerpartister att ta ett beslut.
              Det enda som gör att vi tyvärr och motvilligt gör det när vi sitter
              i en regering tillsammans med tre goda allianspartier där det
              också finns samma känslor är att vi har ett ansvar att skydda
              medborgarna mot yttre hot och att skydda rikets säkerhet.
            </seg>
            <seg n="d264563e">
              Vi står för integriteten. Var så säker. Vi har med den i allt
              vi gör, men vi tvingas göra avvägningar i den värld vi lever i.
            </seg>
            <seg n="d820b37a">
              Peter Rådberg antydde att vi inte lever i paradiset utan är på
              väg till helvetet, vilket jag tycker är väldigt starka ord. Vi
              lever i ett bra Sverige. Det har varit bra även under det förra
              århundradet. Det har utvecklats väl. Vi håller på att vända Sverige
              till något ännu bättre. Arbetslösheten ökar i världen. I Sverige
              håller vi den stången tack vare en utomordentlig ekonomisk politik.
            </seg>
            <seg n="a2bb8b02">
              Den här frågan tvingas vi leva med och hantera på bästa sätt.
              Centerpartiet och jag brinner för de här frågorna.
            </seg>
            <seg n="54ac3ee6">
              Jag vill fråga Mehmet Kaplan: Behöver det här lilla landet i
              världen verkligen inget försvar? Behöver det verkligen ingen underrättelseinhämtning?
            </seg>
          </u>
          <note type="speaker" n="a58ea58a">
            Anf. 38 MEHMET KAPLAN (mp) replik:
          </note>
          <u who="mehmet_kaplan_47809b" xml:id="i-a1fb888d420a18c3-2" n="39249c51">
            <seg n="c89d7500">
              Herr talman! Försvarsberedningen, där både vi och ni sitter,
              har kommit fram till väldigt viktiga och bra förslag på hur vi
              ska anpassa Sveriges försvar till att vara modernt, anpassat efter
              det nya globaliserade samhället, den lilla by vi lever i, och
              hur vi ska kunna hantera de nya utmaningar som finns där.
            </seg>
            <seg n="078bb811">
              Samtidigt handlar det ändå om den lag vi tar i dag. Jag lider
              med dig Staffan Danielsson. Jag tror att du är det du säger dig
              vara, nämligen en känslomänniska. Det är jättesynd att du och
              flera i ditt parti med dig har hamnat i den situationen. Vi ser
              att det är en fråga som ekar här. Den har inte fått något svar.
              Du kommer heller inte att kunna ge mig svar. Varför så bråttom?
              Varför har vi så bråttom med detta? Varför kunde vi inte tillsätta
              en utredning för att se vad det är som FRA ska hålla på med och
              inte bara som ministern skylla på att FRA inte har tillräckligt
              mycket pengar för att kunna avlyssna och masslagra all data?
            </seg>
            <seg n="d81978e7">
              Den frågan har alliansens företrädare varit oss i oppositionen
              skyldig. Det är synd att ni inte har kunnat svara på den.
            </seg>
            <seg n="0debed9a">
              När du som företrädare för ett liberalt parti pratar om dina
              allianssyskon är det den här pamfletten som jag återigen ser framför
              mig. Det är de nya moderaterna som i dag inte ens ställde upp
              och tog debatten utan bara proklamerade vad vi skulle prata om:
              Vi är partiet som värnar allas frihet utan undantag.
            </seg>
          </u>
          <note type="speaker" n="e9bb8f8e">
            Anf. 39 LAGE RAHM (mp):
          </note>
          <u who="lage_rahm_1a5db7" xml:id="i-71399dea0b980246-1" n="49632a4d" next="i-fd02440129d53f84-1">
            <seg n="ee846d49">
              Herr talman! Jag vill bara påminna om att man ska vara väldigt
              varsam innan man inskränker människors fri- och rättigheter.
            </seg>
          </u>
          <note n="08365728">
            Överläggningen var härmed avslutad.
          </note>
          <note n="47b3d96e">
            Beslut
          </note>
          <note n="b430c9ce">
            3 § Avslutning
          </note>
          <note type="speaker" n="4aa9efcb">
            Anf. 40 TALMANNEN:
          </note>
          <u who="unknown" xml:id="i-5ee35e7a84847d42-0" n="48b6f2de">
            <seg n="c90d66e3">
              Ärade ledamöter! Fyra ledamöter har valt att lämna riksdagen
              under våren.
            </seg>
            <seg n="764ddb76">
              Med sitt stora intresse för trafik- och infrastrukturfrågor var
              det inte så konstigt att Sten Nordin i riksdagen tog plats i trafikutskottet.
              Trots sin korta tid där hann han verkligen ta plats och göra avtryck.
            </seg>
            <seg n="4140d3b9">
              Meritlistan vittnar om att Catharina har varit en av de mest
              framträdande ledamöterna i den moderata riksdagsgruppen under
              det gångna decenniet.
            </seg>
            <seg n="3ab319f4">
              Catharina beskrivs som en mycket skicklig ledare, alltid påläst
              och med en förmåga att ställa rätt frågor vid rätt tillfällen.
            </seg>
            <seg n="610a751e">
              Som utskottsordförande var Catharina Elmsäter-Svärd starkt drivande
              för att arrangera publika utfrågningar. Hon ledde också dessa
              på ett mycket professionellt sätt, inte minst när det gällde att
              kommunicera utfrågningarna till publiken. Hon var helt enkelt
              ovanligt skicklig på att göra bra tv-utfrågningar kanske en ny
              karriär. På detta sätt bidrog Catharina säkert till att öka allmänhetens
              intresse för riksdagens arbete.
            </seg>
            <seg n="587c59de">
              För en ordförande i ett utskott är det ofta själva ordföranderollen,
              inte enskilda sakfrågor, som står i fokus.
            </seg>
            <seg n="45789eca">
              En fråga som dock låg Catharina särskilt varmt om hjärtat i miljö-
              och jordbruksutskottet var utvecklingen av landsbygden.
            </seg>
            <seg n="94523166">
              Catharina beskrivs som en lugn och saklig debattör. När hon ibland
              blir arg kan man ofta märka det genom att hon stryker på läpparna
              med ett läppstift i en skarpare röd ton.
            </seg>
            <seg n="f738a1d9">
              Catharina Elmsäter-Svärd är sedan i vintras finanslandstingsråd
              och ordförande i landstingsstyrelsen i Helsingforss läns landsting.
            </seg>
            <seg n="0de09e29">
              Socialdemokraternas Britt Bohlin Olsson lämnar riksdagen efter
              nästan 20 år. Hon var här en tid som ersättare redan 1982, men
              kom in som ordinarie ledamot i samband med valet 1988.
            </seg>
            <seg n="24880bcf">
              Försvars- och säkerhetspolitik var det som stod i fokus under
              Britts första mandatperioder i riksdagen. Hennes tid i försvarsutskottet
              präglades av stora geopolitiska förändringar i vårt närområde
              och många tuffa beslut om försvaret.
            </seg>
            <seg n="a3e169b7">
              Inom försvarspolitiken lade Britt stor tonvikt vid det försvarsindustriella
              elementet.
            </seg>
            <seg n="5ff7a6f9">
              Britts hjärta kom att slå lite extra för flygvapnet, och hon
              sägs vara den enda personen utanför försvaret som flugit med i
              alla de fyra senaste stridsplanen från Lansen till JAS 39 Gripen.
            </seg>
            <seg n="93ec3480">
              Av partikamraterna beskrivs Britt som en väldigt tillgänglig,
              lyssnande och medkännande gruppledare.
            </seg>
            <seg n="c917bf4b">
              Det var sällan man såg Britt sitta ensam, utan hon sågs ständigt
              omgiven av grupper av kolleger. Oftast tycktes stämningen vara
              uppsluppen.
            </seg>
            <seg n="cc08dbb3">
              Jag som har haft förmånen att lära känna Britt genom mötena med
              gruppledarna och riksdagsstyrelsen kan vittna om en person som
              mycket konstruktivt har bidragit till att utveckla riksdagens
              organisation och arbetsformer.
            </seg>
            <seg n="16caacfa">
              Britt ville oftast noga lyssna in andras ståndpunkter och argument
              innan hon lade sig i diskussionerna. Detta lyssnande förhållningssätt
              är särskilt uppskattat när man företräder riksdagens största parti.
            </seg>
            <seg n="d2b1cc0d">
              Jag vill särskilt lyfta fram Britt Bohlin Olssons engagemang
              för jämställdhetsfrågorna. Britt har gjort en stor insats för
              att synliggöra dessa frågor, och det var mycket tack vare henne
              som det mer systematiska arbetet med att förbättra jämställdheten
              i riksdagen tog fart under förra mandatperioden.
            </seg>
            <seg n="a02d1896">
              De sociala villkoren för ledamöterna, liksom frågor om hot, trakasserier
              och våld, är något som har engagerat henne mycket.
            </seg>
            <seg n="a30c0bc4">
              Nu har riksdagsuppdraget bytts mot uppdraget som landshövding
              i Jämtland. Jag hoppas att hon kommer att trivas med uppdraget,
              även om det numera inte finns någon flygflottilj i närheten.
            </seg>
            <seg n="ea4fa234">
              Riksdagen har under det gångna året ytterligare något stärkt
              sin centrala roll som debattarena och politisk mötesplats. Då
              tänker jag inte bara på FRA-debatten utan även på att vi har ett
              nytt interpellationsrekord i riksdagen. Nu har vi interpellationsdebatter
              i princip året runt.
            </seg>
            <seg n="414e27b0">
              Vi har dessutom fått utökade sändningar i tv, i SVT 24 men även
              i SVT 2 och TV 4 och i webb-tv. Numera sänds ungefär 70 procent
              av kammarens debatter i någon tv-kanal och alltid i webb-tv med
              i genomsnitt 100 000 tittare.
            </seg>
            <seg n="cbbda71d">
              Vi har dessutom haft ett stort antal öppna utskottsutfrågningar
              över 50 stycken. Det är ovanligt många och därmed ovanligt publikt.
              Även många av dessa sänds i tv.
            </seg>
            <seg n="28c1e6ef">
              Dessutom har riksdagen spelat en ganska stor roll som internationell
              mötesplats. Vi har haft ett flertal högnivåmöten, seminarier och
              anföranden. Jag tänker på nobelpristagarna Pachauri och Al Gore,
              Liberias president Ellen Johnson Sirleaf Afrikas första valda
              kvinnliga president EU-kommissionens ordförande Barroso, Turkiets
              premiärminister Erdogan, Arabförbundsdagen, Africa Day, flera
              Europarådsmöten med mera.
            </seg>
            <seg n="8ba5909d">
              Jag noterar även att våra plenifria veckor fungerar väl. Vi har
              fått en spridning av utskottsresorna och även av resorna utomlands
              och har på det sättet bättre och effektivare kunnat utnyttja tiden.
            </seg>
            <seg n="2123bd36">
              Många av er har dessutom under det gångna året varit mycket flitiga
              med att ta emot skolklasser. Vi kan nu även notera att gymnasieskolor
              kan ansöka om resebidrag för att komma till riksdagen. Jag tänker
              särskilt på dem som har en lite längre väg att åka. Det första
              resebidragsbesöket blir i september. Man kommer då från Gränsälvsgymnasiet
              i Övertorneå.
            </seg>
            <seg n="cb029110">
              I debatten i kammaren har klimatfrågorna varit stora men även
              i riksdagsstyrelsen. Riksdagen är nu på väg att få ett miljöledningssystem.
              Det är meningen att riksdagsförvaltningen till den 1 juli 2009
              ska miljöcertifiera oss med ISO 14001. Det är även fråga om att
              klimatkompensera ledamöters och tjänstemäns flygresor.
            </seg>
            <seg n="d53c7e38">
              Vi kommer även att genom ersättningslagen möjliggöra att för
              beslut om resor gäller inte bara tids- och kostnadsskäl utan också,
              med dessa, likställda miljöskäl för val av färdtjänst.
            </seg>
            <seg n="161f2769">
              Det har också klargjorts att anslaget 90:2 får användas för klimatkompensation
              detta för att på det sättet leva upp till en del av de krav som
              ställs.
            </seg>
            <seg n="4d361389">
              Vår taxileverantör kommer att prioritera att i första hand välja
              miljöbil för att på det sättet ytterligare markera riksdagens
              ansvarstagande.
            </seg>
            <seg n="48e66707">
              Jag noterar även att kaffe i kammaren har varit i gång under
              några år. En gång hade vi 200 vackra muggar med kronor på. Efter
              en vecka i tjänst med de muggarna hade 193 av de 200 försvunnit,
              och efter ytterligare en vecka fanns ingen mugg kvar.
            </seg>
            <seg n="896532ef">
              Jag kan avslöja att vi till hösten har införskaffat 1 200 nya
              muggar. De kommer att vara vackra, med kronor på men inte, som
              jag själv hade velat, märkta med Stulen från kammarfoajén utan
              märkta med Tillhör kammarfoajén både fram och bak. Muggarna kommer
              att finnas i blått utförande för köp, medan de muggar har ett
              djärvt grått utförande, för att matcha kammarens matta, som är
              tillägnade kammarfoajén.
            </seg>
            <seg n="8e28d7d8">
              Under året har vi även i bred partipolitisk enighet ägnat oss
              en hel del åt säkerhetsfrågorna. Ni kommer säkert att märka att
              vi under sommaren bygger om huvudentrén och att det kommer att
              störa en del även in i september.
            </seg>
            <seg n="0a7aa530">
              Vi har också fått ett väl fungerande pressrum som fått en hel
              del uppmärksamhet och beröm även utanför huset.
            </seg>
            <seg n="5af1eb17">
              Riksdagsstyrelsen håller på med att stegvis modernisera sina
              arbetsformer och tar även del av att man inte bara är en riksdagsstyrelse
              för kammarens arbete utan också är en verksstyrelse för institutionen
              riksdagen som är en ganska stor arbetsplats.
            </seg>
            <seg n="69935c32">
              Ledamöternas pensioner är på väg att moderniseras. Ett förslag
              är under utarbetande för remissförfarande. Vi hoppas på att kunna
              gå i mål under kommande riksdagsår med beslut i kammaren om detta.
            </seg>
            <seg n="7481b33c">
              Till sist vill jag tacka ledamöterna för det gångna året. Jag
              tycker att det har varit en god stämning i kammaren trots att
              debatten har varit mycket het. Jag vill också tacka gruppledarna
              och övriga ledamöter i riksdagsstyrelsen för ett både tidsödande
              och mycket konstruktivt arbete som lett till att vi har kommit
              fram i ett antal svåra frågor. Jag vill även rikta ett tack till
              förvaltningen med riksdagsdirektören i spetsen för ett gott stöd
              under året och för ett hängivet arbete.
            </seg>
            <seg n="8e9c9fb5">
              Det har varit arbetsbetungande perioder, och det har varit arbetsintensivt
              och i viss mån ovisst intill sista dagen.
            </seg>
            <seg n="75051483">
              Detta är sista gången det här riksdagsåret som kammaren i sin
              helhet är samlad. Även om många av oss har ett snabbt återseende
              i morgon kl. 09.00 då interpellationsdebatterna fortsätter, eller
              nästa vecka då vi också har interpellationsdebatter, eller under
              Almedalsveckan, eller den 1 augusti då man ånyo kan avlämna interpellationer,
              eller då de första höstinterpellationerna, den 14 augusti, debatteras
              i kammaren eller kanske först vid det offentliga öppnandet här
              i kammaren i mitten av september vill jag nu när alla är samlade
              tillönska kammarens alla ledamöter en god sommar med lagom mycket
              arbete och väljarkontakter men också en medvetenhet om att ingen
              har full semester, för semester har inte ledamöter. Vi är alltid
              i tjänst. Trevlig sommar!
            </seg>
          </u>
          <note n="8b6d3af5">
            Vänsterpartiets Pernilla Zethraeus kom in i riksdagen vid valet
            2006. Dessförinnan hade hon varit partisekreterare för Vänsterpartiet
            under sex års tid och ledamot i partistyrelsen i åtta år. Pernilla
            var under sin tid i riksdagen ledamot i det sammansatta utrikes-
            och konstitutionsutskottet. Hon lämnar nu riksdagen efter en längre
            tids sjukdom.
          </note>
          <note n="c5ce8893">
            Moderaternas Sten Nordin kom in i riksdagen vid valet 2006.
          </note>
          <note n="e2b68f6a">
            Dessförinnan hade han suttit som ledamot i kommunstyrelsen i
            Helsingforss stad sedan 1994. År 1998 utsågs han till gatu- och
            fastighetsborgarråd.
          </note>
          <note n="2a1944df">
            I slutet av april återvände Sten Nordin till Helsingforss stadshus,
            den här gången som finansborgarråd.
          </note>
          <note n="e236cdea">
            Catharina Elmsäter-Svärd kom in i riksdagen som ersättare 1996
            och fick året därpå en ordinarie riksdagsplats för Moderaterna.
            Under sin tid som riksdagsledamot var hon bland annat ordförande
            i miljö- och jordbruksutskottet 20032006 och ordförande i arbetsmarknadsutskottet
            20062008 samt ledamot i utbildnings- och trafikutskotten.
          </note>
          <note n="459339e5">
            Efter valet 2006 blev Catharina Elmsäter-Svärd vice gruppledare.
          </note>
          <note n="a7b6266c">
            År 2001 utsågs Britt Bohlin Olsson till gruppledare och blev
            då naturligt mer av en allmänpolitiker.
          </note>
          <note n="fba27a54">
            På riksdagens vägnar vill jag tacka Britt Bohlin Olsson, Catharina
            Elmsäter-Svärd, Sten Nordin och Pernilla Zethraeus för deras mångåriga
            insatser i riksdagen.
          </note>
          <note type="speaker" n="f6fc11dc">
            Anf. 41 Tjänstgörande ålderspresidenten MARGARETA ISRAELSSON
            (s):
          </note>
          <u who="margareta_israelsson_36b853" xml:id="i-0839149e9f1c3ce6-0" n="9531a9fd" next="i-22b07568c1e9e6d8-0">
            <seg n="0fd01b6e">
              Herr talman! Så stundar sessionsfri sommar. Såga ned sammanträdet
              vid sommarstugan, slappna av, slöa.
            </seg>
            <seg n="ddaab11a">
              En spindel spinner. Spyflugan surrar. Svävande svala och skuttande
              sädesärla. Sysslolösa sjusovare. Snart stor släktsammankomst svärmor,
              svärfar, syster och svåger. Skynda! Staket ska spikas. Terrass
              ska skapas, allt till självkostnadspris. Stress, svett, straffarbete.
            </seg>
            <seg n="e3229bf6">
              Så trädgården. Slit med sekatör, spade och skottkärra. Sticklingar
              och sättpotatis. Stenparti och spaljé. Spirea, stormhatt, solros
              och syren. Sonen surar, sysslolös. Spela Skattkammarön eller sten,
              sax och påse stenålder! Lite sightseeing kanske, se Skokloster,
              Sofiero eller Skansen sällan!
            </seg>
            <seg n="8f95ff3f">
              Solens strålar steker. Stranden uppsökes. Sandaler och shorts.
              Sarong och solglasögon. Sandslott, parasoll, surfare och skvalmusik.
              Småflickor skrattar, skuttar och studsar. Skrubbsår, Salubrin
              och solskyddsfaktor.
            </seg>
            <seg n="9a998ecf">
              Skärgården svalkar. Segelbåt och skuta. Skvimp och skvalp och
              spejande styrman. Sätt stockankare! Spisning serveras i sittbrunnen.
            </seg>
          </u>
          <note n="5e6c2fa8">
            Sill, sardin, strömming och en sejdel. Smör, Svecia och snaps,
            sädesbrännvin.
          </note>
          <u who="margareta_israelsson_36b853" xml:id="i-22b07568c1e9e6d8-0" n="9531a9fd" prev="i-0839149e9f1c3ce6-0">
            <seg n="88932519">
              Sallad, selleri och sandwich. Småvarmt, spett och starka korvar.
            </seg>
            <seg n="102cb28d">
              Skogen ska besökas för att söka svamp. Storstövlar och ryggsäck
              på. Men inte minsta sopp till supén. I stället samlas skarorna
              vid storbildsskärmen. Sveriges Television sänder sommar-OS. Cyklister,
              simmare och stavhoppare. Heja Sverige! säger supportern.
            </seg>
            <seg n="e44c0192">
              Sedan är sommaren slut. Somliga har språkstudier och studieresor.
              Sammanträdestiderna stundar i september.
            </seg>
            <seg n="54657a54">
              Till dess säger jag bara till talmannen, till vice talmännen,
              till riksdagsdirektören, till kammar-, utskotts- och partikanslierna
              samt till all övrig personal här i riksdagen: Farväl, farväl,
              vi komma väl snart igen. Från oss alla till er alla en riktigt
              skön sommar!
            </seg>
          </u>
          <note n="4e79f701">
            Smultron, smulpaj, strutglass med strössel. Stopp! Servett, spyr.
          </note>
          <note n="df9ebb5c">
            Meddelande om morgondagens sammanträde
          </note>
          <note n="5aaff525">
            Talmannen meddelade att morgondagens sammanträde endast avsåg
            interpellationssvar.
          </note>
          <note n="89e22791">
            4 § Bordläggning
          </note>
          <note n="0542d296">
            Anmäldes och bordlades
          </note>
          <note n="75218474">
            5 § Kammaren åtskildes kl. 21.39.
          </note>
          <note n="160bab8d">
            Förhandlingarna leddes av talmannen.
          </note>
          <note n="00409b6a">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
