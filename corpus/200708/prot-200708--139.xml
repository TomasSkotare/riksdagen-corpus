<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2007</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2007</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200708--139</head>
          <docDate when="2007-09-02">2007-09-02</docDate>
        </div>
      </front>
      <body>
        <div>
          <note n="8c5bad47">
            ﻿
          </note>
          <note n="a928a8cd">
            Riksdagens protokoll
          </note>
          <note n="296eab0b">
            2007/08:139
          </note>
          <note type="date" n="69277b76">
            Tisdagen den 2 september
          </note>
          <note n="7de818ae">
            Kl. 11:00 - 12:34
          </note>
          <note n="242812f4">
            1 § Information från regeringen om konflikten mellan Georgien
            och Ryssland
          </note>
          <note type="speaker" n="d853022a">
            Anf. 1 Utrikesminister CARL BILDT (m):
          </note>
          <u who="unknown" xml:id="i-bbe12bdd311fc60e-0" n="0afee1ea">
            <seg n="6e39c359">
              Herr talman! Folkrätten är en avgörande utgångspunkt för varje
              ansträngning att bygga en varaktig fred. I Europa har vi all anledning
              att utgå från de principer som lades fast i slutakten från den
              europeiska säkerhetskonferensen i Helsingfors 1975. Europeiska
              rådets extra möte i Bryssel i går underströk på nytt den vikt
              vi gemensamt fäster vid den.
            </seg>
            <seg n="c8a8b7cc">
              Låt mig kort återge några av de viktigaste principerna i det
              dokumentet.
            </seg>
            <seg n="71e10928">
              Det finns all anledning att rikta skarp kritik mot den ömsesidiga
              upptrappningen av våld i Sydossetien liksom det georgiska beslutet
              att sent den 7 augusti inleda en större offensiv i området. Men
              ingenting av detta gav Ryssland någon rätt att ta till massivt
              militärt våld mot Georgien på det sätt som skedde.
            </seg>
            <seg n="8deae706">
              Att såväl denna aggression som det ryska erkännandet av Sydossetien
              och Abchazien som därefter följde utgör klara och entydiga brott
              mot de grundläggande principer för umgänget mellan stater i Europa
              som jag nyss återgett är tydligt och uppenbart.
            </seg>
            <seg n="ce4ee861">
              Därmed är det också självklart att vi har reagerat mycket tydligt
              på det som skett. Att inte göra det hade varit att försvaga de
              principer på vilka varje varaktig fred i Europa måste bygga.
            </seg>
            <seg n="2b6ed714">
              Självklart måste varje konflikt sättas in i sitt historiska sammanhang.
              I början av 1990-talet accepterade den dåvarande ryska ledningen
              de dåvarande sovjetiska republikernas rätt till självbestämmande
              inom de gränser som då rådde. Dessa gränser var inte alltid etniska
              gränser, men beslutet att acceptera dem var ett beslut som besparade
              detta stora område mycket av den blodspillan som dessvärre kom
              att drabba en annan del av Europa.
            </seg>
            <seg n="60382377">
              I Kaukasus utbröt dock en serie av konflikter. Men strävan har
              hela tiden varit att lösa dem alla kring Nagorno-Karabach, Tjetjenien,
              Abchazien och Sydossetien inom ramen för respekten för berörda
              staters territoriella integritet. Det har intill nu rått enighet
              om att varje frångående av denna princip skulle skapa allvarliga
              risker för framtiden. Jag säger detta också för att betona allvaret
              i det ryska beslutet att överge denna princip genom beslutet att
              erkänna Abchazien och Sydossetien som självständiga stater.
            </seg>
            <seg n="d96d5825">
              Till den övergripande bilden hör också den spänning som sedan
              slutet av 2003 kommit att uppstå mellan ett Ryssland som slagit
              in på en mer auktoritär politisk kurs och ett Georgien som också
              som en följd av ett successivt hårdare ryskt tryck slagit in på
              en allt tydligare västlig kurs och gjort stora demokratiska framsteg.
              Ett konkret uttryck för effekten av detta allt hårdare tryck var
              när cirka 80 procent av georgierna vid en folkomröstning tidigare
              i år uttalade sig för sitt lands medlemskap i Nato.
            </seg>
            <seg n="f6af3814">
              Denna spänning kom att successivt trappas upp under de senaste
              månaderna. Kanske kan detta konfliktskedes början dateras till
              det ryska presidentdekretet från den 16 april som skulle bana
              vägen för en successiv absorption av de bägge georgiska konfliktregionerna
              i Ryssland.
            </seg>
            <seg n="1c1c4b75">
              Stegen i den upptrappning som därefter följde känner vi dessvärre.
              Urladdningen kom sedan i början av augusti med fem dagar av öppet
              krig när Ryssland gick till anfall mot Georgien efter den allvarliga
              georgiska upptrappning som skett av striderna i Sydossetien.
            </seg>
            <seg n="d1b30f3b">
              Genom ingripande av Europeiska unionen kunde en överenskommelse
              träffas om att avsluta striderna och söka en lösning i enlighet
              med sex principer. En viktig del i dessa var att alla stridskrafter
              skulle dras tillbaka till de positioner de hade innan striderna
              inleddes den 7 augusti.
            </seg>
            <seg n="25f96ce0">
              När stats- och regeringscheferna, förutom självfallet utrikesministrarna,
              träffades i Bryssel i går var det enighet om att Ryssland trots
              vissa tillbakadraganden ännu inte fullt ut respekterar dessa.
              Ryska militära positioner djupt inne i det egentliga Georgien
              är inte förenliga med de överenskommelser som ingåtts.
            </seg>
            <seg n="a310499c">
              Gårdagens möte kom att samlas kring tre huvudsakliga slutsatser:
            </seg>
            <seg n="bb5d32fe">
              För det första: kravet på ett fullständigt ryskt tillbakadragande
              i enlighet med de sex punkterna. Intill dess att ett sådant skett
              kommer de beslutade förhandlingarna om ett nytt partner- och samarbetsavtal
              mellan unionen och Ryssland att skjutas upp.
            </seg>
            <seg n="11b5f40f">
              För det andra: ett starkt stöd till Georgien och en lika tydlig
              som viktig öppning till en ny och närmare relation mellan unionen
              och Georgien. En stödkonferens kommer att anordnas snabbt och
              andra viktiga åtgärder förbereds.
            </seg>
            <seg n="b91057f1">
              För det tredje: en ny uppslutning bakom tidigare från främst
              polsk och svensk sida framförda förslag om en aktivare gemensam
              europeisk politik gentemot våra östliga partnerländer.
            </seg>
            <seg n="263f649c">
              Medan avsikten tidigare var att en mer konkret diskussion om
              detta skulle äga rum först nästa vår går vi nu mot en diskussion
              redan vid det kommande toppmötet i oktober och beslut i december.
              Relationerna med Ukraina tillmäts speciell vikt också vid de formella
              slutsatserna för mötet.
            </seg>
            <seg n="ac023164">
              Till detta ska läggas den alldeles självklara slutsatsen att
              vägra varje form av erkännande av de två utbrytarrepublikerna.
              Till mer konkreta åtgärder i detta avseende avser vi att återkomma
              efter rapport från kommissionen liksom en genomlysning av unionens
              samlade relationer med Ryssland. Dessa frågor kommer att diskuteras
              informellt av utrikesministrarna under vårt möte den kommande
              helgen.
            </seg>
            <seg n="7cbf5b70">
              Sådan ser den omedelbara politiken ut. Det är en stark och enad
              europeisk politik. I de långsiktiga konsekvenserna av detta krig
              och denna konflikt kommer vi att ha åtskilliga anledningar att
              återkomma. Låt mig bara göra två strategiska observationer.
            </seg>
            <seg n="ae3e23b1">
              För det första har tröskeln för rysk användning av militärt våld
              i sitt eget närområde tydligt sänkts. Det innebär inte att den
              är lika låg överallt eller att det går att dra omedelbara paralleller
              mellan olika situationer, men tyngden i denna observation minskas
              knappast av detta.
            </seg>
            <seg n="287edbc5">
              För det andra har Ryssland genom sitt erkännandebeslut nu öppnat
              en rad frågor på ett sätt som riskerar framtida instabiliteter.
              Jag har mycket svårt att se att detta beslut ligger i Rysslands
              eget långsiktiga intresse, men det förändrar dessvärre ingenting
              i sak.
            </seg>
            <seg n="293d846a">
              Hur unionens långsiktiga relation med Ryssland kommer att påverkas
              återstår att se. Jag tror dessvärre att den kurs som Ryssland
              nu slagit in på kommer att begränsa såväl landets möjligheter
              till fortsatt modernisering, som är så viktig, som potentialen
              för ett fördjupat samarbete med Europa i övrigt på en rad områden.
              Det är något som vi kan konstatera, men som vi samtidigt har all
              anledning att beklaga.
            </seg>
            <seg n="acee5c4e">
              Vår uppgift är att hantera den situation vi faktiskt har efter
              femdagarskriget i Kaukasus. Det är fokus på den omedelbara aktiviteten.
              Att Sverige spelar en aktiv roll i den samlade europeiska politiken
              i dessa frågor behöver nog knappast påpekas särskilt.
            </seg>
          </u>
          <note type="speaker" n="0be33c29">
            Anf. 2 SUSANNE EBERSTEIN (s):
          </note>
          <u who="susanne_eberstein_f43611" xml:id="i-4eef1df678c75915-0" n="5f6bf008">
            <seg n="b9a06938">
              Herr talman! Vi tackar utrikesministern för återrapporteringen,
              och vi noterar att statsministern inte är närvarande här i riksdagen
              i dag. Det är annars det vanliga vid återrapporteringar från toppmöten.
            </seg>
            <seg n="45831066">
              Vi har hört utrikesministern beskriva hur det ansträngda läget
              i frågan RysslandGeorgien behandlades vid toppmötet. För oss socialdemokrater
              är det också viktigt att kraftfullt ta avstånd från alla militära
              lösningar, även om den territoriella integriteten självklart ska
              värnas. Det är viktigt att inte öka spänningarna ytterligare.
            </seg>
            <seg n="fcf33f27">
              Vi är emot alla försök att bygga murar och vill att regeringen
              verkar för goda mellanfolkliga relationer. På EU-nämnden i fredags
              var vi överens om att det är oerhört viktigt att vårda just de
              mellanfolkliga relationerna. Vi vet alla att goda relationer inte
              byggs upp på en dag. De måste vårdas på lång sikt. Det räcker
              inte att agera i krislägen.
            </seg>
            <seg n="cf960e9c">
              Vad anser utrikesministern om våra relationer till Ryssland?
              Är de vårdade? Och vad gäller övriga EU-länder?
            </seg>
          </u>
          <note type="speaker" n="53bcc858">
            Anf. 3 Utrikesminister CARL BILDT (m):
          </note>
          <u who="unknown" xml:id="i-bbe12bdd311fc60e-1" n="0afee1ea">
            <seg n="2ab95ae7">
              Herr talman! Jag delar till fullo Susanne Ebersteins grundläggande
              inställning. Vi måste vårda och vidareutveckla de mellanfolkliga
              förbindelserna även i sådana situationer där de mer övergripande
              politiska relationerna kan vara ansträngda på det sätt som de
              nu är.
            </seg>
            <seg n="73ddf011">
              Om jag tar den mer politiska nivån är vi självfallet öppna för
              en fortsatt politisk dialog med Ryssland i en lång rad frågor.
              Huruvida Ryssland i nuvarande läge har ett intresse för en sådan
              dialog kan jag i nuvarande skede inte bedöma. Man har ett intryck
              av att de för närvarande sluter sig inne i en retorik som dessutom
              har aggressiva tonfall över sig. Det beklagar jag. Det är inte
              säkert att det varar för evigt. Vår öppenhet finns där. Om den
              finns på deras sida vet jag inte.
            </seg>
            <seg n="9d03a3c6">
              Det är klart, som jag sade, att det här kommer att påverka relationerna.
              Det lägger sin skugga över relationerna över ett brett fält. Men
              jag tror att det är viktigt att vi i den situation som nu är försöker
              att värna, som Susanne Eberstein var inne på, de mellanfolkliga
              relationerna de kan vara kulturella, personliga eller ekonomiska
              på olika sätt för att på det sättet medverka också till en långsiktig
              omvandling av samhället i riktning mot mer av öppenhet, rättsstat
              och demokrati. Det må vara ett mål som inte är omedelbart inom
              synhåll, men när jag gör det konstaterandet är det alls inget
              motiv för att överge målsättningen eller strävan.
            </seg>
          </u>
          <note type="speaker" n="9c555c9d">
            Anf. 4 SUSANNE EBERSTEIN (s):
          </note>
          <u who="susanne_eberstein_f43611" xml:id="i-4eef1df678c75915-1" n="5f6bf008">
            <seg n="301abcce">
              Herr talman! Jag tackar för svaret. Det här är, som sagt, inte
              bara en återrapportering utan även en information. Eftersom vi
              är överens om att det krävs hårt arbete och en bra dialog för
              att komma framåt i det här diplomatiska arbetet undrar jag hur
              det går med trojkaarbetet. Sverige är ju med i trojkaarbetet inför
              ordförandeskapet. Hur kan Sverige där arbeta för att påverka i
              de här frågorna?
            </seg>
          </u>
          <note type="speaker" n="92abd145">
            Anf. 5 Utrikesminister CARL BILDT (m):
          </note>
          <u who="unknown" xml:id="i-bbe12bdd311fc60e-2" n="0afee1ea">
            <seg n="eab3abd4">
              Herr talman! Det synnerligen ärliga svaret på den frågan är att
              det återstår att se. Vi har under de senaste två veckorna varit
              rätt absorberade av omedelbar krishantering. I detta ligger något
              av en lärdom också för det svenska ordförandeskapet. Vi kan ha
              alla de gloriösa planerna för hur vi ska förändra världen genom
              ett ordförandeskap. Sedan förändrar världen ordförandeskapet.
            </seg>
            <seg n="8237608d">
              Vi hade ett kort trojkamöte i Paris på utrikesministernivå i
              torsdags. Det kom av lätt insedda skäl att domineras av den omedelbara
              krishanteringen. Men låt mig bara säga att trojkasamarbetet fungerar
              mycket väl under omständigheter som är relativt pressade.
            </seg>
          </u>
          <note type="speaker" n="a5c5feff">
            Anf. 6 WALBURGA HABSBURG DOUGLAS (m):
          </note>
          <u who="walburga_habsburg_douglas_bde0d8" xml:id="i-f5deb21faa426b73-0" n="cd911b2a">
            <seg n="023e6044">
              Herr talman! Jag vill tacka utrikesministern för återrapporteringen.
              Under de senaste två åren har jag följt utvecklingen i Georgien,
              dels i egenskap av ordförande för den svenska delegationen i OSSE
              PA, dels som byråmedlem i EPP, där jag har varit med i två fact-finding
              missions i Georgien.
            </seg>
            <seg n="c857e128">
              Under året har Ryssland agerat alltmer aggressivt gentemot Georgien.
              Därför har jag glatt mig över utrikesministerns snabba och resoluta
              reaktion på de uppblossande krigshandlingarna. Utrikesministerns
              uttalanden för och kontakter med Georgien under lång tid före
              och nu under konflikten har varit och är föredömliga.
            </seg>
            <seg n="ecd48d15">
              Som jag ser det finns det en parallell till Sveriges agerande
              för de baltiska staternas frigörelseprocess under den period när
              Sovjetunionen föll till dagens situation för länderna runt Svarta
              havet. Då i början av 90-talet förändrades det säkerhetspolitiska
              läget runt Östersjön helt. Nu har vi ett läge där alla länder
              utom ett ingår i EU. Denna gynnsamma utveckling förbättrade och
              stärkte säkerheten runt Östersjön, då dessa länder på kort tid
              gick från förtryck och realsocialism till fria och fredliga demokratier
              på marknadsekonomisk grund.
            </seg>
            <seg n="099d56be">
              Jag menar att vi i Sverige har ett särskilt ansvar för att medverka
              till och driva fram en liknande utveckling för länderna i Svartahavsregionen.
              På samma sätt som vi gemensamt skapade ett äkta fredens innanhav
              av Östersjön måste det nu vara vår uppgift att skapa ett fredens
              innanhav av Svarta havet.
            </seg>
            <seg n="ff520ed4">
              Jag skulle gärna vilja fråga utrikesministern följande.
            </seg>
            <seg n="3af33cb0">
              Vilka politiska och ekonomiska medel kan vara rimliga och effektiva
              att använda mot Ryssland? Kommer utrikesministermötet i Avignon
              i helgen att genomlysa alla dessa möjligheter? Och hur kan vi
              i Sverige och inom EU förbättra energisäkerheten och minska det
              kraftiga europeiska beroendet av rysk gas och olja?
            </seg>
          </u>
          <note type="speaker" n="58ae0047">
            Anf. 7 Utrikesminister CARL BILDT (m):
          </note>
          <u who="unknown" xml:id="i-bbe12bdd311fc60e-3" n="0afee1ea">
            <seg n="a1d91bb6">
              Herr talman! Jag tror att vi ska vara realistiska och inse att
              Ryssland måste finna sin egen väg. Det måste ske genom en i allt
              väsentligt intern rysk process. Men Ryssland ska veta att det
              finns ett Europa som är öppet för samarbete med ett Ryssland som
              utvecklas mot en rättsstat, mot mer av demokrati och mot ett öppet
              samhälle.
            </seg>
            <seg n="b8c25f7c">
              Det är väl alldeles uppenbart att vi har sett en utveckling mot
              mer nationalistiska tongångar. Det är klart att de nationalistiska
              tongångarna gör att man inte ska ha några illusioner om att detta
              ryska militära ingripande inte åtnjuter betydande folkligt stöd
              i dagens Ryssland.
            </seg>
            <seg n="fb59daeb">
              Samtidigt finns det de som tänker långsiktigt. De kan finnas
              inom affärsvärlden. De kan finnas inom politiken. Att visa för
              dem de möjligheter som ligger i en annan rysk utveckling tror
              jag egentligen är den bästa möjligheten.
            </seg>
            <seg n="0700aed3">
              Jag har beklagat att jag tror att det som nu har inträffat innebär
              att Ryssland självt begränsar sina egna möjligheter till modernisering
              och demokratisering genom denna politiska kurs. Det är en insikt
              som jag tror delas av eller successivt kommer att delas av allt
              fler i Ryssland självt.
            </seg>
            <seg n="3995bf01">
              Det handlar om den förändringen. Med all respekt för Sveriges
              utrikespolitiska förmåga tror jag att vår förmåga att påtvinga
              andra länder någon annan politisk kurs ofta är begränsad. Jag
              brukar ibland något debattmässigt be oss göra tankeexperimentet
              att vi satt oss före att ändra på Danmarks politiska utveckling.
              Då inser vi nog att det är svårt, och det är inte lättare i fallet
              Ryssland.
            </seg>
          </u>
          <note type="speaker" n="7aebdffc">
            Anf. 8 WALBURGA HABSBURG DOUGLAS (m):
          </note>
          <u who="walburga_habsburg_douglas_bde0d8" xml:id="i-f5deb21faa426b73-1" n="cd911b2a">
            <seg n="f96597e6">
              Herr talman! Det skulle vara intressant att veta lite mer om
              vad man kan göra för att minska beroendet av den ryska energiexporten
              till oss och importen från oss.
            </seg>
            <seg n="385d9566">
              Samtidigt måste vi se att vi har en stor uppgift i att återuppbygga
              infrastrukturen i Georgien. Jag såg att det fanns med i slutsatserna
              från toppmötet. Kanske utrikesministern kan gå in lite mer på
              detta.
            </seg>
          </u>
          <note type="speaker" n="55eb0cfa">
            Anf. 9 Utrikesminister CARL BILDT (m):
          </note>
          <u who="unknown" xml:id="i-bbe12bdd311fc60e-4" n="0afee1ea">
            <seg n="09916504">
              Herr talman! Vi, det vill säga Europeiska unionen, kommer att
              ordna en internationell stödkonferens också när det gäller återuppbyggnadsfrågorna.
              Själva återuppbyggnaden är nog relativt begränsad, men den ekonomiska
              stabiliseringen är desto mer krävande. Den kräver insatser relativt
              snart, och det ingår också i det som vi nu planerar för. Det är
              viktigt i detta sammanhang.
            </seg>
            <seg n="7f1d091e">
              Angående energi finns i slutsatserna rätt starka formuleringar.
              Vi vill att man ska accelerera arbetet inom Europeiska unionen
              när det gäller energi- och klimatfrågorna; de hänger i någon utsträckning
              samman. De kommer att vara i fokus på toppmötena både i oktober
              och i december. Men den så kallade strategiska översynen kommer
              nu att få en lite annan valör och karaktär.
            </seg>
            <seg n="096c2ca9">
              Detta handlar nästan bara om gas. Vi har inget stort energiberoende
              av Ryssland i övrigt. Vissa länder har ett gasberoende av Ryssland,
              men Europa har inget stort energiberoende av Ryssland.
            </seg>
            <seg n="75ab1d16">
              Låt oss också vända på det hela. Ryssland har ett inkomstberoende
              av Europa. Titta på handelssiffror, gas och annat. De är väldigt
              beroende av att exportera till oss. Vårt ekonomiska beroende av
              dem är betydligt mer begränsat.
            </seg>
          </u>
          <note type="speaker" n="cb210983">
            Anf. 10 ROGER TIEFENSEE (c):
          </note>
          <u who="roger_tiefensee_5248fd" xml:id="i-decbc02417dfd179-0" n="4d93d22d">
            <seg n="e2b840c6">
              Herr talman! Jag tackar utrikesministern för bra information.
              Det är viktigt att konstatera och det tål att upprepas att angreppen
              mot Georgien från Ryssland saknar all grund i folkrätt och internationell
              rätt, att Georgien är en självständig och suverän stat med territoriell
              integritet och att Georgien har valt demokratins väg och ska förtjäna
              respekt för det.
            </seg>
            <seg n="6eca7bd4">
              Därför tycker jag att signalerna gentemot Ryssland när de kränker
              internationell rätt och folkrätt är så viktiga. Jag uppskattar
              regeringens och utrikesministerns agerande; det har varit snabbt,
              tydligt och resolut. Jag uppskattar också återrapporteringen från
              det extrainkallade toppmötet för tydligheten i åtminstone det
              kortsiktiga agerandet från EU.
            </seg>
            <seg n="64922ee0">
              Däremot tycker jag att det känns lite mer svajigt när det gäller
              den långsiktiga relationen. Joschka Fischer hade en kolumn i dagens
              DN där han framhåller vikten av att man är stark i relationen
              till och diskussionen med Ryssland. EU:s styrka ligger i det gemensamma
              agerandet, som jag ser det.
            </seg>
            <seg n="b4fa58ee">
              Vad gör utrikesministern för bedömning av EU:s förmåga att agera
              gemensamt i relationen EURyssland?
            </seg>
          </u>
          <note type="speaker" n="2b6151cc">
            Anf. 11 Utrikesminister CARL BILDT (m):
          </note>
          <u who="unknown" xml:id="i-bbe12bdd311fc60e-5" n="0afee1ea">
            <seg n="f73808d7">
              Herr talman! Jag gör en i allt väsentligt positiv bedömning av
              detta. Jag tycker att vi demonstrerade detta i går. EU:s styrka
              ligger i enigheten. Men vi är 27 stater med lite olika politisk
              och nationell historia, med lite olika politiska kulturer och
              traditioner. När man ändrar politisk kurs i EU är det som en stor
              båt som ändrar kurs, men när den ändrar sig ändrar den sig. Det
              är inte de snabba lappkastens organisation, och så ska det inte
              heller vara. I detta ligger egentligen någonting som är ganska
              bra.
            </seg>
            <seg n="b936230d">
              Vi hade en bra diskussion på det europeiska rådet i går. Det
              spekuleras alltid i medierna om betydande spänningar. De spänningarna
              var väsentligt mindre inne i rådssalen än enligt spekulationerna
              utanför rådssalen.
            </seg>
            <seg n="9c964839">
              Vad gäller de långsiktiga relationerna sade jag att man i dag
              kan göra strategiska observationer. Jag skulle ännu inte vilja
              dra de långsiktiga strategiska slutsatserna, mycket därför att
              jag vill avvakta både händelseutvecklingen och en fördjupad diskussion
              i vårt eget land eller i den internationella debatten i Ryssland
              självt.
            </seg>
            <seg n="da42a3c3">
              Men det får långsiktiga konsekvenser. Detta krig kommer att kasta
              en skugga över relationen och över vår analys av Rysslands utveckling
              under lång tid framöver. Den saken är väl alldeles uppenbar.
            </seg>
            <seg n="87b0035c">
              Men som i så många andra sammanhang: Låt diskussionen gå! Låt
              oss analysera noggrannare, också i dialog med de andra europeiska
              länderna! Vi kommer att komma fram till de mer långsiktiga slutsatserna
              i olika sammanhang. Avgörande är dock att det är Ryssland självt
              som måste välja sin väg: samarbetets eller konfrontationens.
            </seg>
          </u>
          <note type="speaker" n="acf232e3">
            Anf. 12 ROGER TIEFENSEE (c):
          </note>
          <u who="roger_tiefensee_5248fd" xml:id="i-decbc02417dfd179-1" n="4d93d22d">
            <seg n="7ef95845">
              Herr talman! Jag tackar utrikesministern för svaret. Jag känner
              mig också förhoppningsfull. Men det gäller också att vara överens
              om vad man är överens om. I den kortsiktiga relationen handlar
              det om att man ska skjuta upp partnerskapsdiskussionerna med Ryssland
              tills tillbakadragande skett. Jag har kunnat konstatera att det
              fanns lite olika ingångar, gradskillnader, om man så säger. Storbritannien
              pratade om att man skulle frysa förhandlingen. Nu sägs det att
              den har lagts på is. Där kan man notera gradskillnader. Men är
              det klart vilka kriterierna är för när en diskussion om partnerskapsavtalet
              kan återupptas?
            </seg>
          </u>
          <note type="speaker" n="fb3a319c">
            Anf. 13 Utrikesminister CARL BILDT (m):
          </note>
          <u who="unknown" xml:id="i-bbe12bdd311fc60e-6" n="0afee1ea">
            <seg n="08614fbc">
              Herr talman! Gradskillnader går det förvisso att hitta, men inte
              artskillnader. Låt oss jämföra med den diskussion vi har här i
              Sveriges riksdag, Utrikesnämnden eller EU-nämnden i dessa frågor.
              Gradskillnader kan finnas, men knappast artskillnader. Konstigt
              vore det annars. Det är därför jag vill betona enigheten, både
              i vårt land och i Europeiska unionen, som det viktiga. Sedan kan
              det finnas gradskillnader i debatten beroende på hur man formulerar
              sig och på olika politiska traditioner.
            </seg>
            <seg n="56268f2e">
              Det förhandlingsmöte om partnerskaps- och samarbetsavtalet som
              skulle ha skett någon gång i september ser vi ingen anledning
              att ha. Vi går mot ett toppmöte mellan Europeiska unionen och
              Ryssland i Nice den 14 november. Vi kommer att ha ett utrikesministermöte
              i Bryssel den 10 november, det vill säga fyra dagar innan. Det
              är sannolikt tidpunkten då vi kommer att värdera hur vi ska gå
              vidare med just denna del av relationen.
            </seg>
            <seg n="0fb0913b">
              Sedan finns det många andra delar av relationen som också kommer
              att belysas i diskussionen. Det handlar också om vilka åtgärder
              som kan komma att bli aktuella. Framför allt stödåtgärder till
              Georgien är mycket viktiga i detta sammanhang. I detta ligger
              också en signal till Ryssland. Det handlar också om hanteringen
              av konsekvenserna av det ryska erkännandet av de två utbrytarrepublikerna.
              De frågorna återstår på dagordningen.
            </seg>
          </u>
          <note type="speaker" n="77b9c501">
            Anf. 14 CARL B HAMILTON (fp):
          </note>
          <u who="unknown" xml:id="i-2a698a4c9864a254-0" n="0afee1ea">
            <seg n="c940a4ee">
              Herr talman! Jag ska uppehålla mig vid det långsiktiga perspektivet,
              som har varit uppe här och som även utrikesministern tog upp.
            </seg>
            <seg n="15790812">
              Många ställer sig frågan: Är detta början på ett nytt kallt krig?
            </seg>
            <seg n="e734bb42">
              Efter Berlinmurens fall 1989 har Europas säkerhetspolitik, och
              vår egen för den delen, byggt på två premisser som nu båda förefaller
              ganska skakiga och kanske orealistiska.
            </seg>
            <seg n="c6aa4ebe">
              Den första premissen är att Ryssland är ett fredligt land på
              väg mot demokrati. Det blir likt oss, som alla andra länder inom
              EU. Nu visar sig sanningen att Ryssland är ganska hotfullt och
              tar sig en självpåtagen rätt att ingripa i sitt så kallade nära
              utland.
            </seg>
            <seg n="905e1d5a">
              Den andra premissen, som har funnits länge, är att USA, som inte
              alls har varit uppe här, är en bundsförvant som är beredd att
              försvara Europa. Men nu ser vi snarare sanningen att USA saknar
              en strategi mot det som Rolf Gustavsson i Svenska Dagbladet kallar
              Rysslands putinisering av sitt nära utland. USA har ingen strategi
              här. Condoleezza Rice gör uttalanden.
            </seg>
            <seg n="db3c4452">
              Man måste i det här skedet fråga sig om USA verkligen numera
              skulle låta sina soldater gå i döden för Europa och för européernas
              skull.
            </seg>
            <seg n="0b6b083b">
              Men vem ska då skydda oss européer? Vi själva? Ska Europeiska
              unionen utvecklas mot att kunna utöva militär makt och skydda
              sig själv och sina närområden, medan Nato kanske dör sotdöden
              i Kaukasus?
            </seg>
            <seg n="686d85f3">
              Det var några frågor att ta tag i för utrikesministern.
            </seg>
          </u>
          <note type="speaker" n="6fad05d9">
            Anf. 15 Utrikesminister CARL BILDT (m):
          </note>
          <u who="unknown" xml:id="i-bbe12bdd311fc60e-7" n="0afee1ea">
            <seg n="2e01ee66">
              Herr talman! Det finns åtskilliga frågor att ta tag i, men jag
              tycker att Carl B Hamiltons frågor illustrerar betydelsen av det
              jag sade tidigare: Låt oss inte dra alla de långsiktiga slutsatserna
              nu. Om vi drar dem nu kan de bli förhastade åt det ena eller andra
              hållet.
            </seg>
            <seg n="79ee5ee9">
              Låt mig bara göra några observationer i detta hänseende. Jag
              ska inte gå in på Natos utveckling. Jag delar inte den pessimism
              som Carl B Hamilton har, men låt oss lägga detta åt sidan.
            </seg>
            <seg n="1c75c3a0">
              Det talas om ett kallt krig. Det tror jag inte på. För det första
              vill vi inte ha det. För det andra tror jag att analogin blir
              alldeles fel. I det kalla kriget var det två till tänderna rustade
              militärblock som stod mot varandra i Europas hjärta och två mot
              varandra stående ideologier. Det var ett block som grundade sig
              på demokrati och frihet och ett som grundade sig på förtryck och
              ofrihet.
            </seg>
            <seg n="ec839e68">
              Så är det inte nu. Den ideologiska delen av denna konfrontation
              är i allt väsentligt borta. Ingen kan påstå att putinismen har
              någon ideologisk lyskraft, knappt utanför Kremls egna dörrar.
              Nationalismen kan ha det, men putinismen knappast.
            </seg>
            <seg n="a601c051">
              Är det en återgång till vad vi såg under förra århundradet? Nej,
              det tror jag inte. Kan det vara en återgång till vad vi såg under
              århundradet dessförinnan, ett halvnervöst och halvauktoritärt
              Ryssland som försökte etablera sin maktställning i sitt eget närområde?
              Ja, om vi ska söka historiska paralleller är det kanske snarare
              där som vi ska söka dem, och då ska vi försöka utforma politiken
              med utgångspunkt från det.
            </seg>
            <seg n="5680a64e">
              Ryssland är ett stort och mäktigt land, men vi ska inte göra
              det större än vad det är. Jämför med Europeiska unionen jag tror
              att jag nämnde detta för EU-nämnden häromdagen som har en befolkning
              som är tre och en halv gånger större. Vi har en ekonomi som är
              femton gånger större än den ryska. Vi har försvarsutgifter som
              är tio gånger större än de ryska.
            </seg>
            <seg n="82a80477">
              Vad är vår politik i detta sammanhang? Jo, det är att bygga stabila
              stater och att bygga dem på ett sådant sätt att vi stöder icke
              minst de länder i den östliga delen av Europa som vill gå den
              demokratiska rättsstatsvägen och bygga upp samhällen som också
              är robusta för att kunna stå emot försök underifrån att på olika
              sätt underminera och manipulera dem. Det är lite av kärnan i förslaget
              om det östliga partnerskapet, som är krävande på många olika sätt
              men som innebär en förlängning och intensifiering av den grundläggande
              fredsuppgift som ju är kärnan i Europeiska unionen.
            </seg>
          </u>
          <note type="speaker" n="a4b3b92d">
            Anf. 16 CARL B HAMILTON (fp):
          </note>
          <u who="unknown" xml:id="i-2a698a4c9864a254-1" n="0afee1ea">
            <seg n="5b478a26">
              Herr talman! Som bekant tillhör jag Natovännerna, och jag tycker
              att det vore väldigt beklagligt om Nato dog sotdöden i Kaukasus.
              Men icke desto mindre måste utvecklingen där aktualisera frågan
              hur européerna ska sköta försvaret av Europa, i vilken utsträckning
              det ska göras av dem själva och i vilken utsträckning det ska
              vila även på andra. Då kan det vara intressant vilken ställning
              Sverige ska ta i det sammanhanget.
            </seg>
            <seg n="a1ae4ee8">
              Den andra frågan som jag skulle vilja ta upp, som utrikesministern
              bara gled förbi, är utvecklingen och reaktionerna i Ukraina och
              hur utrikesministerns kolleger ser på det europeiska närmandet
              till Ukraina eller Ukrainas närmande till Europeiska unionen i
              dag, efter Georgien.
            </seg>
          </u>
          <note type="speaker" n="ef678106">
            Anf. 17 Utrikesminister CARL BILDT (m):
          </note>
          <u who="unknown" xml:id="i-bbe12bdd311fc60e-8" n="0afee1ea">
            <seg n="899655f7">
              Herr talman! Låt mig bara säga att på det mer omedelbart säkerhetspolitiska
              området, inte nödvändigt enbart relaterat till detta men inte
              opåverkat av detta, är vi inne i ett rätt spännande skede av fördjupad
              nordisk samverkan. Den tenderar att ha en tyngdpunkt mellan Finland,
              Norge och Sverige, men utesluter alls icke vare sig Danmark eller
              Island tvärtom. Vi får se vad det kan leda till. Det är inte alldeles
              oväsentligt. Det förbättrar våra kapaciteter.
            </seg>
            <seg n="d5d70e9f">
              Jag tror också att vi kommer att komma in i en ny dynamik när
              det gäller det europeiska utrikes-, säkerhets- och försvarspolitiska
              samarbetet. Det skiljer sig från Nato som bekant. Men vi kommer
              att få en ny dynamik i detta, bland annat genom olika franska
              förslag som i allt väsentligt ligger i linje med vad vi från svensk
              sida eftersträvar. Det ersätter inte Nato. Sedan ska man ha klart
              för sig att det med all sannolikhet kommer att ske en förändringsprocess
              i Nato, i och med att Frankrike återinträder i de militära strukturerna,
              mot en accelererad europeisering av den nordatlantiska alliansen.
              Det förändrar också lite av accenterna i den samlade europeiska
              bilden.
            </seg>
            <seg n="ee6c87fc">
              Ukrainarelationerna passerade bara förbi i gårdagens diskussion,
              men åtskilliga underströk hur viktiga de är. Vi hade en mer utförlig
              diskussion om detta vid ett av utrikesministermötena just före
              sommaren.
            </seg>
            <seg n="12c67b14">
              Toppmötet den 9 september är viktigt. Vi befinner oss som bekant
              i en förhandling om det som kallas New Enhanced Agreement , som
              är ett djupt frihandelsavtal. Det omfattar inte bara frihandel
              utan också regulatorisk samverkan. Det omfattar också energipolitik.
              Det kommer också att omfatta transportpolitik och en fördjupad
              politisk dialog. Vi strävar efter att på olika områden försöka
              förstärka detta samarbete.
            </seg>
            <seg n="91163348">
              Sedan är Ukraina fortfarande en stat och en nation som söker
              sin väg och lite sin identitet, och de politiska spänningarna
              internt i Ukraina är för ögonblicket rätt betydande. Det har vi
              all anledning att vara medvetna om och att, i den mån vi kan,
              försöka medverka till att mildra. Från svensk sida finns anledning
              att notera att vi har ett statsbesök från Sverige till Ukraina
              i början av oktober som en symbol för den vikt som vi lägger vid
              relationerna med Ukraina.
            </seg>
          </u>
          <note type="speaker" n="8a66ddc7">
            Anf. 18 DÉSIRÉE PETHRUS ENGSTRÖM (kd):
          </note>
          <u who="unknown" xml:id="i-635fa1f84139711f-0" n="0afee1ea">
            <seg n="f5cefa3a">
              Herr talman! Jag vill också tacka utrikesministern för den bra
              redogörelsen.
            </seg>
            <seg n="c6e22502">
              Man kan väl konstatera att det här till stora delar är en konflikt
              mellan USA och Ryssland som delvis pågår i vårt närområde och
              att EU har fått en roll som balanserare, vilket jag tycker är
              viktigt. Här har EU för en gångs skull agerat väldigt snabbt,
              men agerat med dialog i stället för med vapenskrammel i första
              hand. Det är EU:s grundbult. EU startade med att vi hade ett ekonomiskt
              beroende av varandra, och kristdemokrater drev utvecklingen mot
              att ett ekonomiskt beroende av varandra gynnar fred och utveckling.
              Jag tycker därför att EU:s enighet i den här frågan egentligen
              har varit, som utrikesministern sade, den viktigaste frågan. Man
              är enig om slutsatserna i Europeiska rådet.
            </seg>
            <seg n="824fad66">
              Den första frågan handlar om att signalen till Ryssland ska vara
              att man vill visa på det politiska priset men också kanske det
              ekonomiska om läget inte förbättras. Den andra handlar om stödet
              till Georgien med ekonomiska och politiska insatser.
            </seg>
            <seg n="5e2ecb21">
              När det gäller den första, om diskussionen om Ryssland, talar
              man i slutsatserna om att se över och utvärdera EU:s och Rysslands
              relationer. En slutpunkt blir då i mitten av november. Då är min
              fråga: Vem ska göra den här utvärderingen, och hur ska den gå
              till?
            </seg>
          </u>
          <note type="speaker" n="ad730fbf">
            Anf. 19 Utrikesminister CARL BILDT (m):
          </note>
          <u who="unknown" xml:id="i-bbe12bdd311fc60e-9" n="0afee1ea">
            <seg n="ce6ba0b2">
              Herr talman! Vi talar om politiska och ekonomiska konsekvenser.
              Låt mig bara nämna en politisk konsekvens som jag inte har nämnt
              tidigare. Ryssland har försökt bygga upp en allt starkare position
              på den internationella arenan. Det behöver inte vara något större
              fel i det. De är en av de permanenta medlemmarna av FN:s säkerhetsråd.
              Men det är klart att om man plötsligt hamnar i en situation där
              man erkänner de här två utbrytarrepublikerna och de ryska diplomaterna
              tvingas springa runt i världen för att få stöd, vet vi alla att
              det kommer att bli en rätt patetisk skara som man mobiliserar.
              Det blir väl Lukasjenko, bröderna Castro och vad det nu kan bli
              för några till. Det är inte riktigt så att jag avundas de ryska
              diplomaterna att hamna i denna skara och ha detta som prioriterat.
              Det är klart att de själva har satt sig i en situation där de
              själva har sett till att de får betala ett politiskt pris i form
              av diplomatisk isolering i en fråga som de själva anser viktig.
              Visheten i detta undandrar sig min bedömning, men så är det.
            </seg>
            <seg n="a0be1260">
              Vi utvärderar Rysslandsrelationen inom Europeiska unionen. I
              och för sig gör vi detta löpande. Detta är ingen ny fråga. Frågan
              om Ryssland står rätt ofta på vår dagordning. Men inför de möten
              som kommer att äga rum i november utgår jag från att vi kommer
              att få rätt fullödiga analyser både från rådssekretariatet och
              från kommissionen. Sedan ska vi inte sticka under stol med att
              vi har möjlighet att ge våra egna nationella bidrag i detta sammanhang,
              och det ska vi förvisso göra.
            </seg>
          </u>
          <note type="speaker" n="f42ab345">
            Anf. 20 DÉSIRÉE PETHRUS ENGSTRÖM (kd):
          </note>
          <u who="unknown" xml:id="i-635fa1f84139711f-1" n="0afee1ea">
            <seg n="03663435">
              Herr talman! Då har jag en annan fråga. Den gäller just stödet
              som man talar om, det ekonomiska och politiska stödet till Georgien.
              Då kan man fundera lite grann på vad det kommer att innebära och
              vad det är för ekonomiskt och politiskt stöd som ska ges. Där
              skulle jag verkligen vilja lyfta fram det civila samhället. Att
              bygga organisationer och ett civilt samhälle är egentligen grunden
              för fred och frihet och kan bygga mänskliga rättigheter. Vilka
              krav kommer att ställas på sådana åtaganden från Georgien?
            </seg>
            <seg n="636f4146">
              Dessutom skulle jag i det sammanhanget vilja få med hur man implementerar
              FN:s deklaration 1325 om kvinnors delaktighet i att lösa konflikter.
              Eftersom vi vet att de här konflikterna drabbar både kvinnor och
              män, måste både kvinnor och män delta i lösningarna.
            </seg>
            <seg n="ecf93570">
              Vi vet också att många kvinnor drabbas av sexuella övergrepp
              i sådana här konfliktsituationer. Kan EU vara med och övervaka
              detta? Och vi har sett att människohandeln ökat i samband med
              de konflikthärdar som tidigare har funnits. Vad kan EU göra för
              att minska de riskerna?
            </seg>
          </u>
          <note type="speaker" n="35cbdf09">
            Anf. 21 Utrikesminister CARL BILDT (m):
          </note>
          <u who="unknown" xml:id="i-8ffdcb459df57012-0" n="0afee1ea">
            <seg n="eb738d6b">
              Herr talman! När vi nu talar om en fördjupad relation mellan
              Georgien och Europeiska unionen ligger i varje sådan fördjupad
              relation att vi ställer ökade krav på det land som vi samarbetar
              med. Det ligger liksom i sakens natur. Det kan gälla 1325 eller
              det kan gälla alla andra saker i sammanhanget. Just nu har vi
              en diskussion om vissa ILO-konventioner i förhållande till frihandelsavtalet,
              bara för att ta ett annat exempel.
            </seg>
            <seg n="69d2ce12">
              Det är också så, vilket jag inte nämnde, att vi kommer att placera
              ut en rätt betydande EU-mission på marken i Georgien. Det finns
              redan en sådan där, men den är relativt begränsad. Men nu talar
              vi om hundratals personer, förutom de som kommer att finnas från
              OSSE:s sida i form av fler militära observatörer. Det innebär
              ett fördjupat engagemang på bredden, också i den georgiska samhällsutvecklingen.
              Det kommer att innebära både möjligheter och skyldigheter att
              ta upp dessa olika aspekter.
            </seg>
            <seg n="b52abf54">
              Stödet till Georgien, det omedelbara, har så att säga tre olika
              komponenter.
            </seg>
            <seg n="4b92c2d1">
              Det är det omedelbara humanitära. Det har framför allt att göra
              med flyktingar. Det är i storleksordningen något mer än 100 000
              flyktingar i Georgien. En del av dem har nu återflyttat, framför
              allt till staden Gori. Men en hel del, framför allt från etnisk
              rensning, som alldeles uppenbart pågår i Sydossetien, kommer det
              nog realistiskt sett att bli aktuellt att ge en bosättning som
              dessvärre är mer varaktig. Dessa ska läggas till de i storleksordningen
              200 000 flyktingar som finns från Abchazienkonflikten i början
              av 90-talet.
            </seg>
            <seg n="e2d2ed6a">
              Återuppbyggnadsstöd, det vill säga rent fysiskt, är relativt
              begränsat, trots allt, men det kommer att kräva en hel del medel.
            </seg>
            <seg n="631f7a45">
              Sedan är det finansiellt stöd, som jag diskuterade på EU-nämnden.
              Detta är ett land som har ett underskott i betalningsbalansen
              på 20 procent av bnp, som har finansierat detta med en spektakulärt
              framgångsrik ökning av utländska direktinvesteringar och som också
              har mycket betydande ekonomiska flöden från Ryssland. Det bor
              närmare en miljon georgier i Ryssland, och de sänder pengar tillbaka
              till sina familjer.
            </seg>
            <seg n="d026eb46">
              Låt oss anta att direktinvesteringarna omedelbart går ned det
              är ett rimligt antagande att de gör det. Vi vet inte riktigt hur
              enkelt det kommer att vara att överföra pengar över huvud taget
              mellan Ryssland och Georgien. Då är det klart att det finansiellt
              sker en destabilisering som också kan vara politiskt farlig. Då
              har vi anledning att gå in, och det pågår en diskussion mellan
              USA och EU, och både IMF och Världsbanken är inblandande i hur
              detta ska ske.
            </seg>
            <seg n="08148af3">
              Men det är de tre delarna, det humanitära, återuppbyggnadsstödet
              och det finansiella, för att återställa eller till och med stärka
              förtroendet för Georgien långsiktigt. Det har också sitt strategiska
              intresse i ljuset av det intresse som Europa har av det sydkaukasiska
              området som en energikorridor mellan Europa och hela det kaspiska
              och centralasiatiska området i framtiden.
            </seg>
          </u>
          <note n="8a11830b">
            Anf. 22 GUNILLA WAHLÉN (v):
          </note>
          <u who="unknown" xml:id="i-628004a1811071a5-0" n="0afee1ea">
            <seg n="bfe769f4">
              Herr talman! Utrikesministern inledde föredragningen med att
              betona FN:s roll och att alla konflikter ska lösas med fredliga
              medel. Vilka medel avser Sverige att bidra med för att hindra
              ytterligare väpnade konflikter i området och främja bestående
              fred? Och hur kan FN:s roll stärkas i den här konflikten? Hur
              resonerar Sverige? Kommer vi att bidra med militära rådgivare,
              eller kommer svensk försvarsmakt att bidra med någonting i området?
            </seg>
          </u>
          <note type="speaker" n="196f293d">
            Anf. 23 Utrikesminister CARL BILDT (m):
          </note>
          <u who="unknown" xml:id="i-8ffdcb459df57012-1" n="0afee1ea">
            <seg n="68da0578">
              Herr talman! Vi har redan bidragit det är visserligen mycket
              begränsat med några observatörer inom OSSE-missionen. Det säger
              sig självt att det är militär personal som gör militära observationer.
              Det kommer vi med all sannolikhet att förstärka. Jag kan inte
              ge någon exakt siffra på det, men det är inga massiva antal.
            </seg>
            <seg n="c48bdf89">
              Om det blir någonting utöver det ligger inte i planeringen just
              nu, men ingenting ska uteslutas i det här sammanhanget.
            </seg>
            <seg n="83216061">
              Sedan kan jag bara understryka att det är klart att detta visar
              vikten av att försöka att lösa så kallade frusna konflikter innan
              de detonerar i ansiktet på en.
            </seg>
            <seg n="a4ccdb17">
              I Nagorno-Karabach-konflikten är det ju inte så att man inte
              har försökt, men man har alldeles uppenbart inte lyckats. Där
              är det klart att nervositeten är ökande. Det som nu har inträffat
              i Georgien, både kriget och erkännandet, ökar nervositeten i varje
              konflikt i praktiskt taget hela det euroasiatiska området, inklusive
              Nagorno-Karabach-konflikten, som därmed blir farligare. Det gäller
              också Transnistrienkonflikten, som kanske inte har fullt samma
              explosiva militära karaktär men som har en explosiv politisk karaktär
              där det också finns anledning att intensifiera ansträngningar.
            </seg>
            <seg n="f685e94f">
              Vilka är då huvudaktörerna? Ja, i Transnistrienfallet är det
              Europeiska unionen och OSSE. I Nagorno-Karabach finns det ju olika
              aktörer, bland annat den så kallade Minskgruppen, som försöker
              åstadkomma en lösning.
            </seg>
            <seg n="6ba8557c">
              I Georgien har rollen för FN tidigare varit begränsad till en
              observatörsmission på i storleksordningen mellan 110 och 140 personer
              i Abchazien. Om det kommer att vara möjligt för den missionen
              att vara kvar återstår att se. Dess mandat löper ut den 15 oktober.
              Det krävs då ett nytt beslut av FN:s säkerhetsråd. Det mandatet
              grundar sig på Georgiens territoriella integritet. När jag säger
              detta är det rätt uppenbart att det kommer att föreligga en del
              problem i säkerhetsrådet när det gäller att få det beslutet.
            </seg>
            <seg n="992eb11f">
              I den mån vi kan vi sitter inte i säkerhetsrådet kommer vi självfallet
              att sträva efter att FN-missionen på ett eller annat sätt ska
              bli kvar men utan att rucka på den grundläggande principen om
              Georgiens territoriella integritet. Sedan kommer FN-organ av olika
              slag att spela en roll också i Georgiens utveckling. UNDP har
              till exempel spelat en viktig roll när det gäller olika typer
              av utvecklingsprogram.
            </seg>
          </u>
          <note n="c313eac3">
            Anf. 24 GUNILLA WAHLÉN (v):
          </note>
          <u who="unknown" xml:id="i-628004a1811071a5-1" n="0afee1ea">
            <seg n="799ab842">
              Herr talman! Jo, det är väldigt viktigt när det är konflikter
              att FN faktiskt har en stark roll och att vi betonar den, att
              den faktiskt ska bestå.
            </seg>
            <seg n="a9fb951d">
              Utrikesministern nämnde att det samlade Europa har tio gånger
              större försvarsutgifter inom EU jämfört med Ryssland. Det betyder
              att vi är en väldigt stark militärmakt. Jag anser att det är väldigt
              viktigt att vi inte skramlar med vapen utan försöker gå den fredliga
              vägen och inte diskuterar militär närvaro.
            </seg>
            <seg n="6ed21591">
              Det fanns en liten diskussion när det gäller 1325. På vilket
              sätt arbetar man inom EU för att verkligen stärka 1325 och kvinnors
              säkerhet i området i det planeringsarbete som pågår? Man kan börja
              i den änden i stället för att börja diskutera Natosamverkan och
              EU-samverkan med väpnade trupper.
            </seg>
          </u>
          <note type="speaker" n="9bdd6c01">
            Anf. 25 Utrikesminister CARL BILDT (m):
          </note>
          <u who="unknown" xml:id="i-bbe12bdd311fc60e-10" n="0afee1ea">
            <seg n="08aecd5a">
              Herr talman! 1325 ingår alltid i grundförutsättningarna när vi
              planerar olika typer av EU-operationer. Det ingår alltså i grundförutsättningarna
              när man nu planerar.
            </seg>
            <seg n="7f19530d">
              Det är redan rätt mycket personal från EU på marken för att planera
              närvaron. Sedan har vi en OSSE-närvaro. Sedan har vi en FN-närvaro,
              som vi inte riktigt vet. Sedan kommer EU-närvaron. Men 1325 finns
              som en grundförutsättning i de olika planeringsdokumenten.
            </seg>
            <seg n="7c882198">
              Jag tycker absolut inte att man ska skramla med vapen. De är
              inte till för det. Skramlar de är de antagligen rostiga och omoderna
              i alla fall. Moderna vapen skramlar inte.
            </seg>
            <seg n="546bed9d">
              Men det är klart att vi har anledning att också titta över säkerhetspolitiken.
              När jag säger att vi har tio gånger så stora satsningar som Ryssland
              ska det också sägas att det inte är säkert att vi alltid gör dessa
              satsningar på ett rationellt sätt och att vi genom samverkan kan
              åstadkomma betydligt högre effekt om vi så skulle vilja. Det är
              det som är i fokus i det arbete som för närvarande pågår mellan
              Norge, Sverige och Finland.
            </seg>
            <seg n="db8cd6f5">
              Vi kan för våra skattepengar i de tre länderna få en bättre utdelning
              i form av ett försvar än vad vi får om vi satsar individuellt.
              Jag tror att vi har en bred politisk enighet om att vi ska gå
              den vägen. I någon utsträckning gäller detsamma självfallet i
              det vidare europeiska perspektivet.
            </seg>
          </u>
          <note type="speaker" n="90b03359">
            Anf. 26 PETER ERIKSSON (mp):
          </note>
          <u who="peter_eriksson_0f520e" xml:id="i-411d33693a4e4647-0" n="67fb22db">
            <seg n="1e777b55">
              Herr talman! Jag får tacka för informationen från utrikesministern.
              Jag tycker också att det är bra att Sveriges utrikesminister visar
              att han har ett engagemang i den här frågan. Den är viktig för
              oss.
            </seg>
            <seg n="70c33513">
              För min del kan jag säga att jag tycker att det finns anledning
              att vara orolig för utvecklingen i Ryssland. Den växande nationalismen
              i Ryssland är ett orostecken. Den revanschism som också finns
              inom Kreml och i vissa delar av den ryska statsledningen och i
              andra delar av landet är någonting som man ska ta på allvar.
            </seg>
            <seg n="7e7e90b6">
              Jag tror att den här situationen, krisen i Georgien, delvis är
              ett uttryck för den känsla av förödmjukelse som har funnits under
              ganska lång tid i den ryska statsledningen. Jag tror att man nu
              känner att det är viktigt att visa musklerna på olika sätt för
              att visa att Ryssland inte är den svaga kusin som Europa kanske
              har känt under den senaste tiden.
            </seg>
            <seg n="2458bd01">
              Men det är då desto viktigare också från vår sida att vi inte
              förfaller till uttryck som förvärrar situationen.
            </seg>
            <seg n="5f62a255">
              Jag tycker att det är bra och viktigt att det har varit tydliga
              och klara och entydiga uttalanden om att man måste respektera
              folkrätten och om att invasionen av, faktiskt, militära resurser
              in på kärngeorgiskt område, eller vad man ska kalla det, är alldeles
              oacceptabel och att vi måste följa den utvecklingen noga.
            </seg>
            <seg n="4de34e78">
              Men reaktionerna är också riktiga i den meningen, tycker jag,
              att mänsklig närvaro är oerhört viktig i det här. Att då Sverige
              och EU använder mänskliga resurser för att vara på plats i större
              utsträckning och hjälpa Georgien i det ekonomiska uppbyggandet
              är väldigt centralt. Men vi får inte försöka göra det här till
              något passande läge att visa musklerna och bygga upp en motreaktion
              försvars- och militärmässigt. Jag tror inte att det är det som
              ger den bästa effekten.
            </seg>
            <seg n="72d8c316">
              Däremot finns det all anledning att se över energiberoendet.
              Att inte låsa sig fast i ytterligare energiberoende och sårbarhet
              gentemot Ryssland är nog en mer långsiktigt effektiv lösning om
              man vill minska risken för att relationen mellan Europa och Ryssland
              ska vara någonting som skapar oro i framtiden.
            </seg>
            <seg n="d4c422c8">
              Jag vill bara ställa en kort fråga när det gäller den konkreta
              utvecklingen de senaste dagarna: Ser vi att det har hänt någonting
              som pekar på att tillbakadragandet av de militära resurserna från
              Georgien fortsätter, eller är det status quo?
            </seg>
          </u>
          <note type="speaker" n="015bb3d7">
            Anf. 27 Utrikesminister CARL BILDT (m):
          </note>
          <u who="unknown" xml:id="i-bbe12bdd311fc60e-11" n="0afee1ea">
            <seg n="265e9f35">
              Herr talman! De senaste dagarna har jag inte hunnit följa upp
              i varje detalj, men i grova drag har Ryssland dragit tillbaka
              en hel del av de stora förbanden. Man har dock bibehållit åtskilligt
              och är väl utöver de gränser man hade den 7 augusti.
            </seg>
            <seg n="98c01688">
              Det som vi framför allt har anledning att påpeka är de kontrollposteringar
              som man har upprättat, delvis djupt inne på georgiskt territorium.
              Det handlar om mer än ett 30-tal sådana. En del av dem ligger
              i omedelbar anslutning till Sydossetien. Det råder tolkningsdiskussion
              om detta ingår i de sex punkterna eller inte.
            </seg>
            <seg n="701d261d">
              Det som det inte råder någon oenighet om är att det icke finns
              några förutsättningar i de sex punkterna för de positioner som
              de har djupt inne i västra Georgien, ned mot hamnstaden Poti,
              som vi ser en del om i medierna. Där finns alltså ryska positioner
              som alldeles uppenbart står i strid med gällande bestämmelser.
            </seg>
            <seg n="8a54bea8">
              En del förband har dragits tillbaka. Det handlar ju här om att
              några av Rysslands mest kvalificerade militära enheter har varit
              insatta, och en del av dem är till sin huvuddel tillbakadragna.
              Men de har åtskilligt mycket mer där än de hade den 7 augusti.
            </seg>
          </u>
          <note type="speaker" n="25d7f7a7">
            Anf. 28 MATS JOHANSSON (m):
          </note>
          <u who="mats_johansson_4030fb" xml:id="i-df448bd72a735e5b-0" n="33c27db9">
            <seg n="e15dff96">
              Herr talman! Jag kan inte låta bli att notera att för i dagarna
              40 år sedan var utrikesministern och jag engagerade i att diskutera
              en annan rysk invasion, den som skedde i Tjeckoslovakien den 21
              augusti 1968. Tiden går, men en del saker består. Därför skulle
              jag vilja tala lite grann om spridningseffekterna.
            </seg>
            <seg n="682f6db4">
              Carl B Hamilton tog upp betydelsen för Ukraina. Jag undrar lite
              grann hur utrikesministern ser på läget i Baltikum, de baltiska
              staternas utsatta läge. Utrikesministern och jag har partikamrater
              i till exempel Estland som nu är mycket bekymrade och säger att
              de är medlemmar i Nato nu. Det är en trygghet, men de skulle gärna
              vilja se Natos närvaro fysiskt också i Estland.
            </seg>
            <seg n="89815bfd">
              Vi har fått en annan Rysslandsbild bekräftad de senaste veckorna
              genom invasionen i Georgien. Frågan är om vi behöver uppdatera
              hotbilden också, inte så mycket mot oss själva men mot våra baltiska
              kamrater.
            </seg>
          </u>
          <note type="speaker" n="1bc92398">
            Anf. 29 Utrikesminister CARL BILDT (m):
          </note>
          <u who="unknown" xml:id="i-bbe12bdd311fc60e-12" n="0afee1ea">
            <seg n="8dd2c7c6">
              Herr talman! Nej, jag tror inte att man ska ha med Baltikum i
              den här diskussionen i någon större utsträckning. De är väl konsoliderade
              demokratier, fast integrerade i Europeiska unionen och i Natoalliansen.
              Därför tror jag inte att man ska diskutera dem i samma härad.
            </seg>
            <seg n="43326c00">
              När vi diskuterar vad vi behöver göra från Europeiska unionens
              sida är fokus, som jag nämnde, på de länder som omfattas av det
              vi kallar det östliga partnerskapet. Det är södra Kaukasus, Ukraina
              och Moldavien. I ett längre perspektiv skulle jag hoppas att det
              är Vitryssland också, även om förutsättningarna som bekant inte
              är för handen där.
            </seg>
            <seg n="21554a22">
              De medel vi har är ju den politiska och ekonomiska integrationen
              och det exemplets makt som faktiskt är Europeiska unionens starkaste
              vapen, att det går att bygga framgångsrika samhällen grundade
              på de principer som vi har byggt framgångsrika samhällen på i
              västra Europa. Det har också lyckats i centrala Europa. Kan vi
              visa detta längre österut, i till exempel Ukraina, tror ju jag
              att det med magnetismens makt på längre sikt har en betydande
              inverkan också på Ryssland och på så sätt inverkan på den långsiktiga
              förändringen.
            </seg>
            <seg n="97b83168">
              Man kan säga att det är den mjuka maktens offensiva strategi
              som vi ska använda i de här sammanhangen. Det innebär inte att
              inte den andra maktens beredskap också måste finnas, men det är
              den mjuka maktens offensiva strategi som ska vara vår huvudinriktning.
              Det är också det, inom parentes sagt, som jag tror leder till
              de största farhågorna bland dem som står för en mer auktoritär
              och nationalistisk inriktning i Ryssland.
            </seg>
          </u>
          <note type="speaker" n="4a2242f4">
            Anf. 30 MATS JOHANSSON (m):
          </note>
          <u who="mats_johansson_4030fb" xml:id="i-df448bd72a735e5b-1" n="33c27db9">
            <seg n="e0f39b5d">
              Herr talman! Jag förstår att utrikesministern inte vill spekulera
              i det som vi kalla krigare brukar kalla unionens återupprättande,
              alltså Putindoktrinen om att återskapa det som går att återskapa
              av det gamla Sovjetunionen. Jag måste ändå få fortsätta frågeställningen
              om just Estland.
            </seg>
            <seg n="fb4b2ed4">
              Vi har ju sett exempel på ryska attacker, låt vara inte så handgripliga,
              men vi har IT-attacker och psykologisk krigföring mellan Ryssland
              och Estland. Vi har naturligtvis också en frestelse när det gäller
              relationerna till Lettland att använda den stora ryska minoriteten
              i Lettland för att förändra det inrikespolitiska läget. Kan vi
              verkligen i ljuset av det som har hänt i Georgien utesluta att
              de här ryska ambitionerna lever kvar trots den skarpa EU-reaktionen?
            </seg>
          </u>
          <note type="speaker" n="25b633ad">
            Anf. 31 Utrikesminister CARL BILDT (m):
          </note>
          <u who="unknown" xml:id="i-bbe12bdd311fc60e-13" n="0afee1ea">
            <seg n="e6a45ba1">
              Herr talman! Nej, jag ser det inte på det sättet. Om vi tar exemplet
              Estland för ett år sedan kan vi konstatera att ryssarna hade betydande
              synpunkter. Det vidtogs olika åtgärder som överskred gränsen för
              vad som var diplomatiskt acceptabelt. Det ledde till ett rätt
              kraftfullt europeiskt agerande upp till toppmötet mellan Europeiska
              unionen och Ryssland. Det innebar att vi kunde klara av det där.
              Jag tror att ryssarna lärde sig läxan att det finns något som
              heter EU-solidaritet som är betydelsefullt i det här sammanhanget.
            </seg>
            <seg n="375b8cd7">
              Jag ser inte riktigt de farhågorna. Vår politik har kanske en
              något annan inriktning när det gäller det östliga partnerskapet
              och vad vi kan göra i det området.
            </seg>
          </u>
          <note type="speaker" n="139bd3ac">
            Anf. 32 KENT HÄRSTEDT (s):
          </note>
          <u who="kent_harstedt_5170cc" xml:id="i-ac0733b8f5668da7-0" n="7c32b71d">
            <seg n="b6026264">
              Herr talman! Under förra mandatperioden arbetade jag en del för
              Statsrådsberedningen med Östersjökontrakt. Jag tror bestämt att
              vi träffades på ett av de där mötena. Under den perioden gjorde
              jag åtskilliga resor till Ryssland tillsammans med olika statsråd.
              Jag kan helt instämma i det utrikesministern säger om att våra
              kontaktytor och våra möjligheter att påverka Ryssland är begränsade
              och egentligen borde förbättras. Men en av de kanaler vi har och
              har haft över tiden och som har blivit allt viktigare är det stöd
              vi har kanaliserat till olika rörelser i Ryssland som kämpar för
              att utveckla demokrati, som jobbar för ett rättssamhälle, som
              jobbar för mänskliga rättigheter och stöd till fria journalister.
            </seg>
            <seg n="222f92b3">
              Det som har skett sedan regeringen tillträdde för ett par år
              sedan är att man har lagt om politiken dramatiskt, bland annat
              i Centralasien, där man trots att vi inte har sett några förbättringar
              på det här området avvecklar allt stöd. Förvisso är vi helt eniga
              om och bistår ett ökat stöd till arbetet i Georgien och i Vitryssland.
              Men särskilt allvarligt tycker vi socialdemokrater att det är
              i relationen till Ryssland. Här snabbavvecklas nu stödet.
            </seg>
            <seg n="970e6a61">
              Vi är helt överens om att vi inte ska bygga rysk infrastruktur.
              Därom är vi helt överens. Men när vi tittar på just de områden
              som jag inledde med att prata om är det extremt bekymmersamt.
              Vi delar inte den uppfattningen, och jag kommer att kämpa för
              motsatsen, både i riksdagen och så småningom förhoppningsvis i
              andra sammanhang. Vi ser konkreta projekt som School of political
              studies. När Anna Politkovskaja blev mördad och vi skickade dit
              vår ambassadör i Moskva för att beklaga bortgången på begravningen
              fattade ni i regeringen i Sverige samtidigt beslut om att avsluta
              vårt unika samarbete med fria journalister i Ryssland genom Fojo
              i Kalmar där jag sitter i styrelsen.
            </seg>
            <seg n="65ea60ea">
              Det finns många andra exempel jag kan dra här: medierna i norra
              Kaukasus, mänskliga rättighetsprojekt, genderprojekt, folk-till-folk-kontakter,
              som utrikesministern har nämnt så många gånger och som det är
              lätt att instämma i, att förebygga xenofobi och så vidare. Jag
              vill fråga utrikesministern om det nu ändå är dags för ett slags
              omprövning av denna felaktiga politik, att vi i stället öppnar
              för fler projekt av detta slag, för demokrati, mänskliga rättigheter
              och fria journalister i Ryssland.
            </seg>
          </u>
          <note type="speaker" n="ae6dbd81">
            Anf. 33 Utrikesminister CARL BILDT (m):
          </note>
          <u who="unknown" xml:id="i-bbe12bdd311fc60e-14" n="0afee1ea">
            <seg n="0d69c619">
              Herr talman! Det är riktigt som Kent Härstedt säger. Om man går
              tillbaka i historien hade vi under olika regeringar ett rätt omfattande
              biståndssamarbete med dessa länder och även i Centralasien. Sedan
              gjordes under den förra regeringen den, som jag tycker, i grunden
              riktiga bedömningen att de i ljuset av ekonomisk utveckling och
              energiresurser själva kunde betala en hel del av detta. Vårt bistånd
              behövs mer i andra delar av världen.
            </seg>
            <seg n="17f2900d">
              Jag vill gärna hålla med om att det i vissa sammanhang blev lite
              grann av barnet och badvattnet över det hela. I den omprövningen
              försvann olika saker som inte borde ha försvunnit, och utan att
              gå in på alltför många detaljer kan jag säga att Kent Härstedt
              kommer att bli nöjd nej, nöjd kommer han inte att bli, för det
              ska man inte bli inom oppositionen, men han kommer inte att vara
              fullt lika missnöjd, som han har sakliga skäl att vara, när han
              ser vad vi kommer att göra på detta område. Det kommer att finnas
              ett sådant stöd.
            </seg>
          </u>
          <note type="speaker" n="e9ae7745">
            Anf. 34 KENT HÄRSTEDT (s):
          </note>
          <u who="kent_harstedt_5170cc" xml:id="i-ac0733b8f5668da7-1" n="7c32b71d">
            <seg n="96357c6a">
              Herr talman! Jag tackar utrikesministern. Jag fick faktiskt redan
              i går dessa indikationer.
            </seg>
            <seg n="656e118b">
              Det är ganska viktigt att få fört till protokollet att det är
              dags för en omprövning. Vi har hela tiden drivit den linjen. Vi
              är överens om att infrastrukturbiten är väl skickad att själv
              betalas av till exempel Ryssland. Men det har varit felaktigt
              att vi avvecklat, för det är trots allt en av de möjligheter till
              kontaktytor och till påverkan. Jag tror att det dessutom främjar
              oss på politisk nivå genom att skapa möjligheter till en utvecklad
              dialog och till att påverka utvecklingen i rätt riktning.
            </seg>
            <seg n="c1e38055">
              Samtidigt som vi nu, helt riktigt, satsar på stöd till Georgien
              är det viktigt att vi från regeringens och riksdagens sida visar
              att vi vill utveckla kontakterna för att främja friska delar av
              det ryska samhället.
            </seg>
          </u>
          <note type="speaker" n="cb84ea24">
            Anf. 35 Utrikesminister CARL BILDT (m):
          </note>
          <u who="unknown" xml:id="i-bbe12bdd311fc60e-15" n="0afee1ea">
            <seg n="062bbb40">
              Herr talman! Vi kommer, som sagt, inte att återgå till det som
              var tidigare, och det är inte det Kent Härstedt är ute efter heller.
            </seg>
            <seg n="9b9c7420">
              Låt mig säga att på någon punkt där Kent Härstedt haft allra
              starkast sakliga grund för sin kritik av regeringen kommer vi
              att dra undan mattan för honom. Ta det inte personligt; det är
              av politiska skäl.
            </seg>
          </u>
          <note type="speaker" n="4faafe45">
            Anf. 36 CARINA HÄGG (s):
          </note>
          <u who="carina_hagg_4f0222" xml:id="i-fca009f763f9ca8c-0" n="0e10b381">
            <seg n="62750011">
              Herr talman! Jag vill börja med en kommentar. Jag är lite förvånad.
              Carl Bildt som utrikesminister är väl medveten om att han fått
              kritik för att han inte talar om kvinnor i utrikespolitiken. Trots
              detta har jag noterat att kvinnorörelsen, 1325 och 1820 är borta
              från utrikesministerns föredragning här och verkar också vara
              borta från den palett av åtgärder som vi många gånger är överens
              om behöver vidtas. Jag hoppas att man i kommande konferenser och
              i samband med kommande åtgärder lyfter in kvinnorörelsen, särskilt
              som vi vet att det civila samhället, och inte minst kvinnorna,
              trängs undan i den region som vi nu talar om. I stället borde
              man ta vara på dem som en resurs.
            </seg>
            <seg n="be2b32bd">
              Jag har också en fråga. Jag tycker att utrikesministern kunde
              kommentera ordvalet nazism och smuggelparadis. På vilket sätt
              menar utrikesministern och regeringen att valet av ett sådant
              språkbruk är redskap som öppnar låsningar? Jag vet, liksom ni,
              att ord är diplomatins kanske främsta verktyg. På vilket sätt
              motsvarar då utrikesministerns ordval vårt ansvar som ordförande
              i Europarådets ministerkommitté, med viktigt uppdrag i OSSE och
              som en del av trojkan i EU?
            </seg>
            <seg n="8febb607">
              Att chatta vid datorn och blogga har sin plats, men för fred
              och säkerhet, för människors trygghet, krävs mer än chattande
              och bloggande. Det krävs ansvar och omdöme för att kunna spela
              en viktig roll i regionen och förmå EU att skapa en enad Rysslandspolitik.
              Jag vill därför ha en kommentar till språkbruket.
            </seg>
          </u>
          <note type="speaker" n="dd612e4c">
            Anf. 37 Utrikesminister CARL BILDT (m):
          </note>
          <u who="unknown" xml:id="i-bbe12bdd311fc60e-16" n="0afee1ea">
            <seg n="a7494354">
              Herr talman! Låt mig börja med att notera att Carina Hägg i den
              senare delen av sitt inlägg talade om människor, inte om män eller
              kvinnor. Jag talar också om människor som drabbas. Jag går inte
              omkring i flyktingläger och sorterar dem, och inte heller sorterar
              jag dem när jag ser bomber falla. Då är de för mig människor.
              De kan vara gamla, de kan vara unga, de kan vara män, de kan vara
              kvinnor. De är alla människor.
            </seg>
            <seg n="d302ff5f">
              Sedan kan vi komma in i ett annat skede då vi börjar sortera
              dem i olika kategorier, men när det gäller att stoppa krig och
              skapa fred är det människor det handlar om. Då sorterar jag inte.
              Då prioriterar jag människorna.
            </seg>
            <seg n="b07555d9">
              Ordval kan man alltid diskutera. Jag har aldrig gjort mig känd
              för främst diplomati, utan för klarspråk. Jag tror att det långsiktigt
              är en styrka. Visserligen kan en och annan fjäder på en och annan
              diplomat ruskas om, men det behöver inte nödvändigtvis vara negativt.
              Jag tror inte att klarspråk skadar i sådana här situationer. Att
              hymla för mycket tror jag är att visa svaghet. Att tala klarspråk
              är att visa styrka.
            </seg>
          </u>
          <note type="speaker" n="f563a4e0">
            Anf. 38 CARINA HÄGG (s):
          </note>
          <u who="carina_hagg_4f0222" xml:id="i-fca009f763f9ca8c-1" n="0e10b381">
            <seg n="eaaf28a9">
              Herr talman! Jag tror inte att vi ska vara historielösa, men
              jag vill ändå varna för uttalanden som för tankarna till både
              världskrig och kalla kriget, till folkmord och andra illgärningar.
              Jag menar att konflikten i Kaukasus är tillräckligt allvarlig
              i sig för att kunna ses med egna ögon. Jag vill därför mana till
              lite besinning, även om det kan skaka om. Det hade säkert ändå
              skakat om diplomater, politiska ledare och en del av allmänheten,
              inte minst dem som lever i regionen.
            </seg>
            <seg n="67da29d1">
              Sedan delar jag inte utrikesministerns syn på kvinnor och kvinnors
              villkor i detta område. Vi vet att kvinnliga politiker har det
              ytterst svårt, och de har än svårare att få en plats efter de
              senaste valen. Vi vet också att kvinnorörelsen trängs tillbaka.
              Det handlar alltså inte om att män och kvinnor i regionen har
              lika villkor. Kvinnor har det svårare.
            </seg>
            <seg n="1e791fdb">
              Jag är ganska övertygad om att jag, när jag kommer till flyktinglägren
              som jag planerar att åka till kommer att se att kvinnor behöver
              extra insatser och att kvinnor många gånger har en svårare situation
              än män.
            </seg>
          </u>
          <note type="speaker" n="46e16e26">
            Anf. 39 Utrikesminister CARL BILDT (m):
          </note>
          <u who="unknown" xml:id="i-bbe12bdd311fc60e-17" n="0afee1ea">
            <seg n="e3f74af2">
              Herr talman! Jodå, så kan det mycket väl vara. Absolut! Men var
              sak har sin tid. För närvarande har Europeiska unionens diplomati
              koncentrerats på att stoppa ett krig och på att åstadkomma ett
              ryskt tillbakadragande. Det är det som också Sverige bidragit
              till, liksom till att resa centrala folkrättsliga frågeställningar.
            </seg>
            <seg n="f92ddb93">
              Det finns många andra frågor, såsom 1325 och det som Kent Härstedt
              tog upp när det gäller långsiktiga saker. Dem kommer vi också
              att ta tag i vad det lider. Även politiken måste ha sina prioriteringar,
              och om det är krig är prioriteringen den att stoppa kriget och
              skapa förutsättningar för fred. Det ber jag nog inte om ursäkt
              för.
            </seg>
          </u>
          <note type="speaker" n="6c90ace9">
            Anf. 40 HANS WALLMARK (m):
          </note>
          <u who="hans_wallmark_b7ba6b" xml:id="i-191356da2af1b633-0" n="bf430324">
            <seg n="6b6d092a">
              Herr talman! Jag vill börja med ett konstaterande. När regeringen
              nu återrapporterar till Sveriges riksdag kan man av denna timme
              av diskussion, kommentarer och frågor dra en slutsats, nämligen
              att det finns möjligtvis med något undantag stor uppslutning bakom
              regeringens hållning i den konflikt, den kraftmätning, som pågår.
              Det måste väl vara en styrka för utrikesministern och regeringen
              att veta att riksdagen på detta sätt tydligt delar regeringens
              uppfattning om var skuld och ansvar i denna kraftmätning ligger.
            </seg>
            <seg n="ea0a84c4">
              Jag skulle vilja återkomma till ett tema som delvis berörts under
              denna timme. Det gäller energivapnet, energileveranserna. Storbritanniens
              premiärminister Gordon Brown varnade för någon dag sedan för Storbritanniens
              beroende av gasleveranser från Ryssland. Utrikesministern nämnde
              att man kan notera en sänkt tröskel för våld; jag tror att det
              var den formuleringen han använde.
            </seg>
            <seg n="79c74bec">
              Min fråga till utrikesministern är om man, utöver att man kan
              se en sänkt tröskel för militärt våld, kan se att Ryssland nu
              börjar uppvisa en sänkt tröskel även för andra interventioner.
              Är man exempelvis beredd att använda energileveranser som vapen,
              som politisk påtryckning, eller IT-attacker, som nämndes av Mats
              Johansson tidigare, alltså det som Estland för ett år sedan råkade
              ut för i samband med soldatmomumentincidenten? Det finns rapporter
              om att det förekommit IT-attacker riktade mot Georgien under de
              strider som varit de senaste veckorna.
            </seg>
            <seg n="2af4b705">
              Det finns alltså en sänkt tröskel för våld, men gäller det även
              andra instrument i den ryska säkerhetspolitiken, såsom energileveranser
              och IT-attacker?
            </seg>
          </u>
          <note type="speaker" n="196e0959">
            Anf. 41 Utrikesminister CARL BILDT (m):
          </note>
          <u who="unknown" xml:id="i-bbe12bdd311fc60e-18" n="0afee1ea">
            <seg n="b45de428">
              Herr talman! Utan att specifikt diskutera Ryssland vilket vi
              också kan göra vill jag säga att när vi tittar på framtida hot
              mot vår säkerhet, eller på utmaningar och konflikter, måste vi
              konstatera att konflikter numera har en mer mångskiftande karaktär.
              Vi har anledning att vara mer observanta när det gäller frågor
              om energisäkerhet av olika slag. Detta handlar huvudsakligen om
              gas och är inte något avgörande problem från svensk utgångspunkt,
              men jag vet att man i andra länder för en betydande diskussion
              om det.
            </seg>
            <seg n="a90819f5">
              Som jag var inne på tidigare ska man ha klart för sig att detta
              från rysk sida är ett något tveeggat vapen eftersom de också måste
              tjäna pengar. Ett land måste även ha en del inkomster, och detta
              är vad de säljer. De kan alltså inte äventyra kundrelationerna
              hur mycket som helst. De har redan drabbats rätt kraftigt av det
              som de gjorde för något år sedan, mitt i nyårshelgen för att vara
              exakt, när de i en priskonflikt som hade politiska övertoner ströp
              leveranserna till Ukraina och därmed även råkade strypa leveranserna
              till Centraleuropa. Det finns ingen gasrelation som inte har påverkats
              av vad man gjorde då, och så är det nu också.
            </seg>
            <seg n="20825b84">
              Vi har också IT-frågorna. Det finns en risk för cyberkrigföring
              som vi absolut icke ska negligera. Det vi har sett i form av Estland
              och Georgien är den amatörmässiga ytan på någonting som är mycket
              mer kapabelt farligt och där det finns stora makter som investerar
              mycket stora resurser i både defensiva och offensiva satsningar
              när det gäller olika typer av cyberkonflikter.
            </seg>
            <seg n="cbe789df">
              Om vi har tagit detta på tillräckligt allvar i vår egen säkerhetspolitiska
              planering är inte min sak att diskutera just nu, men vi måste
              ha med det när vi tänker på framtidens utmaningar. Det handlar
              inte bara om Ryssland, utan om många andra också.
            </seg>
          </u>
          <note type="speaker" n="f9d78dda">
            Anf. 42 HANS WALLMARK (m):
          </note>
          <u who="hans_wallmark_b7ba6b" xml:id="i-191356da2af1b633-1" n="bf430324">
            <seg n="2387681d">
              Herr talman! Får jag inledningsvis säga att jag tycker att regeringens
              linje är riktig: att vi är balanserade men inte naiva, det vill
              säga att vi ser problem där de kan uppstå.
            </seg>
            <seg n="ca6959a1">
              När det gäller energileveranser är det naturligtvis möjligt att
              om man inte säljer till den ena kan man alltid sälja till den
              andra och därmed få pengar. Man kan alltså använda energileveranser
              som ett vapen man kan stoppa leveranserna till en kund för att
              i stället försörja en annan kund. Det finns, enligt en del som
              har räknat på det, diskrepanser mellan vad Ryssland som land har
              offererat andra länder vad gäller gasleveranser och kapaciteten
              och möjligheten att producera detta.
            </seg>
            <seg n="8c54a398">
              Min fråga när det gäller synen på energileveranser som vapen
              och cyberattacker är om det sker någon särskild samordning i vårt
              närområde. Här finns länder som har drabbats av det, till exempel
              Estland. Har vi något extra samarbete eller några intensifierade
              kontakter med de tre baltiska republikerna och Polen när det gäller
              energivapnet? De torde vara mer intresserade än en del andra av
              de 27 EU-staterna av denna problematik.
            </seg>
          </u>
          <note type="speaker" n="8efe32df">
            Anf. 43 Utrikesminister CARL BILDT (m):
          </note>
          <u who="unknown" xml:id="i-bbe12bdd311fc60e-19" n="0afee1ea">
            <seg n="c76a9e10">
              Herr talman! Jag har två kommentarer till detta. Det ena är att
              man inte ska överdriva det här när det gäller olja och gas. Bara
              för att göra en illustration till resonemanget: Premiärminister
              Putin hade ett uttalande häromdagen där han sade att om européerna
              är motsträviga kan vi bygga en pipeline och sälja vår olja till
              Kina. Det kan de. Det är fullt möjligt, och på lång sikt bör de
              göra det i alla fall. Det kostar en förfärlig massa pengar och
              tar en förfärlig massa tid, men det är fullt möjligt.
            </seg>
            <seg n="b36117c2">
              Påverkar detta den europeiska säkerheten negativt? Nej för det
              innebär att Kina köper mindre olja på världsmarknaden. Det är
              den totala tillgången på olja på världsmarknaden respektive tillgång
              och efterfrågan i stort som avgör det hela. Om de väljer att låta
              en pipeline gå till Japan eller till någon annan är i det stora
              perspektivet tämligen irrelevant när det gäller den typen av kvantiteter
              eller den typen av varor. Gas ter sig något annorlunda på grund
              av pipelinesystemet, men även det förändras långsamt genom att
              LNG-komponenten i den internationella gashandeln blir större.
            </seg>
            <seg n="7aec1e3e">
              När det gäller vårt eget närområde handlar det framför allt om
              elsidan. Det sitter en relativt nybliven generaldirektör och före
              detta riksdagsledamot där uppe på läktaren som skulle kunna berätta
              mer om detta. Där är vi på väg in i en besvärlig situation såtillvida
              att den sista reaktorn i Ignalinakraftverket i Litauen kommer
              att stängas ned. Det innebär att de baltiska länderna som en del
              av det gamla sovjetiska kraftnätet inte vårt kraftnät; vi har
              ju ett integrerat sådant i Norden hamnar i en försörjningssituation
              som är besvärlig. Detta kräver att vi bygger olika typer av överföringsledningar.
              Det finns en sådan mellan Finland och Estland som inte klarar
              så mycket, och en sådan diskuteras mellan Polen och Litauen vilket
              är besvärligt. Det pågår också studier vad gäller sådana mellan
              Sverige och Litauen respektive Lettland för att öka den ömsesidiga
              försörjningssäkerheten i området.
            </seg>
            <seg n="34c341e8">
              Det här är stora och dyra saker, och det är inte gjort i en handvändning,
              men jag kan försäkra er om att det är föremål för många politiska
              diskussioner mellan verk, myndigheter och främmande regeringar.
            </seg>
          </u>
          <note type="speaker" n="c972b91d">
            Anf. 44 MARIETTA DE POURBAIX-LUNDIN (m):
          </note>
          <u who="marietta_de_pourbaix-lundin_31c725" xml:id="i-295d1b7c352aacfa-0" n="bf81bfd2">
            <seg n="7245e7f0">
              Herr talman! Tack, utrikesministern, för all information vi har
              fått också via svaren på de olika frågorna.
            </seg>
            <seg n="dbc63b37">
              Jag försöker få en helhetsbild av Sveriges och regeringens agerande
              när det gäller krisen i Kaukasus, och Georgien och Ryssland. Sedan
              i maj i år är Sverige ordförandeland i Europarådet vars kärnverksamheter
              och frågor är mänskliga rättigheter, demokrati och rättsstat.
              47 länder är med i Europarådet, det vill säga alla länder i Europa
              utom Vitryssland som inte får vara med. Det betyder att Georgien
              och Ryssland också är med.
            </seg>
            <seg n="a20a3afa">
              Som utrikesminister är Carl Bildt ordförande i Europarådets ministerkommitté.
              Redan i maj fanns en lista på vad man skulle prioritera under
              sitt ordförandeskap i Europarådet. Där fanns just problematiken
              i Kaukasus med, men ingen visste då att det skulle smälla till
              som det gjorde i augusti.
            </seg>
            <seg n="f31e14c4">
              Min fråga är hur utrikesministern har utnyttjat sin position
              som ordförande i Europarådets ministerkommitté. Hur går diskussionerna?
              Vad händer? Får det här några konsekvenser eftersom två länder
              som är med i Europarådet krigar med varandra?
            </seg>
          </u>
          <note type="speaker" n="93efe4b2">
            Anf. 45 Utrikesminister CARL BILDT (m):
          </note>
          <u who="unknown" xml:id="i-bbe12bdd311fc60e-20" n="0afee1ea">
            <seg n="64aa936b">
              Herr talman! Kring detta pågår en ganska betydande dialog, och
              det kommer att vara ett möte i morgon, tror jag, i Strasbourg
              i den så kallade ställföreträdarkommittén. Vad som kommer att
              meddelas då är att jag i egenskap av ordförande i ministerkommittén
              kommer att kalla till ett informellt ministermöte sista veckan
              i september, av praktiska skäl i New York. Det verkar lite udda,
              men i och med att de flesta utrikesministrar är i New York i alla
              fall i samband med öppnandet av FN:s generalförsamling blir Europarådets
              ministerkommittémöte i New York. Inför det mötet kommer jag att
              lägga fram en rapport om situationen, och vi kommer att diskutera
              slutsatserna.
            </seg>
            <seg n="1499c338">
              Det kommer att ske före det möte med den parlamentariska församlingen
              som inleds den 30 september, om jag inte missminner mig, där bland
              annat statsminister Fredrik Reinfeldt kommer att framträda inför
              församlingen den 2 oktober. Jag förväntar mig att denna fråga
              kommer att dominera den parlamentariska församlingens höstsession.
              Till bilden ska också läggas att Europarådets ombudsman för mänskliga
              rättigheter, Thomas Hammarberg som råkar vara svensk har varit
              i området. Vi har haft samråd om detta. Han har varit både i Vladikavkas
              i Nordossetien och i Tschinvali på den georgiska sidan och kommer
              att rapportera, också informellt, till ställföreträdarkommittén
              i morgon.
            </seg>
            <seg n="402a4d18">
              Det blir alltså en diskussion på ett informellt ministermöte
              som med all sannolikhet kommer att bereda väg för ett formellt
              ministermöte senare under hösten, men det är också något beroende
              på de reaktioner som vi får från den parlamentariska församlingen
              vid dess möte de första dagarna i oktober.
            </seg>
          </u>
          <note type="speaker" n="2eb2ebbb">
            Anf. 46 MARIETTA DE POURBAIX-LUNDIN (m):
          </note>
          <u who="marietta_de_pourbaix-lundin_31c725" xml:id="i-295d1b7c352aacfa-1" n="bf81bfd2">
            <seg n="1421a856">
              Herr talman! Jag tolkar svaret som att det inte har hänt någonting
              än. Men jag hoppas att det kommer att hända något, för jag är
              personligen väldigt orolig över utvecklingen i Ryssland. Jag har
              de senaste åren iakttagit Putins agerande, och vare sig han är
              president eller premiärminister tycker jag att han uppför sig
              som ett litet barn som testar var gränsen går. Problemet är att
              han inte är något litet barn utan en person med ganska mycket
              makt, och när ingen sätter stopp kommer han att fortsätta.
            </seg>
            <seg n="db19f3b7">
              Jag ska citera från en intervju med honom i västerländska medier
              förra året. Han säger så här: Självklart är jag en absolut äkta
              demokrat. Men vet ni vad som är problemet? Jag är den ende. Det
              finns helt enkelt inga fler i världen.
            </seg>
            <seg n="a101d687">
              När någon säger så tycker jag att man kan dra vissa konsekvenser,
              och vi ser vad som händer i Ryssland. Det blir mer slutet och
              mindre demokratiskt. Ryssland är med i Europarådet som ska stå
              för mänskliga rättigheter, demokrati och rättsstat, men nu är
              Ryssland på det sluttande planet.
            </seg>
            <seg n="223dc5ca">
              Därför hoppas jag, när de här olika mötena kommer att vara och
              så länge vi är ordförandeland, att vi försöker få tillbaka Ryssland
              på banan så att det inte börjar slutta ännu mer.
            </seg>
          </u>
          <note type="speaker" n="5b7be762">
            Anf. 47 Utrikesminister CARL BILDT (m):
          </note>
          <u who="unknown" xml:id="i-bbe12bdd311fc60e-21" n="0afee1ea">
            <seg n="b9c1faf9">
              Herr talman! Det har självklart också varit vår strävan. Jag
              har haft en, ännu icke avslutad, kommunikation med president Medvedev
              mot bakgrund av vad han själv har sagt om rättsstatens betydelse
              och möjligheten för Ryssland att trots allt ratificera det så
              kallade protokoll 14 som ju handlar om Europadomstolen för mänskliga
              rättigheter som nu har en mycket hög arbetsbörda, att vidta ett
              antal åtgärder som skulle medföra att man kunde få bättre möjligheter
              för domstolen att fungera på ett rimligt sätt. Där har det tidigare
              hävdats att den ryska regeringen är för detta, men domaren har
              inte riktigt velat följa den ryska regeringens linje.
            </seg>
            <seg n="e9f26e72">
              Jag är en person som har den allra största respekt för parlamentariska
              församlingar, men vi har väl inte riktigt varit alldeles övertygade
              om den ryske domarens generellt rebelliska inställning till den
              ryska centralmakten.
            </seg>
            <seg n="b3e60fe1">
              Men det är viktigt att få ett avslut i den frågan. Vi har också
              ett samarbete när det gäller mänskliga rättigheter med Thomas
              Hammarberg, som har varit där flera gånger och det innan detta
              inträffade var en viss öppning på ett antal områden som det fanns
              anledning att notera. Det var från Europarådets sida också ett
              arbete när det gäller utbildning av domare och rättspersonal som
              man inte ska överdriva betydelsen av Ryssland är ett stort land
              men som i alla fall har visat vissa effekter.
            </seg>
            <seg n="0a1a85c2">
              Det är angeläget att vi ser i vilken utsträckning vi kan fortsätta
              detta. Vi håller till exempel från svensk utgångspunkt på med
              viss sådan utbildning i Kina, vilket är ännu mera krävande. Där
              är situationen ännu värre från dessa utgångspunkter och våra insatser
              relativt sett ännu mindre. Men vi gör dem i alla fall.
            </seg>
            <seg n="f40b515b">
              Hur detta kommer att påverkas av den ryska politikens utveckling
              de senaste veckorna vet jag inte. Låt mig bara nämna att vi får
              oroande rapporter. I går skedde ett mord på en chef för en politiskt
              oberoende webbtidning i Ingusjien. Att döma av medierapporter
              skedde det på ett osedvanligt uppseendeväckande sätt. Han landade
              med flygplan, togs om hand av polis och sköts i polisbilen. Det
              är lätt att sätta i förbindelse med de åsikter som han hade gett
              uttryck för och är dessvärre också lätt att sätta i samband med
              det faktum att känslorna har kommit i dallring i hela det kaukasiska
              området på ett sätt som inte är befrämjande för vare sig demokrati
              eller stabilitet.
            </seg>
          </u>
          <note type="speaker" n="310e150b">
            Anf. 48 LEIF PAGROTSKY (s):
          </note>
          <u who="leif_pagrotsky_0992af" xml:id="i-a41ea59e39190c69-0" n="810694d8">
            <seg n="010f2e5a">
              Herr talman! Jag tackar utrikesministern för intressant information
              och beskrivning av mötet. Det var ett möte mellan EU:s regeringschefer
              och presidenter. Jag vill sälla mig till dem som beklagar att
              statsministern inte har tyckt att han hade tid att komma till
              Sveriges riksdag och berätta om mötet med sina kolleger. Det var
              ju han som var Sveriges ombud. Jag tycker att det hade varit klädsamt
              om han hade varit här och informerat om sina insatser vid bordet.
              Men i hans frånvaro tackar jag utrikesministern för att han har
              ställt upp.
            </seg>
            <seg n="f2c817c9">
              Mötet resulterade inte i några sanktioner mot Ryssland. Det tycker
              jag är begripligt, förståeligt, kanske till och med bra. Jag hörde
              statsministern i tv i morse. Han hade berett utrymme för att gå
              till ett av soffprogrammen, där han beskrev att de helt enkelt
              inte kom på några sanktioner som kunde verka gentemot Ryssland.
              Jag tror att det är en rimlig, realistisk och klok insikt. Men
              om det nu är så att EU inte har några sanktioner som biter mot
              Ryssland tycker jag att man bör ställa sig frågan om det då var
              särskilt klokt att ta i så oerhört hårt och skapa sådana förväntningar
              på åtgärder före mötet när man talade om de här frågorna.
            </seg>
            <seg n="bb6fbc58">
              Vi har i dag på morgonen kunnat se i de ryska tidningarna hur
              man skojar lite om att EU inte hade något att komma med efter
              alla hotfulla och aggressiva uttalanden. Det stärker mig i uppfattningen
              att det här kanske inte var så välbetänkt rakt igenom.
            </seg>
            <seg n="a4972ab2">
              Det finns knappast någon i EU-kretsen som har varit så uppskruvad
              i sitt tonläge som den svenske utrikesministern. Vi har sett hur
              Carl Bildt har liknat Putins Ryssland vid Hitlers Tyskland i ett
              speciellt avseende. Nyanserna och sammanhangen faller lätt bort
              när det vidarebefordras i medierna. Det skapar låsningar, kortslutningar,
              och jag påstår att det är oerhört kontraproduktivt, kanske till
              och med omdömeslöst. Jag tror inte att det har tjänat saken.
            </seg>
            <seg n="3ea28902">
              Ett annat exempel som vi som sitter i riksdagens EU-nämnd och
              som har fått information inför mötet har kunnat se är hur varje
              gång Carl Bildt har begärt ordet och talat vid utrikesministermötet
              efter femdagarskriget i Georgien har ordföranden Kouchner i emotionella
              ordalag tillrättavisat den svenske utrikesministern för hans alltför
              uppskruvade tonläge. Jag tror att vi nu med facit i hand, med
              morgonens ryska tidningar, kan säga att det var Frankrike som
              hade rätt snarare än Sverige. Jag beklagar det.
            </seg>
          </u>
          <note type="speaker" n="22b242b2">
            Anf. 49 Utrikesminister CARL BILDT (m):
          </note>
          <u who="unknown" xml:id="i-bbe12bdd311fc60e-22" n="0afee1ea">
            <seg n="c4c655b7">
              Herr talman! Får jag korrigera Leif Pagrotsky på en punkt som
              han säkert vet om. Det europeiska rådet består av två representanter
              för varje land, antingen stats- och regeringschefen å den ena
              sidan eller utrikesministern å den andra. Det är inte ett möte
              med stats- och regeringscheferna bara. Det är ett möte med stats-
              och regeringscheferna och utrikesministrarna, och de är likaberättigade.
              Eller hur? Så är det. Det går bra att läsa traktaten. Kansliet
              kan stå till tjänst med det.
            </seg>
            <seg n="7cb0e331">
              Utrikesministern är lika mycket Sveriges representant statsministern
              är alltid viktigare i och för sig. Jag vill bara göra den korrigeringen.
            </seg>
            <seg n="c42e9b60">
              Det ligger lite i Leif Pagrotskys fråga i grunden om det var
              rätt av det franska ordförandeskapet att sammankalla ett sådant
              här extra möte. Ja, det var det. Det är ingen tvekan om det. Vi
              stödde det beslutet.
            </seg>
            <seg n="c0d67e48">
              Ledde detta till att man skruvade upp tonläget för mycket? Det
              tycker jag inte alls. Försvaret av folkrätten är viktigt, och
              tonläget där ska vara skarpt. Jag vet inte om Leif tycker att
              vi ska ha ett lägre tonläge i de frågorna. Jag tycker det inte.
              Jag tror att det är viktigt att vi är tydliga och skarpa och att
              det inte leder till en undfallenhet för dem som tycker annorlunda.
            </seg>
            <seg n="b69285c3">
              Det innebär också att vi tar strid vad gäller principer. En av
              de principer som jag har tagit strid för, för övrigt tillsammans
              med OSSE:s ansvariga för detta det har inte alltid lett till ovationer
              på rysk sida är att när Ryssland säger att de har rätt att intervenera
              i andra länder för att skydda dem som de har utdelat ryska pass
              till är det fundamentalt oacceptabelt från folkrättslig synpunkt
              och stabilitetssynpunkt.
            </seg>
            <seg n="ac3e4920">
              Det är ett argument som vi har sett från 1930-talets Tyskland
              och 1990-talets Serbien med förödande konsekvenser för europeisk
              säkerhet och stabilitet. Rider vi inte med stor styrka spärr mot
              det argumentet öppnar vi flodvågorna för en europeisk instabilitet
              i framtiden. Det gäller att vara tydlig när det gäller folkrätten
              och tydlig när det gäller försvaret av de grundläggande principerna
              för den europeiska säkerheten. Det är en tradition i svensk utrikespolitik
              som jag absolut inte har något emot att förvalta.
            </seg>
          </u>
          <note type="speaker" n="35512780">
            Anf. 50 LEIF PAGROTSKY (s):
          </note>
          <u who="leif_pagrotsky_0992af" xml:id="i-a41ea59e39190c69-1" n="810694d8">
            <seg n="67e37aba">
              Herr talman! Det är ett möte mellan regeringschefer och presidenter.
              Vid sin sida har de till stöd sin utrikesminister som på det föregående
              mötet med allmänna rådet har förberett mötet. Där sitter en utrikesminister
              i stället för till exempel en EU-ambassadör. Det är statsministern
              som är Sveriges främste representant, Sveriges delegat, på detta
              möte.
            </seg>
            <seg n="a6d7f6eb">
              Det hade varit klädsamt om han hade tagit sig tid att komma till
              Sveriges riksdag och informera om det möte han hade som han, vill
              jag understryka, på ett förträffligt sätt gjorde på tv i morse.
              Det var ett mycket bra framträdande, vill jag gärna ta tillfället
              i akt att säga.
            </seg>
            <seg n="07fe1e5c">
              Carl Bildt försöker få det att låta som att jag genom att jag
              tycker att Carl Bildt har tagit i för hårt och det har varit kontraproduktivt
              skulle vara mindre intresserad av de mänskliga rättigheterna.
              Jag vill påstå att rådets ordförande, den franske utrikesministern
              Kouchner med ett enormt förflutet vad gäller kampen för de mänskliga
              rättigheterna, har långt mer av detta än både jag och till och
              med utrikesministern. Han säger att detta är kontraproduktivt,
              och han tillrättavisar Sveriges utrikesminister för det språkbruk
              och de argument han använder. Ingen annan ledamot i hela rådet
              får den typen av knallhårda kommentarer som Sveriges utrikesminister.
            </seg>
            <seg n="7ccfb3e6">
              Till och med diplomaterna som skriver de här välpolerade protokollen
              använder ordet att han reagerade emotionellt, och det är inte
              för att han inte bryr sig om mänskliga rättigheter. Det är för
              att han bryr sig om att EU ska ha en röst för att kunna påverka
              utvecklingen på ett effektivt sätt. Han tror att Carl Bildts överord
              går i motsatt riktning. Jag befarar att han har rätt.
            </seg>
          </u>
          <note type="speaker" n="b321d9b8">
            Anf. 51 Utrikesminister CARL BILDT (m):
          </note>
          <u who="unknown" xml:id="i-bbe12bdd311fc60e-23" n="0afee1ea">
            <seg n="9b0d10b3">
              Herr talman! Det här har Leif Pagrotsky fått alldeles om bakfoten,
              och det har jag förklarat för honom tidigare. Så det finns ingen
              anledning att gå vidare i den debatten. Det rörde en diskussion
              om innehållet i de fem punkterna, ingenting annat, och hur det
              skulle tolkas efter några nattliga diskussioner. Det är lätt hänt
              att man får saker och ting om bakfoten. Det kan inträffa när man
              felläser dokument eller när man felskriver dokument. Så är det.
            </seg>
          </u>
          <note type="speaker" n="85667ed5">
            Anf. 52 EVA FLYBORG (fp):
          </note>
          <u who="eva_flyborg_5bee75" xml:id="i-4688459b935e634b-0" n="91123bea">
            <seg n="1dd0bd7e">
              Herr talman! Jag skulle vilja tacka utrikesministern för väldigt
              bra och tydlig information i ett väldigt viktigt skede. Som utrikesministern
              sade här tidigare kommer diskussion och analys att fortsätta och
              kommer inte att vara klara på ett långt tag vad gäller de här
              händelserna. Men det ger ändå en fingervisning om att vår omvärldsanalys
              i Sverige måste uppdateras och skärpas, enligt min mening.
            </seg>
            <seg n="c027a28b">
              Jag tillhör dem som tycker att mellanfolkliga kontakter och förbindelser
              är mycket viktiga. Om utrikesministern kan påverka dem tycker
              jag inte minst att vi ska anslå större ekonomiskt stöd till dessa
              kontakter. I likhet med Kent Härstedt gläds jag åt de fria journalister
              och andra som kommer att få en ökad ekonomisk uppmärksamhet från
              vår sida. Det är mycket bra.
            </seg>
            <seg n="a242fcde">
              En debatt om Sveriges försvar och beredskap verkar som konsekvens
              oundviklig och till och med viktig i det här skedet. Enligt min
              mening kan man inte utesluta en större ekonomisk kostym till försvaret.
              Nu är försvaret inne i en omställningsperiod, och den ska fullföljas.
              Det är alltså inte tal om att bara bevara det gamla, men icke
              förty kan det inte uteslutas.
            </seg>
            <seg n="5a2667c7">
              Min korta och kanske något för direkta fråga är: Håller utrikesministern
              med om den slutsatsen?
            </seg>
          </u>
          <note type="speaker" n="88a81494">
            Anf. 53 Utrikesminister CARL BILDT (m):
          </note>
          <u who="unknown" xml:id="i-bbe12bdd311fc60e-24" n="0afee1ea">
            <seg n="145942ea">
              Herr talman! Det där kan vi föra ett relativt långt resonemang
              om. Vi befinner oss i en period av omställning av det svenska
              försvaret. Jag har läst två utvärderingar, oberoende rapporter
              som har utvärderat olika europeiska försvarsmakter och deras kapacitet
              i det nya läget. Det svenska försvaret hamnar i bägge dessa rapporter
              väldigt högt upp när det gäller förmåga att genomföra omställning
              till nya omständigheter.
            </seg>
            <seg n="36f7e68a">
              Den omställningen är som bekant inte alldeles enkel. Vi går från
              ett gammaldags mycket stort värnpliktsförsvar till ett i hög grad
              professionaliserat insatsförsvar, vars kvantitet kommer att bli
              mindre men vars kvantitet tycker jag när jag har gått igenom en
              del av planeringssiffrorna fortfarande är av en sådan karaktär
              att jag känner mig relativt trygg vad gäller det stöd som försvaret
              kommer att ge den samlade säkerhetspolitiken.
            </seg>
            <seg n="4f7572e7">
              Vi är inne i ett omvandlingsskede. Jag tror som jag sade att
              det finns anledning att satsa lite mer på det vi kan få ut av
              den förstärkta nordiska samverkan. Vi kan göra rationaliseringar
              som gynnar oss alla. Vi får bättre valuta och mer effekt för skattepengarna.
              Det kan också i det långa perspektivet finnas operativa aspekter
              på detta som vi finner vara förenliga och önskvärda från vår allmänna
              säkerhetspolitiska utgångspunkt.
            </seg>
            <seg n="d268e817">
              Detsamma gäller självfallet i det vidare europeiska perspektivet.
              Där handlar det framför allt om insatsmöjligheterna i ett något
              vidare geografiskt spektrum. I samband med toppmötet i december
              kommer vi med all sannolikhet att fatta beslut om förnyade ambitioner
              vad gäller det säkerhets- och försvarspolitiska samarbetet i Europa.
              Också detta innebär att vi för våra egna försvarsresurser får
              bättre möjlighet att få utdelning för de skattepengar som vi satsar.
              Men detta är en diskussion som Försvarsberedningen och andra i
              riksdagen i hög grad är inblandade i.
            </seg>
          </u>
          <note type="speaker" n="caf0d288">
            Anf. 54 EVA FLYBORG (fp):
          </note>
          <u who="eva_flyborg_5bee75" xml:id="i-4688459b935e634b-1" n="91123bea">
            <seg n="ad214479">
              Herr talman! Jag tackar för det svaret. Det är klart att det
              är en mycket komplicerad fråga. Som riksdagsledamot och som en
              av den svenska frivilligrörelsens ca 650 000 medlemmar är jag
              en av många som är ganska oroliga för att man inte i tillräckligt
              stor utsträckning tar hänsyn till att de här förändringarna sker.
              Men jag känner mig betydligt lugnare efter den här informationen.
            </seg>
            <seg n="48e7ca29">
              Herr talman! Jag har bara en liten fråga till. Men den är egentligen
              inte liten. Den har berörts tidigare här av flera talare. Jag
              skulle bara vilja tala om för utrikesministern att jag som ordförande
              för Sveriges lottakårer före valet lämnade en budkavle till samtliga
              partiledare i Sveriges riksdag som också samtliga tog emot. Den
              gällde resolution 1325 och dess vikt. Jag vet att Carl Bildt delar
              den bedömningen i alla delar och står bakom kraven.
            </seg>
            <seg n="78e2fea2">
              I det här skedet är det inte det som man samtalar mest om, som
              utrikesministern sade. Men glöm inte att det här är otroligt viktiga
              frågor. Att man ser till att det kommer tillräckligt många kvinnor
              med i missionen är på ett direkt sätt något som utrikesministern
              och även försvarsministern är högst delaktiga i och kan påverka.
            </seg>
          </u>
          <note type="speaker" n="813f1e69">
            Anf. 55 Utrikesminister CARL BILDT (m):
          </note>
          <u who="unknown" xml:id="i-bbe12bdd311fc60e-25" n="0afee1ea">
            <seg n="1022a012">
              Herr talman! Jag håller med om detta, och det engagemang som
              finns inom frivilligrörelsen betyder mycket för att detta ska
              vara möjligt att åstadkomma.
            </seg>
          </u>
          <note n="36a7fe21">
            Överläggningen var härmed avslutad.
          </note>
          <note n="5d419fe3">
            2 § Anmälan om interpellation
          </note>
          <note n="6bdc93ac">
            Anmäldes att följande interpellation framställts
          </note>
          <note n="3c87e6f0">
            den 29 augusti
          </note>
          <note n="c1af2edb">
            Maryam Yazdanfar
          </note>
          <note n="90a3aabc">
            Interpellationen redovisas i bilaga som fogats till riksdagens
            snabbprotokoll tisdagen den 16 september.
          </note>
          <note n="47927c14">
            3 § Anmälan om frågor för skriftliga svar
          </note>
          <note n="d47bd888">
            Anmäldes att följande frågor för skriftliga svar framställts
          </note>
          <note n="3c87e6f0">
            den 29 augusti
          </note>
          <note n="44844d22">
            Mikael Oscarsson
          </note>
          <note n="1d48566b">
            Malin Löfsjögård
          </note>
          <note n="282af419">
            Dan Kihlström
          </note>
          <note n="c43cb410">
            Bengt-Anders Johansson
          </note>
          <note n="3ed48ef3">
            Laila Bjurling
          </note>
          <note n="6978057c">
            Finn Bengtsson
          </note>
          <note n="87f099cc">
            den 1 september
          </note>
          <note n="b6c2e9e0">
            Berit Högman
          </note>
          <note n="d8d55a49">
            Carina Hägg
          </note>
          <note n="216e3641">
            Mats Gerdau
          </note>
          <note n="322b2ab6">
            Gunilla Carlsson
          </note>
          <note n="d8d55a49">
            Carina Hägg
          </note>
          <note n="6b9f4bff">
            Frågorna redovisas i bilaga som fogats till riksdagens snabbprotokoll
            tisdagen den 16 september.
          </note>
          <note n="0d8077cc">
            4 § Anmälan om skriftliga svar på frågor
          </note>
          <note n="ba478598">
            Anmäldes att skriftliga svar på följande frågor inkommit
          </note>
          <note n="3c87e6f0">
            den 29 augusti
          </note>
          <note n="077058cd">
            Christer Engelhardt
          </note>
          <note n="5e811aba">
            Elina Linna
          </note>
          <note n="87f099cc">
            den 1 september
          </note>
          <note n="1da50f93">
            Carl B Hamilton
          </note>
          <note n="3a485a50">
            Siv Holma
          </note>
          <note n="1a707803">
            Birgitta Ohlsson
          </note>
          <note n="275f011d">
            Svaren redovisas i bilaga som fogats till riksdagens snabbprotokoll
            tisdagen den 16 september.
          </note>
          <note n="3e355cef">
            5 § Kammaren åtskildes kl. 12.34.
          </note>
          <note n="2813b12d">
            Förhandlingarna leddes av talmannen.
          </note>
          <note n="f69818cb">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
