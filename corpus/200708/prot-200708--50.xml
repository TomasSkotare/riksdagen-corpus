<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2007</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2007</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200708--50</head>
          <docDate when="2007-12-21">2007-12-21</docDate>
        </div>
      </front>
      <body>
        <div>
          <note n="6dc0990b">
            ﻿
          </note>
          <note n="982e6f52">
            Riksdagens protokoll
          </note>
          <note n="558b6fd0">
            2007/08:50
          </note>
          <note type="date" n="2b2344e3">
            Fredagen den 21 december
          </note>
          <note n="12cb67fc">
            Kl. 10:00 - 11:27
          </note>
          <note n="141825f9">
            1 § Anmälan om återtagande av plats i riksdagen
          </note>
          <note n="9dba63ba">
            Talmannen meddelade
          </note>
          <note n="13474869">
            att Morgan Johansson (s) skulle återta sin plats i riksdagen
            från och med den 22 december, varigenom uppdraget som ersättare
            skulle upphöra för Katja Larsson (s),
          </note>
          <note n="5dfd06f4">
            att Ibrahim Baylan (s) skulle återta sin plats i riksdagen från
            och med den 1 januari 2008, varigenom uppdraget som ersättare
            skulle upphöra för Katarina Köhler (s) samt
          </note>
          <note n="709e5b43">
            att Maria Wetterstrand (mp) skulle återta sin plats i riksdagen
            från och med den 1 januari 2008, varigenom uppdraget som ersättare
            skulle upphöra för Christopher Ödmann (mp).
          </note>
          <note n="10a8ab06">
            2 § Anmälan om kompletteringsval till utbildningsutskottet
          </note>
          <note n="4467c9a6">
            Talmannen meddelade att Centerpartiets riksdagsgrupp under Sofia
            Larsens ledighet anmält hennes ersättare Gunhild Wallin som suppleant
            i utbildningsutskottet.
          </note>
          <note n="e23d6526">
            Talmannen förklarade vald under tiden den 1 januari7 april 2008
            till
          </note>
          <note n="dce89bba">
            suppleant i utbildningsutskottet
          </note>
          <note n="0000fd68">
            3 § Meddelande om frågestund
          </note>
          <note n="c6b666ae">
            Talmannen meddelade att vid frågestunden torsdagen den 17 januari
            kl. 14.00 skulle följande statsråd närvara:
          </note>
          <note n="df890a54">
            Utbildningsminister Jan Björklund (fp), statsrådet Cristina Husmark
            Pehrsson (m), jordbruksminister Eskil Erlandsson (c), integrations-
            och jämställdhetsminister Nyamko Sabuni (fp) och kulturminister
            Lena Adelsohn Liljeroth (m).
          </note>
          <note n="b71bc37f">
            4 § Särskild debatt om gasledningen i Östersjön
          </note>
          <note type="speaker" n="e196e331">
            Anf. 1 Miljöminister ANDREAS CARLGREN (c):
          </note>
          <u who="unknown" xml:id="i-cfec29f6c94a12bc-0" n="be9a43ed">
            <seg n="744dcec7">
              Herr talman! Bakgrunden till dagens debatt är vänsteroppositionens
              hänvisning till att regeringen har övergett Sveriges tidigare
              linje i gasledningsfrågan. Vilken tidigare linje menas?
            </seg>
            <seg n="d399367d">
              Som chef för Miljödepartementet talade Mona Sahlin i EU-nämnden
              i juni 2005 om det transeuropeiska energinätet där bland annat
              gasledningen i Östersjön ingår. Vi är förstås mycket positiva;
              det är mycket viktigt att de nya medlemsländerna integreras. Vi
              tycker därför att vi kan stödja förslaget fullt ut. Ingen minister
              i alliansregeringen har uttryckt sig positivt om gasledningen
              i Östersjön. Det är Mona Sahlin som varierar linje, inte alliansregeringen.
            </seg>
            <seg n="33d8788b">
              Låt mig klargöra tre saker inför den kommande, mycket noggranna
              miljöprövningen.
            </seg>
            <seg n="8e263b4b">
              För det första innebär de svenska lagarna dels att en gasledning
              kräver tillstånd, dels att tillstånd ges eller nekas av regeringen.
              Prövningen görs då av regeringen, inte som politisk instans utan
              som tillståndsmyndighet. Regeringen ska följa svenska lagar och
              internationella konventioner, bland annat havsrättskonventionen.
            </seg>
            <seg n="d1f3d90c">
              I riksdagens offentliga utfrågning för ett år sedan informerades
              om att 11 kap. regeringsformen bland annat säger att riksdagen
              inte får bestämma över ärenden som gäller tillämpning av lag.
              Oppositionsledare Mona Sahlin skrev trots det i Svenska Dagbladet
              för en månad sedan att frågan om gasledningen är politisk och
              därmed bör tas till riksdagen för avgörande. Hennes påstående
              stred alltså mot grundlagen, och hon visste det.
            </seg>
            <seg n="44fb8c6e">
              Minister Mona Sahlin menade den 25 maj 2006 att när det gäller
              en prövning enligt gällande lag är det mycket viktigt att hålla
              sig till den gällande ordningen. Alliansregeringen har på denna
              punkt precis samma uppfattning som minister Mona Sahlin hade.
            </seg>
            <seg n="b447dc73">
              För det andra: Ifall regeringen i förväg uttalar sig politiskt
              mot ledningen och sedan inte ger tillstånd kan bolaget hävda att
              regeringen föregripit prövningen och ta till rättsliga åtgärder.
              Det kan leda till rättsprövning i Regeringsrätten eller till tvistlösningsförfarande
              i en internationell instans.
            </seg>
            <seg n="a22e612f">
              Oppositionsledare Mona Sahlin skrev i Svenska Dagbladet för en
              månad sedan att det är hög tid att regeringen markerar mot den
              rysk-tyska fossilgasledningen i Östersjön. Det skrev hon trots
              att minister Mona Sahlin den 26 april 2006 informerade riksdagen
              om att om ärendet hamnar på regeringens bord ska det hanteras
              enligt förvaltningsrättsliga principer och under regeringsformens
              regler om saklighet och opartiskhet.
            </seg>
            <seg n="b9641f76">
              Mona Sahlin sade då: Jag är mycket förvånad över att Carl B Hamilton
              förespråkar att enskilda ministrar föregriper denna prövning,
              helt i strid med svensk förvaltningstradition.
            </seg>
          </u>
          <note n="c6973280">
            Minister Mona Sahlin hade helt rätt, oppositionsledare Mona Sahlin
            helt fel.
          </note>
          <u who="unknown" xml:id="i-66ac92489ff340e8-0" n="be9a43ed">
            <seg n="b6f9f43e">
              För det tredje inleds en mycket tuff miljöprövning när ansökan
              lämnas in. Detta är ett ärende av alldeles ovanlig omfattning,
              men normalt bedömer Regeringskansliet först om handlingarna uppfyller
              de krav som ställts för att prövningsprocessen ska kunna påbörjas.
              I ett andra steg sänds ansökan ut till berörda myndigheter med
              flera för synpunkter om kompletteringar. Om det behövs begärs
              då i ett tredje steg kompletteringar in från företaget, och i
              ett fjärde steg görs en ny bedömning om ansökan är tillräcklig
              när komplettering har gjorts.
            </seg>
            <seg n="c7ee08a0">
              När underlaget är komplett skickas ansökan i ett femte steg på
              remiss till statliga myndigheter och andra berörda. I ett sjätte
              steg ges bolaget tillfälle att lämna synpunkter på remissyttrandena.
              Det är alltså en mycket omfattande process med flera steg, mycket
              stor öppenhet och många inblandade deltagare. Slutligen fattar
              regeringen beslut om tillstånd kan ges eller inte.
            </seg>
            <seg n="8c23d00d">
              Sammanfattningsvis är miljöprövningen alltså Sveriges starkaste
              verktyg för att hävda miljökraven i Östersjön. Detta verktyg skulle
              vi förlora om regeringen agerade som Socialdemokraterna numera
              vill.
            </seg>
            <seg n="60225ca4">
              Anders Ygeman, jag vänder mig direkt till dig eftersom det är
              du som företräder ditt parti i denna debatt. Förklara nu ditt
              partis och din partiledares ståndpunkter! Regeringen ska ta ställning
              före miljöprövningen, säger ni. Det är inte bara olämpligt utan
              också omöjligt, sade Mona Sahlin så länge hon var minister. Hur
              förklarar du förändringen, Anders Ygeman?
            </seg>
            <seg n="0975d747">
              Socialdemokraterna vill att riksdagen ska agera i strid med grundlagen.
              Hur förklarar du det?
            </seg>
            <seg n="0b8db57d">
              Till sist: Hur förklarar du att regeringen ska agera så att vi
              riskerar att frågan om gasledningens tillstånd inte längre kan
              avgöras av regeringen eller ens i Sverige?
            </seg>
          </u>
          <note type="speaker" n="c88cb5aa">
            Anf. 2 ANDERS YGEMAN (s):
          </note>
          <u who="anders_ygeman_87fca7" xml:id="i-e0963ab29a4f0bbb-0" n="011ac9c8">
            <seg n="1752acce">
              Herr talman! Det rysk-tyska konsortiet vill bygga en 120 mil
              lång gasledning på Östersjöns botten. Den passerar genom svensk
              ekonomisk zon och kommer, om den färdigställs, att bli en av världens
              längsta bottenliggande gasledningar. Projektet möjliggör också
              en framtida svensk grenledning och därmed en storskalig utbyggnad
              av svensk fossilgas. Österjöns havsmiljö är synnerligen känslig.
              FN:s havsorgan har klassat Östersjön som ett särskilt känsligt
              innanhav. Ny forskning pekar på ökade risker för fosforurlakning
              vid större projekt på havets botten. Med urlakningen följer algblomning
              och havsdöd. Dessutom finns det dumpade minor från andra världskriget
              och kemiska stridsmedel som ytterligare hotar att rubba balansen.
              Risken är stor att Östersjöns känsliga ekosystem byter jämviktsläge.
              Ett tidigare näringsfattigt hav riskerar att fastna i ett övergött
              tillstånd.
            </seg>
            <seg n="656994cc">
              Herr talman! Andreas Carlgren ställde några frågor till mig.
              Jag kan förstå att Carlgren efter sin euforiska resa till Bali
              har svårt att hålla mer än en tanke i huvudet samtidigt, men jag
              ska försöka hjälpa honom. Det råder ingen oenighet om vikten av
              en korrekt miljöprövning av ärendet, men projektet rymmer betydligt
              fler aspekter än bara miljöprövningen. Den tidigare socialdemokratiska
              regeringen lät en arbetsgrupp bestående av sex departement, ledda
              av sex statssekreterare, formulera Sveriges hållning i en policypromemoria.
              Den inleds med följande sammanfattning: Projektet ligger inte
              i Sveriges intresse. Sverige har ingen fördel av det men många
              nackdelar och flera av dessa innebär en betydande negativ påverkan
              för Sveriges del. Risken för Östersjöns miljö, försvars- och säkerhetsskäl,
              påverkan på fisket och förlust av handlingsfrihet i den ekonomiska
              zonen är de främsta skälen mot projektet. Det finns troligen alternativ
              till projektet som är miljömässigt, ekonomiskt och tekniskt bättre.
            </seg>
            <seg n="2ac12d8c">
              Samma slutsats drog Göran Persson i ett tal på Gotland sommaren
              före valet. Det var nästan samtidigt som Sveriges blivande statsminister
              Fredrik Reinfeldt på samma ö samma sommar konstaterade att miljön
              inte är en prioriterad fråga för Moderaterna. Kanske är det anledningen
              till att Sverige, sedan vi fick en borgerlig regering, har valt
              att byta fot i gasledningsfrågan. För inte kan det väl vara så
              att regeringen helt enkelt inte vågar stå upp för svenska intressen
              när de ifrågasätts av mäktiga stater och mäktiga intressen?
            </seg>
            <seg n="0b733641">
              Herr talman! Regeringen har övergett Sveriges tidigare linje
              i gasledningsfrågan utan att söka parlamentariskt stöd för det.
              Med anledning av detta sökte oppositionen med stöd av 3 kap. 7
              § riksdagsordningen begära att regeringen skulle återkomma till
              riksdagen med en redogörelse. Denna tämligen modesta begäran avslogs
              av majoriteten utan debatt. Det är svårt att dra någon annan slutsats
              av detta än att regeringens parlamentariska underlag är bräckligt.
              Regeringen saknar helt enkelt stöd i riksdagen för den politik
              som den bedriver. Det blir tydligt för den som läser de borgerliga
              motionerna i ämnet och hör de borgerliga ledamöternas uttalanden.
              Denna uppfattning stärks också av de enkäter som publicerats och
              som visar på en stor borgerlig uppslutning kring den tidigare
              regeringens linje, att en gasledning inte ligger i svenskt intresse.
            </seg>
            <seg n="5b69ff51">
              Herr talman! Det är inte ofta jag citerar Svenska Dagbladets
              ledarsida men efter att ha hört miljöministerns formalistiska
              piruetter här i kammaren kanske det är på sin plats. Ledarsidan
              kan knappast påstås hysa några varmare känslor för oppositionen,
              men den skriver apropå den linje som regeringen har drivit och
              som Carlgren här i kammaren gett uttryck åt: Formalismen är den
              fege politikerns skalkeskjul. Den fege politikerns skalkeskjul
              det är träffande. För det finns inga formella argument för att
              inte uttala Sveriges position. Det finns ännu inget förvaltningsärende,
              och ett eventuellt kommande förvaltningsärende har ju inte hindrat
              miljöministern från att inta ett antal olika ståndpunkter om gasledningen
              och dess dragning. Sanningen är att det står regeringen och riksdagen
              fritt att bedöma om en av världens största gasledningar rakt igenom
              Östersjön, rakt genom Sveriges ekonomiska zon, ligger i Sveriges
              intresse eller inte.
            </seg>
            <seg n="a0c3c944">
              Herr talman! Detta bör regeringen här och nu uttala: En gasledning
              ligger inte i Sveriges intresse. Därefter bör regeringen skyndsamt
              ta kontakt med våra grannstater i Östersjön och gemensamt med
              dem verka för att även ett landbaserat alternativ redovisas av
              konsortiet. Därutöver bör regeringen fullfölja utarbetandet av
              en plan för våra intressen i den svenska ekonomiska zonen. Denna
              plans färdigställande utgör en grundförutsättning för regeringens
              behandling av en eventuell ansökan från det rysk-tyska konsortiet.
            </seg>
            <seg n="14c36ccb">
              Vi riktar alltså här i dag tre krav till regeringen: Begär en
              utredning av ett landbaserat alternativ i samarbete med våra granländer
              kring Östersjön. Gör en plan för att tillvarata Sveriges intressen
              i den ekonomiska zonen, som den tidigare regeringen aviserade
              i havsmiljöskrivelsen och som ni senare har gett Havsmiljöutredningen
              tilläggsdirektiv om. Uttalaklart och tydligt att en fossilgasledning
              inte ligger i Sveriges intresse.
            </seg>
          </u>
          <note type="speaker" n="07c5d3d4">
            Anf. 3 OLA SUNDELL (m):
          </note>
          <u who="ola_sundell_eb6807" xml:id="i-4327a66a7ce324c1-0" n="f2acc3ac">
            <seg n="20c87871">
              Herr talman! Oppositionspartierna har som sagt begärt en särskild
              debatt angående projektet Nord Stream, populärt också kallat gasledningen
              i Östersjön. När man läser deras motiv till den här särskilda
              debatten är det fullkomligt obegripligt varför man anordnar denna
              debatt. Vänstern, Miljöpartiet och Socialdemokraterna anser att
              alliansregeringen driver en annan linje än den tidigare regeringen.
            </seg>
            <seg n="3013c0bf">
              För det första är vårt förhållningssätt följande: Miljön i våra
              hav står inför stora utmaningar. Läckage av näringsämnen, minskade
              fiskbestånd och olika miljögifter gör att det krävs att vi vänder
              utvecklingen. Havsmiljön är en prioriterad fråga. Det är en prioriterad
              fråga för Moderaterna, Folkpartiet liberalerna, Kristdemokraterna
              och Centerpartiet. Jag hoppas att det även är en prioriterad fråga
              för oppositionen.
            </seg>
            <seg n="771fccbb">
              Arbetet med havsmiljöfrågorna utgår från miljökvalitetsmålen:
              Giftfri miljö, Hav i balans, Ett rikt växt- och djurliv, Ingen
              övergödning. Vi behöver verkställa åtgärder redan nu för att återupprätta
              Östersjön och Västerhavet som ekosystem i balans. Därför kommer
              en proposition att läggas på riksdagens bord efter det att Havsmiljöutredningen
              har kommit med sitt betänkande. Utöver detta satsar regeringen
              under de här åren ½ miljard kronor på havsmiljön. Den satsar 100
              miljoner 2008, 150 miljoner 2009 och 200 miljoner 2010. Mot bakgrund
              av den begärda debatten måste jag ju fråga Vänsterpartiet och
              Miljöpartiet: Är ni emot dessa ansträngningar? Och, Anders Ygeman,
              berätta för svenska folket: Är ni mot eller är ni med i dessa
              ansträngningar för att åstadkomma en bättre havsmiljö?
            </seg>
            <seg n="6f37a51a">
              För det andra måste det i det här fallet också klarläggas på
              vilket sätt ärendet ska hanteras när en ansökan så småningom kommer
              på regeringens bord. Någon ansökan har som bekant inte kommit
              in, men Nord Stream behöver ett tillstånd för att få utföra sitt
              projekt. Det är regeringen som är tillståndsmyndighet och har
              att genomföra prövningen. Lagen om kontinentalsockeln gäller för
              rörledningen och lag om Sveriges ekonomiska zon samt miljöbalken
              gäller för underhållsplattformen. I ansökan ska också en miljökonsekvensberedning
              ingå. Regeringen är i detta fall utpekad som vilken tillståndsmyndighet
              som helst som har att pröva en ansökan när den kommer in. Det
              är alltså svensk lag och gällande havsrättskonventioner som gäller.
              Det är inget påbud från högre makter utan det är Sveriges riksdag
              som på ett vist sätt har inrättat denna instansordning. För egen
              del ser jag ingen anledning att göra någon förändring i denna
              instansordning. Därför måste jag fråga oppositionspartierna: Är
              ni emot regeringens roll i instansordningen i detta fall?
            </seg>
            <seg n="931ed5e4">
              Till sist, herr talman: Är frågan om en gasledning ny eller har
              den behandlats av den förra regeringen? Svaret är att gasledningen
              i Östersjön hanterades också av den förra regeringen. Det uttalande
              som gjordes då av ansvariga ministrar skiljer sig inte nämnvärt
              från den nuvarande regeringens. Det är självklart med tanke på
              att svensk lag även gäller socialdemokratiska regeringar och att
              ingångna avtal på internationell basis måste hanteras med respekt
              för gällande rätt.
            </seg>
            <seg n="915c5ac6">
              Låt mig ta ett exempel. Det gäller en skriftlig fråga från Per
              Bill till Mona Sahlin. Jag ska nu citera ordagrant vad Mona Sahlin
              skrev i det svaret:
            </seg>
            <seg n="3c8dd813">
              Om ledningen skulle dras genom svenskt territorium krävs tillstånd
              enligt naturgaslagen. Ett sådant tillstånd prövas av den svenska
              regeringen efter det att frågan beretts av Statens energimyndighet.
              En omfattande samhällelig bedömning, inklusive relevanta miljöhänsyn,
              görs av ett sådant naturgasprojekt om och när en sådan ansökan
              hamnar på regeringens bord. En tillståndsprövning sker även från
              regeringens sida ifall en sådan eventuell ledning skulle byggas
              utanför svenskt territorium på den svenska delen av kontinentalsockeln.
              Den prövningen styrs av havsrättskonventionen och en eventuell
              ansökan bereds av Sveriges geologiska undersökning (SGU).
            </seg>
            <seg n="9ba2cf5d">
              Så min sista fråga blir inte en fråga, utan det är en slutsats.
              Är det någon som har bytt fot i detta ärende så är det Socialdemokraterna.
              Det som gällde i regeringsställning gäller inte i opposition,
              utan här är det kortsiktiga politiska vinster som man vill uppnå.
              Därför skulle jag vilja påstå att oppositionen, just i det här
              fallet, gemensamt talar med kluven tunga.
            </seg>
          </u>
          <note n="8a52ef29">
            I detta anförande instämde Walburga Habsburg Douglas, Isabella
            Jernbeck och Eliza Roszkowska Öberg (alla m).
          </note>
          <note type="speaker" n="6ecf564c">
            Anf. 4 CARL B HAMILTON (fp):
          </note>
          <u who="unknown" xml:id="i-97b10a86247ca44a-0" n="be9a43ed">
            <seg n="2e7263a1">
              Herr talman! Den planerade gasledningen medför två nackdelar
              för Sverige och ingen fördel. Därför är ledningen oönskad. För
              Sverige vore det bäst om den inte kom på plats.
            </seg>
            <seg n="8f26ac0c">
              I den negativa vågskålen ligger dels miljöproblem, dels potentiella
              utrikes- och säkerhetspolitiska problem. Den positiva vågskålen
              är däremot tom. I Sverige har vi inte, såvitt jag vet, några planer
              på att storskaligt introducera fossilgas.
            </seg>
            <seg n="d2dfeb51">
              Det är två nackdelar och ingen fördel. Kalkylen förefaller enkel
              och klar. Men sedan börjar komplikationerna. Problemen är faktiskt
              större än vad som är allmänt bekant. Låt mig sätta in gasledningen
              i sitt större sammanhang.
            </seg>
            <seg n="d5cf6d6b">
              Ryssland har stora energitillgångar. Det är främst olja och gas.
              Ryssland vill exportera de här till Kontinentaleuropa.
            </seg>
            <seg n="490842cb">
              Tittar man på kartan kan man konstatera att den närmaste vägen
              för rörledningar för rysk olje- och gasexport går genom transitländer
              som Vitryssland och Polen till Tyskland och andra köparländer.
            </seg>
            <seg n="03b88a3b">
              Att bygga den här gasledningen under vatten i Östersjön kostar
              ungefär 2 ½ gånger mer än att bygga den och dra den över land,
              enligt en brittisk energiforskare i Oxford, Jonathan Stern. Underhåll
              under driftsfasen, det vill säga 4050 år, är också billigare om
              ledningen går på land.
            </seg>
            <seg n="ffe55fcd">
              Varför dras då ledningen inte över land?
            </seg>
            <seg n="f6773c1b">
              Det finns två skäl det kanske finns flera.
            </seg>
            <seg n="09b81aa5">
              Ryssland har usla utrikesrelationer med sina grannar och före
              detta ockuperade stater, de baltiska staterna men främst Polen,
              det vill säga länder genom vilka en landbaserad ledning skulle
              gå.
            </seg>
            <seg n="9d64c295">
              Bland annat fruktar ryssarna att Polen, när väl ledningen är
              byggd, kommer att höja avgiften för att transportera gasen över
              polskt territorium transitavgiften så mycket att en stor del av
              vinsten, lönsamheten, med gasexporten går ned i polska fickor.
            </seg>
            <seg n="739a3996">
              Ett annat motiv för att undvika transitländerna kan vara att
              Ryssland vill kunna trakassera dem med störningar i energitillförseln
              utan att detta ska behöva påverka den ryska gasexporten till Tyskland.
              Det möjliggörs med en ledning för direktexport till Tyskland.
            </seg>
            <seg n="afbf2502">
              Det finns alltså det är grundläggande här en misstro mellan å
              ena sidan Polen och ett antal andra länder och å andra sidan Ryssland,
              som gör att Ryssland vill undvika bland annat Polen.
            </seg>
            <seg n="e652c147">
              Östersjön och Sverige får alltså plikta för att minst två andra
              länder inte kan komma överens, inte kan samarbeta på kommersiella
              villkor och så till den milda grad saknar en förtroendefull relation
              att de inte kan ingå avtal för tiotals år framåt, trots att det
              rent ekonomiskt vore fördelaktigt för båda parter.
            </seg>
            <seg n="060a1266">
              Vad som är värre är att denna misstro nu medför ett nytt och
              betydligt större miljöhot mot Östersjön än gasledningen. Den ryska
              regeringen fattade den 21 maj i år ett beslut som får långtgående
              konsekvenser för oss.
            </seg>
            <seg n="c5109150">
              I stället för att kraftigt öka sin export av olja till Västeuropa
              genom rörledning beslöt man att exportera oljan på tankfartyg
              som ska gå genom Östersjön, från det inre av Finska viken ut genom
              danska Stora Bält.
            </seg>
            <seg n="ad0fc3cc">
              Det ska bli en ökning av oljetrafiken från 1 ½ till 2 ½ miljon
              fat per dag, det vill säga en ökning med 66 procent. Varje dag
              ska ungefär sex gånger Sveriges dagliga förbrukning av olja transporteras
              genom Östersjön. Så småningom kan ökningen bli ända upp till 170
              procent, det vill säga 120 miljoner ton olja per år. Detta är
              faktiskt ett större hot mot Östersjön än gasledningen.
            </seg>
            <seg n="b7c642f8">
              Folkpartiets företrädare i miljöutskottet, trafikutskottet och
              utrikesutskottet kommer därför att efter julledigheten ta initiativ
              till en stor offentlig utfrågning i riksdagen om de här planerna
              och konsekvenserna av den kraftigt ökade oljetrafiken genom Östersjön.
            </seg>
            <seg n="f67f8fb3">
              I båda fallen, med olja och gas, får Östersjön och Sverige alltså
              plikta för att våra grannar inte kan komma överens om den bättre
              och billigare lösningen att transportera energin både olja och
              gas genom pipeliner över land.
            </seg>
            <seg n="e799e045">
              Vi måste alltså se rysk energiexport till köpstarka marknader
              i ett större perspektiv för att kunna hantera problemet med gasledning
              och fler oljetankrar i Östersjön.
            </seg>
            <seg n="91697b01">
              Sverige och vår utrikesminister bör, dels för att skydda Östersjön,
              dels för att undvika att underblåsa den ryska björnens nationalistiska
              tendenser, sätta till alla klutar diplomatiskt för att medverka
              till att Ryssland och Polen kan nå en normal nivå av förtroende
              i sin mellanstatliga relation.
            </seg>
            <seg n="ecf56d50">
              Till vårt stöd finns bland annat våra kamrater i Europeiska unionen
              och EU:s nya Östersjöstrategi, som Fredrik Reinfeldt presenterade
              här häromdagen.
            </seg>
            <seg n="f3777f74">
              En normalisering skulle gynna oss och Östersjön. Vi skulle slippa
              både gasledning och växande tankertrafik.
            </seg>
            <seg n="931cde31">
              Vi får alltså inte bara gå vilse i internationell havsrätt och
              glömma bort att fokusera på det grundläggande problemet. Vi bör
              avdela en större del än hittills av vår utrikespolitiska kraft
              på detta problem, för Östersjön och för vårt närområde.
            </seg>
            <seg n="5be4d8e1">
              Jag ska i nästa inlägg återkomma till Socialdemokraternas parlamentariska
              reflexioner över den här situationen.
            </seg>
          </u>
          <note n="771c9975">
            I detta anförande instämde Tobias Krantz (fp).
          </note>
          <note type="speaker" n="2f510561">
            Anf. 5 SVEN GUNNAR PERSSON (kd):
          </note>
          <u who="unknown" xml:id="i-22b2a08a2d8621bc-0" n="be9a43ed">
            <seg n="358900df">
              Herr talman! Östersjön är ett mycket känsligt innanhav med bräckt
              vatten. Miljösituationen där är mycket allvarlig. Det har vi hört
              och sett under årens lopp med många larmrapporter om övergödning,
              om kemikalier, om miljögifter, om ekosystem som är väldigt hårt
              ansträngda. Till det kommer de alarmerande ökningarna av oljetransporter
              som utgör ett väldigt stort hot mot Östersjöns miljö, i det fall
              en olycka skulle ske. Många talar om att det inte handlar om ifall
              en sådan olycka kommer att ske utan att en sådan olycka kommer
              att ske. Det är bara frågan om när.
            </seg>
            <seg n="bde43fc8">
              Allianspartierna drev redan i opposition den dåvarande regeringen
              framför sig när det gällde att få ett erkännande av Östersjön
              som ett särskilt känsligt havsområde, som ju sedan blev fallet.
              Där har vi också, av den dåvarande regeringen, krävt skärpta kriterier
              för vad som ska gälla.
            </seg>
            <seg n="e836d6ab">
              I regeringsställning fortsätter allianspartierna med en offensiv
              politik vad gäller Östersjön. Det är unikt omfattande satsningar
              i budgetpropositionen. Det är ett starkt inflytande och en påverkan
              och ett engagemang när det gäller utformandet av Baltic Sea Action
              Plan och EU:s havsmiljödirektiv och inför den Östersjöstrategi
              som kommer att tas fram inför Sveriges ordförandeskap 2009.
            </seg>
            <seg n="9aa5fd49">
              Regeringen har varit starkt pådrivande i arbetet för att värna
              miljön i Östersjön. Det är absurt att ens antyda att alliansregeringen
              skulle tveka i försvaret av Östersjöns miljö.
            </seg>
            <seg n="3f5ef203">
              När ansökan från bolaget kommer om att lägga en gasledning under
              Östersjön kommer en omfattande miljöprövning att ske, precis som
              redan har nämnts. Inom ramen för internationella konventioner
              och den svenska lagstiftningen kommer utgångspunkten att vara
              att skydda och bevara den marina miljön. Miljökonsekvensbeskrivningar
              med samlad bedömning av effekterna på miljön kommer att göras,
              där också frågor om yrkesfiske, djurliv, saltvattenbalans, risken
              för kollisioner, hänsynen till Natura 2000-områden och så vidare
              kommer att tas med.
            </seg>
            <seg n="a44dfdf3">
              Där kommer också art- och habitatdirektiven och Helsingforskommissionens
              tal om att förhindra och eliminera föroreningar att vara vägledande.
            </seg>
            <seg n="7a147797">
              Frågan om alternativ dragning har tagits upp. Flera Östersjöländer
              vill ha en dragning över land och kommer säkert att kräva, om
              de inte redan har gjort det, att bolaget redovisar ett sådant
              alternativ. Näringsministern har också i svar på skriftliga frågor
              sagt att sådana samtal förs inom ramen för Östersjösamarbetet.
              Jag förutsätter att miljöministern för liknande samtal med sina
              kolleger.
            </seg>
            <seg n="bc19eff2">
              Har då den nuvarande regeringen övergett en tidigare svensk linje?
              Miljöministern har i sitt anförande med all önskvärd tydlighet
              visat att så inte är fallet. Det går att följa exakt vad dåvarande
              miljöministrar och samhällsbyggnadsministrar Sommestad och Sahlin
              har sagt i riksdagen. Det är inte några interna tjänstemannapromemorior.
              Inte minst har dåvarande statsminister Göran Persson inför EU-nämnden
              många gånger understrukit vid en särskild diskussion om detta,
              minst tre gånger, att de regelverk som finns ska följas. Det är
              ett befängt påstående som görs i den skriftliga begäran om den
              här debatten att nuvarande regering har bytt Sveriges inriktning
              i frågan. Det måste vara ministrarnas uttalanden inför riksdagen
              som får vara vägledande.
            </seg>
            <seg n="6e479f3c">
              Kristdemokraterna står bakom miljöministerns och regeringens
              agerande. Låt oss nu, i stället för att göra inrikespolitiska
              abrovinklar av detta och försöka samla några slags poäng, gemensamt
              se till att den miljöprövning som ska göras när ansökan väl kommer
              in blir så skarp som möjligt till skydd för vårt kära innanhav
              Östersjön.
            </seg>
          </u>
          <note type="speaker" n="a512e4fc">
            Anf. 6 LARS OHLY (v):
          </note>
          <u who="lars_ohly_b0c789" xml:id="i-9ffa2e0512108368-0" n="65878ff6">
            <seg n="6c306d84">
              Herr talman! Det finns något djupt sympatiskt i det som Sven
              Gunnar Persson säger: Låt oss tillsammans värna miljön, låt oss
              tillsammans göra allt för att livrädda Östersjön, för vi är överens
              om att det behövs.
            </seg>
            <seg n="4dbc7a67">
              Miljöfrågorna skulle kunna vara ett område där man skulle kunna
              söka enighet över blockgränser och över partipolitiska gränser.
              Men ibland krockar intressen, och då blir det plötsligt tydligt
              att det är lätt att prata om miljön, men det är inte alltid lätt
              att göra något för miljön. Att prata är enkelt, att handla är
              svårt.
            </seg>
            <seg n="2ef1ba94">
              Vi är helt överens om att läget är allvarligt för Östersjön.
              Vi är helt överens om att Östersjön är ett innanhav som, om ingenting
              görs, kommer att fortsätta i en utveckling som leder till att
              fiskebeståndet fortsätter att minska och att övergödningen ökar.
              Vi måste med en mängd åtgärder möta de problem som Östersjön står
              inför.
            </seg>
            <seg n="22242552">
              Förutom att minska utsläppen, framför allt av kväve, att få bättre
              avloppsrening och införa förbud mot fosfater i tvätt- och diskmedel
              måste vi visa en oerhört stor försiktighet vid anläggningsarbeten
              och byggen på och kring Östersjön och framför allt på dess botten.
            </seg>
            <seg n="afbb8d02">
              Vi riskerar att rubba hela den biologiska balansen. Därför är
              mitt svar till Ola Sundell att det behöver göras mer. Självklart
              är vi överens om att det behövs pengar, starka insatser och lagstiftning.
              Men mer behöver göras och snabbare för att Östersjön ska kunna
              räddas.
            </seg>
            <seg n="374d4e83">
              Carl B Hamilton argumenterar mycket väl, tycker jag, i sak för
              en hedervärd ståndpunkt. Däremot är jag besviken på Andreas Carlgren.
              Det var inte en minister som stod i talarstolen. Det var en oppositionspolitiker.
              Så är det ofta med en del ministrar i den nuvarande regeringen.
              De går tillbaka kanske beror det på opinionssiffrorna i dagsläget
              och drömmer sig tillbaka till tiden i opposition då opinionssiffrorna
              var mycket bättre och livet var mycket enklare. Då kan man ställa
              andra regeringar och andra ministrar till svars för sina egna
              tillkortakommanden. Det håller inte, Andreas Carlgen. Det är du
              som är miljöminister. Det är du som är ansvarig, det är du som
              här representerar Sverige.
            </seg>
            <seg n="9e5b4fe2">
              Därför är frågan om gasledningen inte i huvudsak en juridisk
              fråga. Det är en politisk fråga. Det erkännandet vill jag att
              du å regeringens vägnar ska ge här i dag. Det handlar om politik.
              Det handlar om en av de viktigaste miljöfrågorna i vår närhet.
              Det handlar om att våga utmana starka ekonomiska intressen för
              att värna den miljön. Då är den starka attacken på tidigare regeringars
              ställningstaganden inte det mest offensiva ställningstagandet
              om man menar allvar med att Östersjön måste livräddas.
            </seg>
            <seg n="beb7c95d">
              Det schweiziska bolaget Nord Stream är väldigt nöjda med regeringens
              nuvarande hållning. Det borde mana till lite eftertanke. När regeringen
              går ut och säger: Vi kräver att man utreder ett annat havsalternativ,
              lite mer österut, lite närmare de baltiska stater som är oerhört
              kritiska till gasledningen över huvud taget. Då säger Nord Stream:
              Ja, det tycker vi man kan diskutera. Varför gör de det, Andreas
              Carlgren? Jo, därför att det är precis den diskussionen de vill
              ha. Olika havsbaserade alternativ är det som ska diskuteras. De
              är säkert mycket välvilligt inställda till en diskussion om vilket
              alternativ som är det bästa för miljön, för att fred och säkerhet
              ska råda kring Östersjön.
            </seg>
            <seg n="d93ace4b">
              Men det alternativ som rimligtvis innebär minst miljöpåverkan
              på Östersjön är ett landbaserat alternativ. Det vet Andreas Carlgren.
              Det förstår de flesta. Om vi inte lägger en gasledning på Östersjöns
              botten utan i stället har en gasledning på land kommer inte heller
              Östersjös bottenslam att påverkas, och den biologiska balansen
              riskerar inte att rubbas på samma sätt som om man lägger gasledningen
              där. Men det vill ni inte ställa krav på. Att man ska utreda ett
              landbaserat alternativ, liksom de baltiska staterna och Polen
              har krävt, vågar ni inte ens kräva.
            </seg>
            <seg n="2e89f730">
              Vad är det för offensiv miljöpolitik? Vad är det för strategi
              för att livrädda Östersjön? Vad är det för miljöminister som inte
              ens vågar ställa det kravet?
            </seg>
            <seg n="5eb40052">
              Utred landalternativet, se till att Sverige mycket tydligt och
              starkt tar ställning för miljön och det minst miljöpåverkande
              alternativet. Visa att Sverige agerar och inte bara pratar miljö.
            </seg>
            <seg n="5e138417">
              Dessutom är det viktigt att lyfta fram energipolitiken i sin
              helhet i den här debatten. Fossilgasen är ingen framtida energikälla.
              Vi har varit och är förhoppningsvis överens om att Sverige definitivt
              inte ska öka sitt fossilgasberoende, att vi inte ska ha någon
              grenledning från den här gasledningen till Sverige, att vi inte
              ser det som ett alternativ till kol, olja och kärnkraft utan att
              vi ser de alternativa nya energikällorna som de som ska utvecklas.
            </seg>
            <seg n="a3f0e1ab">
              Låt oss då också sätta in fossilgasledningen i ett europeiskt
              perspektiv. Här kommer vi att få en fossil energikälla som ökar
              mycket markant och som försvårar kampen mot klimatproblemen och
              den globala uppvärmningen, som vi alla säger oss vara så oerhört
              angelägna om att bekämpa. Därför menar jag: Erkänn att det är
              en politisk fråga. Ta kraft ur den opinion som finns i den svenska
              riksdagen för att driva Sveriges krav mycket hårdare och se inte
              bakåt och låtsas vara i opposition!
            </seg>
          </u>
          <note type="speaker" n="bb7c8886">
            Anf. 7 PER BOLUND (mp):
          </note>
          <u who="per_bolund_208efb" xml:id="i-2476d6360beee4b5-0" n="b94937bd">
            <seg n="52de05a5">
              Herr talman! Frågan om naturgasledningen är inte ny. Den har
              varit på tapeten under lång tid. På 90-talet diskuterades till
              exempel på Nordiska rådet en gasledning som skulle dras genom
              Finland, över till norra Sverige och ned genom Mellansverige till
              västkusten. Den bärande idén med den gasledningen har hela tiden
              varit att Sverige och Finland skulle använda sig av rysk naturgas
              för sin energiförsörjning.
            </seg>
            <seg n="17f9ad26">
              På senare år har Finland klargjort att man inte är intresserad
              av att öka naturgasanvändningen. Gasledningen har bland annat
              därför flyttats ut i Finska viken förbi Finland. Gasledningen
              är däremot fortfarande planerad att gå mycket nära den svenska
              kusten.
            </seg>
            <seg n="080e3ae2">
              En bidragande orsak, vill jag hävda, till den planeringen är
              att den svenska regeringen inte har klarat av att ge ett tydligt
              besked om naturgasen. De ansvariga myndigheterna, Naturvårdsverket
              och Energimyndigheten, räknar med att användningen av naturgas
              kommer att öka i Sverige de närmaste tio åren. Det är också skälet
              till att de svenska utsläppen av koldioxid beräknas att öka de
              närmaste åren.
            </seg>
            <seg n="fd710b15">
              Regeringen har under den här tiden varit mycket otydlig när det
              gäller naturgasen. Man pratar i sina tal om att gasen ska vara
              en övergångslösning.
            </seg>
            <seg n="3fb5d8d8">
              Det är dags nu att ge ett tydligt besked i den här debatten,
              Andreas Carlgren. Tycker regeringen att vi ska använda rysk naturgas
              i Sverige och att en grenledning ska dras från den rysk-tyska
              ledningen över till Sverige? En sådan grenledning finns med på
              många av de kartor som finns över projektet. Så länge som den
              svenska regeringen inte mycket tydligt slår igen dörren för rysk
              naturgas i Sverige håller de den dörren öppen. Det är dags att
              slå igen den dörren med kraft nu.
            </seg>
            <seg n="96d4e67d">
              Men gasledningen har mer än bara energipolitiska konsekvenser
              för Sverige och Östersjöregionen. Som vi såg både i gårdagens
              och i dagens Svenska Dagbladet kan gasledningen få mycket långtgående
              säkerhetspolitiska effekter för Sverige och Östersjöregionen.
            </seg>
            <seg n="d416f1b0">
              Den ryska ledningen har vid ett flertal tillfällen sagt att man
              kommer att låta krigsmakten övervaka gasledningen när den är byggd.
              Det kommer självklart att påverka den militärstrategiska jämvikten
              i området och öka Rysslands militära närvaro i Sveriges omedelbara
              närhet.
            </seg>
            <seg n="999ad717">
              Om gasledningen byggs befarar vi att det bara kommer att vara
              en tidsfråga innan den ökade spänningen i området gör att krav
              kommer att börja ställas på svensk militär upprustning för att
              öka den svenska närvaron i Östersjön. Det är något som vi med
              kraft vänder oss emot.
            </seg>
            <seg n="1c4077d0">
              Den självklara slutsatsen måste vara att det är oerhört mycket
              värt för Sverige och också för Östersjöregionens säkerhet om vi
              kan undvika en gasledning på Östersjöns botten. Ändå vägrar den
              svenska regeringen, som vi har hört, att ta ställning till gasledningen.
              Man vägrar att sätta Sveriges säkerhet före Rysslands maktpolitiska
              intressen. Nu när svenska regeringsrepresentanter inte längre
              har ekonomiska intressen i den ryska gasindustrin, borde det faktiskt
              inte finnas några hinder för regeringen att agera i frågan.
            </seg>
            <seg n="3144d8bf">
              Herr talman! Det är över huvud taget mycket tråkigt att den svenska
              regeringen har intagit en så avvaktande hållning till gasledningen.
              I stället för att stå upp för Sveriges, Polens och de baltiska
              staternas intressen väljer regeringen att hålla en extremt låg
              profil. Därmed lierar man sig faktiskt med gasintressen, framför
              allt i Tyskland och Ryssland.
            </seg>
            <seg n="4b2c5fe7">
              En mycket modigare hantering av gasledningen hade varit att från
              början klart och tydligt deklarera att Sverige inte har några
              intressen av gasen och att vi kräver en dragning på land som ett
              alternativ till planerna på en dragning rakt igenom Östersjön.
              En dragning på land har mycket tidigt i processen avfärdats av
              gaskonsortiet på oklara grunder och utan en grundläggande utredning.
              Bland annat hänvisar man till att det skulle vara dyrare ur ett
              livscykelperspektiv.
            </seg>
            <seg n="2e22d5ea">
              Nu har det kommit nyheter om att gasledningen har fördyrats kraftigt
              och gått upp från 5 miljarder euro till 8 miljarder euro i kostnad.
              Därmed faller den anledning som har angivits. Det finns naturliga
              skäl att kräva att man faktiskt redovisar kostnaderna för en dragning
              på land i stället.
            </seg>
            <seg n="9c455be4">
              Den naturliga slutsatsen av varför man nu väljer att lägga den
              här ledningen i Östersjön är den som också Carl B Hamilton har
              gett uttryck för här, nämligen att man från rysk sida vill göra
              sig fri från det baltiska och det polska inflytandet över gasexporten
              till Europa. Genom att ha en alternativ transportväg genom Östersjön
              kan Ryssland även i fortsättningen använda sin energiexport som
              ett politiskt vapen gentemot sina grannar. Och frågan är varför
              den svenska regeringen spelar med i det fula spelet. Nu krävs
              det lite politiskt mod, Andreas Carlgren.
            </seg>
            <seg n="8d4f850c">
              Polen har vågat kräva en dragning på land, Estland har vågat,
              Litauen har vågat, Lettland har vågat. När ska den svenska regeringen
              våga? När kommer ni att ställa krav på Ryssland och Tyskland att
              ta fram ett landbaserat jämförelsealternativ?
            </seg>
            <seg n="74bec9d6">
              Det är också så att gasledningen ger väldigt stora miljöeffekter
              på Östersjön. Vi vet att Östersjön är ett känsligt hav, ett innanhav
              med lågt vattenutbyte. Vi vet att ledningen kommer att dras genom
              giftiga bottensediment. Vi vet att det finns dumpade kemikalier
              och kemiska stridsmedel som ligger begravda. När ledningen byggs
              finns det risk för att de här ämnena kommer ut i vattnet.
            </seg>
            <seg n="e81528c8">
              Samtidigt som Sverige och andra länder satsar miljardbelopp på
              att försöka rädda Östersjömiljön, bidrar man genom sin passivitet
              i frågan om gasledningen till att man hotar just de värden som
              man gör stora satsningar på att skydda. Den här politiken går
              inte ihop. Vill man rädda Östersjön måste man agera på rätt sätt
              vid båda tillfällena.
            </seg>
            <seg n="463aca6a">
              Det är en enkel slutledning att det behövs en bättre statsledning
              för att stoppa en dålig gasledning.
            </seg>
          </u>
          <note n="080dcc2c">
            I detta anförande instämde Tina Ehn och Jan Lindholm (båda mp).
          </note>
          <note type="speaker" n="9db5581f">
            Anf. 8 Miljöminister ANDREAS CARLGREN (c):
          </note>
          <u who="unknown" xml:id="i-2137c6cb6864c21c-0" n="be9a43ed">
            <seg n="5eb2e946">
              Herr talman! Låt mig först bara klarlägga två saker.
            </seg>
            <seg n="03a1ac67">
              När det för det första gäller en planering av den ekonomiska
              zonen är det alliansregeringen som har gett tilläggsdirektivet
              till Havsutredningen, och vi kommer att lägga ett sådant förslag
              i den havspolitiska proposition som för första gången kommer att
              läggas fram för en svensk riksdag av en svensk regering om något
              år.
            </seg>
            <seg n="f1689954">
              För det andra nämnde Anders Ygeman ett pm. Jag har det pm:et
              här. Det är fullständigt missvisande att ge intryck av att det
              formellt har föredragits för en minister. Det har inte skett,
              än mindre har det varit föremål för regeringssammanträde, så lämna
              det spåret.
            </seg>
            <seg n="dced8345">
              Det upprepas gång på gång: Men visa nu modet, då! Ta ställning!
              Min invändning framgick redan av anförandet som jag inledde med,
              att det skulle innebära att Sverige frånhänder sig det verktyg
              vi har att skydda Östersjöns miljö, nämligen miljöprövningen.
              Om regeringen politiskt skulle uttala sig i förväg skulle det
              bli en utomordentlig grund för att överklaga regeringens hantering
              av ärendet, möjligen till Regeringsrätten, troligare till internationell
              instans. Då skulle frågan utan vidare kunna hamna antingen hos
              Internationella havsrättstribunalen i Hamburg eller hos Internationella
              domstolen i Haag. EU-kommissionen kan komma att ta upp frågan.
              EG-domstolen har fällt domar som kan påverka behandlingen.
            </seg>
            <seg n="692dfff8">
              Detta är helt enkelt en renodlad opportunism. Jag kan möjligen
              förstå att Lars Ohly gör sig till företrädare för den och möjligen
              Per Bolund. Ni har aldrig suttit i en regering och riskerar kanske
              aldrig att göra det. Men Anders Ygeman företräder ett parti med
              förmåga och tradition att regera, och ni vet vad som gäller med
              de förvaltningspolitiska principerna.
            </seg>
            <seg n="cfd87ba3">
              Anders Ygeman frågade mig: Men varför uppträder du inte här nu
              och säger det innan ansökan har kommit in? Jag ska svara med ett
              uttalande av Mona Sahlin, som vi också har här i kammaren: Innan
              det finns några ansökningar om att dra fram ledningen i svenskt
              vatten eller över svensk kontinentalsockel är det och lyssna nu
              både olämpligt och omöjligt att uttala sig om eventuella aspekter
              om hur prövningen kan komma att bli. Det var svaret.
            </seg>
            <seg n="746c61ea">
              Göran Persson klargjorde också mycket tydligt i EU-nämnden: Vi
              har ett regelverk för hur detta prövas. Det regelverket ska följas.
              Vi har ansvariga svenska myndigheter som gör det. Ledningen och
              dess sträckning ska hanteras enligt gällande regelverk.
            </seg>
            <seg n="42177875">
              Sluta sprida myten att den svenska regeringen nu har ett annat
              förhållningssätt än den tidigare!
            </seg>
            <seg n="0131072b">
              Jag måste säga att när jag lyssnar tycker jag att det blir oerhört
              lättviktigt. Anders Ygeman citerade ur Svenska Dagbladet. Låt
              mig citera vad UD:s tidigare chef, rättschef och FN:s rättschef
              under tio år skrev i Svenska Dagbladet. Det behöver knappast påpekas,
              sade han, att den respekt för gällande regler som Sverige visar
              och det allvar och den noggrannhet med vilket detta ärende behandlas
              på svensk sida är av avgörande betydelse för vår trovärdighet
              om det vid en slutlig prövning visar sig att projektet inte kan
              genomföras av hänsyn till miljön.
            </seg>
            <seg n="155884e3">
              Överväg de orden noga inför nästa inlägg, Anders Ygeman! Och
              försök nu åtminstone att besvara de frågor jag ställde.
            </seg>
            <seg n="bc36f523">
              Om vi skulle agera som du förespråkar här, skulle vi förlora
              möjligheten att avgöra frågan i regeringen i värsta fall, i ännu
              värre fall att avgöra frågan i Sverige. Hur förklarar du det?
              Det var ju inte så att det ni krävde i artikeln i Svenska Dagbladet
              var bara något slags redovisning, utan ni ville att riksdagen
              skulle ta ställning. Det vore i strid mot grundlagen. Hur förklarar
              du det?
            </seg>
          </u>
          <note type="speaker" n="664ba523">
            Anf. 9 ANDERS YGEMAN (s):
          </note>
          <u who="anders_ygeman_87fca7" xml:id="i-e0963ab29a4f0bbb-1" n="011ac9c8">
            <seg n="df9b7762">
              Herr talman! Det är inte utan viss glädje som jag hör Andreas
              Carlgren citera Göran Persson här i kammaren. Men jag måste fråga
              dig Andreas Carlgren, eftersom jag har läst EU-nämndens protokoll,
              varför du bara citerar halva meningarna. Varför läser du inte
              upp när Göran Persson fortsätter och säger att en gasledning med
              en grenledning till Sverige inte ligger i Sveriges intresse. Det
              sade Göran Persson vid samtliga tre tillfällen som han framträdde
              i EU-nämnden som svar på frågor av Carl B Hamilton, som sitter
              bredvid dig. Den förra regeringen klarade att ha två tankar i
              huvudet samtidigt, och det sade jag i mitt anförande, att en prövning
              naturligtvis ska ske efter alla konstens regler, men också att
              en gasledning rymmer flera aspekter. Det är det som Jerdenius
              pm, som du viftade med i kammaren, ger uttryck för.
            </seg>
            <seg n="b20dd548">
              Projektet ligger inte i Sveriges intresse. Sverige har ingen
              fördel av det men många nackdelar. Flera av dessa innebär en betydande
              negativ påverkan för Sveriges del. Det handlar om andra aspekter
              än dem som en miljöprövning tar upp.
            </seg>
            <seg n="5ec4e566">
              Du säger att våra krav skulle strida mot grundlagen därför att
              vi kräver att ett landbaserat alternativ ska utredas. Då måste
              jag fråga: Hur ställer du dig då till dina egna krav för en och
              en halv månad sedan på att andra havsbaserade alternativ ska utredas?
              Strider det också mot grundlagen? Ska vi gå till KU och utreda
              den här frågan?
            </seg>
            <seg n="5a0b3ce4">
              Sveriges folk väljer riksdag och regering. Sveriges folk har
              rätt att utkräva ansvar av riksdag och regering för hur man tillvaratar
              Sveriges intressen. Den socialdemokratiska regeringens linje var,
              som den uttrycktes vid många olika tillfällen och på många olika
              platser, att gasledningen ska prövas på sina meriter men att den
              ur ett antal olika aspekter inte låg i Sveriges intresse. Därför
              ställde jag tre krav på regeringen. Om det är så som Carlgren
              och Sven Gunnar Persson säger, att ni inte har ändrat den svenska
              hållningen, borde det vara tämligen enkelt för Carlgren att ställa
              upp på de tre punkterna här i kammaren.
            </seg>
            <seg n="d7acba4f">
              Begär av konsortiet att man utreder ett landbaserat alternativ
              i samarbete med våra grannländer runt Östersjön. Gör en plan för
              att tillvarata Sveriges intressen i den ekonomiska zonen. Där
              förstod jag ändå att Andreas Carlgren var beredd att fullfölja
              den linje som den tidigare svenska regeringen gav uttryck för
              när vi aviserade detta i havsmiljöskrivelsen till regeringen.
              Den tredje punkten som uttalades i Jerdenius pm uttalar klart
              och tydligt att en fossilgasledning inte ligger i Sveriges intresse.
              Det har också varit den linje som svenska tjänstemän har fört
              fram i olika konventionssammanhang.
            </seg>
            <seg n="66964d1f">
              Om du inte ställer upp på detta betyder det att du vid något
              tillfälle har ändrat den svenska ståndpunkten och gett nya direktiv
              till tjänstemännen. Om det inte är så är det väl passande att
              här i dag i kammaren, inför Sveriges riksdag, ställa upp på den
              tidigare regeringens linje och begära av konsortiet att de gör
              en landsbaserad dragning och uttala att en fossilgasledning inte
              ligger i Sveriges intresse.
            </seg>
          </u>
          <note type="speaker" n="5762c1d5">
            Anf. 10 OLA SUNDELL (m):
          </note>
          <u who="ola_sundell_eb6807" xml:id="i-4327a66a7ce324c1-1" n="f2acc3ac">
            <seg n="00dd8f7f">
              Herr talman! Inga farhågor kan viftas bort när det gäller engagemanget
              för Östersjön och dess miljö. Det är ingen tvekan om det. Men
              vi står här mot bakgrund av en skrivelse från oppositionspartierna
              där de undrar om det är så att den nuvarande alliansregeringen
              har ett annat förhållningssätt till gasledningen än den tidigare
              regeringen. I inlägg efter inlägg från oppositionen händer ingenting
              som motsäger det vi säger, nämligen att ingenting har ändrats
              i sak.
            </seg>
            <seg n="f6190f3f">
              Vi citerar Sahlin, Persson, Messing och Sommestad, och de har
              exakt samma förhållningssätt som den nuvarande regeringen. Svensk
              lag gäller. Havsrättskonventionen gäller. Det är inget som har
              ändrats därvidlag, och det är bra. Det kan inte vara så att man
              politiserar den svenska lagstiftningen på olika sätt. Svensk lag
              måste gälla, och det måste man förhålla sig till.
            </seg>
            <seg n="f3362c4b">
              Visst kan man göra reflexioner om naturgasen, om säkerhetspolitiska
              aspekter med mera. Jag kan hålla med om, och det tror jag att
              alla i den här salen kan hålla med om, att visst är naturgas bättre
              än brunkol och visst är vattenkraft och vindkraft bättre än naturgas.
              Men det här är en gasledning från Ryssland ned till Kontinentaleuropa.
              Vi har naturligtvis att förhålla oss till det enligt de lagar
              som gäller, och det är inte vilka lagar som helst. Det kommer
              att prövas strängt efter de förutsättningar som gäller i Östersjön
              och i Sverige.
            </seg>
            <seg n="2cd3833d">
              Många har lyft den säkerhetspolitiska frågan och ansett att här
              kommer ryssen inpå knuten. Ohly vinkar till mig när jag säger
              det. Jag lyssnade på vad Försvarsberedningen, detta gemensamma
              organ för den svenska säkerhets- och försvarspolitiken, sade.
              Det höjdes inte ett finger för att det här skulle innebära någon
              ökad risk för svensk del. Det är faktiskt så att vare sig man
              vill det eller inte kan ryska båtar, och det har visat sig tidigare
              i historien, verka i de här områdena utan att det ligger en gasledning
              på havets botten.
            </seg>
            <seg n="99b35111">
              Slutsatsen är att det här är politisk opportunism och ingenting
              annat. Det finns ett gemensamt intresse i Sveriges riksdag och
              hos svenska människor för miljön och i synnerhet för den svenska
              havsmiljön. Där skulle jag säga att alla inlägg är eniga. Men
              att göra just gasledningen till en motsättning har ni totalt misslyckats
              med.
            </seg>
          </u>
          <note type="speaker" n="f0b5cc95">
            Anf. 11 CARL B HAMILTON (fp):
          </note>
          <u who="unknown" xml:id="i-97b10a86247ca44a-1" n="be9a43ed">
            <seg n="aa42317f">
              Herr talman! Om man funderar igenom den här typen av frågor som
              en svensk regering har att ta ställning till är frågan om Sverige
              som nation bör och är beredd att ta en konflikt med två av våra
              största grannar, Ryssland och Tyskland. Om man överväger att svara
              ja på den frågan det var några här som ville att vi skulle vara
              väldigt modiga, och jag tillhör som bekant dem som måhända inte
              är särskilt modiga men i alla fall väldigt skeptiska till gasledningen
              ska man ha väldigt mycket på fötterna. Det gäller inte minst den
              formella beslutsprocessen.
            </seg>
            <seg n="2cbcd691">
              Våra bästa möjligheter i den här situationen, vårt bästa stöd,
              ligger i att med pedantisk noggrannhet och omsorgsfull svensk
              förvaltningstradition följa vårt eget nationella regelverk och
              alla relevanta internationella regelverk vad gäller miljö, miljöprövning
              och havsrätt.
            </seg>
            <seg n="fbc57522">
              Herr talman! Jag har fullt förtroende för att just Andreas Carlgren
              har den nödvändiga pedantiska noggrannheten i denna fråga. Jag
              hoppas och tror att andra i alliansen har samma förtroende.
            </seg>
            <seg n="23a179f1">
              Jag vill återkomma till det polsk-ryska misstroendet som grundläggande
              drivkraft för den ökade ryska energiexporten genom Östersjön.
              Vi bör komma till rätta med detta misstroende på olika sätt. Det
              har sagts några saker här om dessa länder.
            </seg>
            <seg n="9f206573">
              Polen är av central betydelse i sammanhanget. Det har varit en
              stoppkloss för energiexport över land från Ryssland till Kontinentaleuropa.
              De polska regeringarna har alltid varit emot gasexport över Polen
              sedan Polen blev fritt. Däremot har man varit positiv till oljeexport,
              men tyvärr har inte ryssarna velat göra det, utan de fraktar den
              hellre på tankfartyg. Vi har en ny regering i Polen som är mindre
              nationalistisk än den tidigare. Det är möjligt att vi nu har ett
              formativt skede där vi, med ökad diplomatisk aktivitet, skulle
              kunna förmå den nya polska regeringen att vara mer positivt inställd
              både till olja och till gasexport över land.
            </seg>
            <seg n="8bd9c156">
              Vi måste alltså försöka komma till rätta med det misstroende
              som är den grundläggande drivkraften. Det ska inte ske på ett
              naivt sätt men på olika vägar och i olika länderkonstellationer.
              Jag själv, och jag tror att jag talar för väldigt många svenskar,
              skulle varmt välkomna att utrikesminister Bildt utnyttjar sina
              goda kontakter och sitt stora förtroende i skilda läger för att
              konstruktiva förtroendeskapande diskussioner drivs om landbaserade
              lösningar på problemet med Rysslands energiexport till Kontinentaleuropa.
              Jag tror det vore väldigt värdefullt och önskvärt. Jag önskar
              att utrikesministern aktiverar sig på den punkten. Han gör ju
              mycket, men han talar inte alltid om vad han gör. Han har ett
              vitt kontaktnät, och vi hoppas att han utnyttjar det i denna situation.
              Det är väldigt viktigt, kanske inte så himla mycket för gasledningen
              ärligt talat, men oljetrafiken är det stora hotet framöver.
            </seg>
          </u>
          <note type="speaker" n="7bdeb1c6">
            Anf. 12 SVEN GUNNAR PERSSON (kd):
          </note>
          <u who="unknown" xml:id="i-22b2a08a2d8621bc-1" n="be9a43ed">
            <seg n="e2994cd7">
              Herr talman! Oppositionen kräver nu att Sverige ska gå ifrån
              de internationella konventioner som vi har undertecknat och står
              bakom, gå ifrån den ordning som gäller för svensk lagstiftning
              och avgöra frågan i en annan ordning. Det framgår alldeles klart
              av Lars Ohlys inlägg. Jag vill fråga Anders Ygeman: Delar du och
              Socialdemokraterna den uppfattningen? Den går tvärtemot vad ledande
              experter på internationell rätt och Carl B Hamilton angivit i
              tidningen i dag och i debatten här.
            </seg>
            <seg n="30c30c63">
              Vid två tidigare tillfällen har citat av Mona Sahlin ur svaret
              på Per Bills fråga upprepats här i kammaren. Det verkar som om
              de behöver upprepas en gång till. Hon sade: Innan det finns några
              ansökningar om att dra fram ledningen i svenskt vatten eller över
              svensk kontinentalsockel är det både olämpligt och omöjligt att
              uttala sig om eventuella miljökonsekvenser eller andra aspekter
              som kan komma att vägas in vid de prövningar som kan bli aktuella.
            </seg>
            <seg n="fa11a272">
              Gäller den här utsagan från dåvarande samhällsbyggnadsministern
              fortfarande, eller gäller den inte, Anders Ygeman?
            </seg>
            <seg n="6bbbfeb4">
              Den väg som nuvarande regering har valt är att annonsera att
              en noggrann och skarp miljöprövning ska genomföras när ansökan
              kommer in, en prövning som ska vara så skarp och tydlig att den
              kan leda till krav på bolaget som gör att gasledningen inte kommer
              till stånd.
            </seg>
            <seg n="4a9d33df">
              Våra ministrar, som har energi- och miljöfrågorna på sina bord,
              ska genom diplomatiska kontakter och samtal med de länder som
              redan har krävt eller kommer att ytterligare kräva förslag på
              alternativa dragningar på land över sitt territorium stötta dessa
              i deras arbete och strävan. Detta har Carl B Hamilton pekat på,
              och jag gjorde också det i mitt första inlägg. För det är väl
              inte så att oppositionen vill agera på ett sätt som innebär att
              en dragning över land i Sverige ska utredas. Är det så vi ska
              uppfatta det?
            </seg>
            <seg n="4d5788a5">
              Östersjöns känsliga miljö kräver att vi fullt ut och med kraft
              och tydlighet använder varje kommatecken i vår svenska mycket
              vassa miljölagstiftning miljöbalken, kontinentalsockellagen och
              andra lagar som träder fram till skydd för Östersjöns miljö. Det
              kräver framtida generationer av oss.
            </seg>
            <seg n="2f99f18b">
              (Applåder)
            </seg>
          </u>
          <note type="speaker" n="fcf8f62d">
            Anf. 13 LARS OHLY (v):
          </note>
          <u who="lars_ohly_b0c789" xml:id="i-9ffa2e0512108368-1" n="65878ff6">
            <seg n="b9ab0a4a">
              Herr talman! Sven Gunnar Persson säger att oppositionen kräver
              att vi ska gå ifrån internationella konventioner. Det är ingen
              här som har krävt det, och det är ingen som har sagt någonting
              i den riktningen. Nej, vi kräver ledarskap, och det kan det vara
              tungt att leva upp till när man har det ansvaret. Men ledarskapet
              kräver att man agerar och inte bara pratar, framför allt i en
              sådan överlevnadsfråga som miljön är.
            </seg>
            <seg n="3f80cf99">
              Andreas Carlgren säger: Om vi gör som ni säger frånhänder vi
              oss det verktyg som miljökonsekvensbeskrivningarna är. Om vi uttalar
              oss i förväg gör vi det lättare för dem som vill genomföra projektet
              att överklaga ett eventuellt negativt besked från Sverige.
            </seg>
            <seg n="d9c5d57b">
              Men det förklarar över huvud taget inte varför man inte kräver
              att ett landbaserat alternativ ska utredas. Ni kräver att ett
              annat havsbaserat alternativ ska utredas, och det går bra. Men
              du kan inte göra gemensam sak med de baltiska staterna och Polen
              och säga: Vi kräver utredning av ett landbaserat alternativ, för
              det är det minst miljöbelastande och minst miljöpåverkande som
              vi kan se.
            </seg>
            <seg n="5710db83">
              Håller argumentet att vi därigenom skulle frånhända oss det verktyg
              som miljökonsekvensbeskrivningarna är? Nej, det gör det inte.
            </seg>
            <seg n="ea4932b2">
              Ministern citerar tidigare socialdemokratiska ministrar gång
              efter annan. Citat efter citat har kommit. Det enda du lyckas
              bevisa, Andreas Carlgren, är att Socialdemokraterna har blivit
              grönare och Centerpartiet gråare.
            </seg>
            <seg n="4593d9d7">
              När jag, Peter Eriksson och Mona Sahlin skrev debattartikeln
              i Svenska Dagbladet citerade vi Said Mahmoudi, som mycket tydligt
              har ifrågasatt de självklarheter som Andreas Carlgren tycks tro
              att han står här och företräder. Det är nämligen så att företaget
              Nord Stream är registrerat i Schweiz, har sitt huvudsäte i staden
              Zug och juridiskt är schweiziskt.
            </seg>
            <seg n="9027bd57">
              Med anledning av det skriver Said Mahmoudi: Mot denna bakgrund
              anser jag att det är fel att framställa gasledningsprojektet som
              ett ryskt (eller ryskt-tyskt) projekt och lägga så mycket vikt
              vid Sveriges skyldigheter mot Ryssland och Tyskland enligt havsrättskonventionen.
              Utgångspunkten bör istället vara de rättsliga möjligheter som
              Sverige har gentemot ett utländskt företag som vill lägga ut undervattensrörledningar
              i svensk ekonomisk zon.
            </seg>
            <seg n="3e25e842">
              Det är uppenbart att Sverige på rättslig grund kan sätta käppar
              i hjulet för detta projekt och till och med har rimliga chanser
              att vinna en internationell rättslig tvist för att stoppa det.
              Sverige kan också nästan omöjliggöra projektet genom att säga
              blankt nej till kompressorstationen.
            </seg>
            <seg n="39c0c09f">
              Det mest intressanta Said Mahmoudi skriver är: Men i slutändan
              är det ett politiskt, och inte juridiskt, beslut där ett svenskt
              nej till projektet ska vägas mot de politiska och kanske ekonomiska
              konsekvenser som Rysslands och Tysklands missnöje medför.
            </seg>
            <seg n="c48e7107">
              Och det är väl där vi hamnar. Ni är mjuka i ryggen. Ni vågar
              inte ta fajten. Därför upprepar jag: Detta handlar om politik.
              Det innebär inte att vi ska frånträda några konventioner. Det
              innebär inte att vi ska sätta oss över den internationella juridiken.
              Det innebär att vi ska använda de politiska verktyg vi har.
            </seg>
            <seg n="d5b317b4">
              Det främsta politiska verktyget i Sverige är Sveriges riksdag.
              Använd denna riksdag, där det finns ett mycket starkt stöd för
              den skepticism som Carl B Hamilton uttrycker. Enligt Ekot är 72
              procent av riksdagsledamöterna negativa och bara 11 procent positiva.
              Använd denna riksdag för att visa att vi tar miljöfrågorna på
              allvar och ställer mycket tuffare krav på dem som vill lägga ned
              rörledningar i Östersjön och därigenom rubba den biologiska balansen
              än de var beredda på när de planerade projektet.
            </seg>
            <seg n="2a2f6d74">
              Ledarskap, Andreas Carlgren! Det är vad som krävs.
            </seg>
          </u>
          <note type="speaker" n="a46f597b">
            Anf. 14 PER BOLUND (mp):
          </note>
          <u who="per_bolund_208efb" xml:id="i-2476d6360beee4b5-1" n="b94937bd">
            <seg n="1a6da097">
              Herr talman! Andreas Carlgren gör ett stort nummer av att man
              inte får uttala sig politiskt när det pågår en miljöprövning.
              Men det resonemanget kan inte vara hållbart. Det kan inte vara
              så att bara för att det är på gång att det ska göras en miljöprövning
              av gasledningen i Sverige den har inte ens inletts ska det läggas
              munkavle på regeringen, så att den inte kan uttala sig i för Sverige
              viktiga politiska frågor som berör vår säkerhetspolitik, vår utrikespolitik
              och inte minst vår miljöpolitik.
            </seg>
            <seg n="a0baf7b8">
              Det kan inte vara så att bara för att det ska inledas en miljöprövning
              kan Sverige och Sveriges regering inte uttala sig om vilka energikällor
              man tänker använda sig av i framtiden. Självklart måste Sverige
              kunna säga att vi inte är intresserade av att ta rysk naturgas
              från gasledningen. Tyvärr har vi fortfarande inte fått något besked
              om regeringens planer på ökad gasanvändning.
            </seg>
            <seg n="46abc95e">
              Andreas Carlgren har haft två inlägg på sig att svara på frågan
              och tydliggöra Sveriges hållning. Vi har inte hört någonting.
              Det finns ett till, så du har möjligheten.
            </seg>
            <seg n="b60bd2a5">
              Så länge som regeringen står och mumlar om naturgasen och pratar
              om den som en övergångslösning, inte klart tar ställning mot att
              Sverige ska öka användningen av rysk naturgas, kommer intressenterna
              bakom gasledningen att utgå från att Sverige på sikt kommer att
              ansluta sig till gasnätet.
            </seg>
            <seg n="c8d7ad32">
              Regeringens tystnad spelar i det här fallet gasindustrin rakt
              i händerna. Varför är det så svårt, Andreas Carlgren, att klargöra
              att Sverige inte tänker basera sin energi på rysk naturgas?
            </seg>
            <seg n="eeda424b">
              Det är också så att gasledningen får väldigt stora miljöpolitiska
              effekter. Under decennier har Östersjön utsatts för stora utsläpp
              och hög belastning av miljögifter och övergödande ämnen. De ämnena
              har samlats i bottensedimenten i Östersjön. Där ligger också dumpade
              kemikalier och kemiska stridsmedel samt ammunition. När ledningen
              byggs finns det en överhängande risk att giftiga ämnen kommer
              ut i ekosystemen och belastar Östersjömiljön.
            </seg>
            <seg n="d31beca0">
              Samtidigt som regeringen talar om sina satsningar på Östersjön
              och havsmiljön godkänner man med sin tystnad att det byggs en
              gasledning som kommer att hota just denna miljö och de satsningar
              som man talar så vackert om.
            </seg>
            <seg n="44ca6ef3">
              Enligt internationella regler, som vi har varit inne på, måste
              en riktig miljökonsekvensbeskrivning innehålla relevanta jämförelsealternativ.
              Det självklara alternativet i det här fallet är att dra en ledning
              på land.
            </seg>
            <seg n="d8a6f8d0">
              Flera myndigheter bland annat länsstyrelser, kommuner och andra
              myndigheter här i Sverige har sagt i de inledande prövningarna
              inför en miljökonsekvensbeskrivning att man vill ha en landbaserad
              gasledning.
            </seg>
            <seg n="038fce91">
              Vi kräver att regeringen här och nu i debatten klargör att man
              inte accepterar en miljökonsekvensbeskrivning för gasledningen
              om den inte innehåller ett väl utrett landbaserat alternativ.
              Det är till fördel för alla.
            </seg>
            <seg n="79c873e1">
              Det är till fördel för svenska folket som är undrande över den
              frågan. Det är också till fördel för gaskonsortiet som behöver
              få klara och tydliga regler tidigt för att slippa att investeringar
              görs förgäves.
            </seg>
            <seg n="db31c2c0">
              Det bästa som regeringen kan göra för att föra frågan framåt
              är att väldigt klart och tydligt nu anföra att vi inte kommer
              att använda oss av rysk naturgas. Sverige vill inte ansluta sitt
              energisystem till den rysk-tyska gasledningen.
            </seg>
            <seg n="3c99dfe0">
              Vi kommer för att miljökonsekvensbeskrivningen ska kunna godkännas
              att kräva att man också har med ett landbaserat alternativ.
            </seg>
          </u>
          <note type="speaker" n="e8a9b5a5">
            Anf. 15 Miljöminister ANDREAS CARLGREN (c):
          </note>
          <u who="unknown" xml:id="i-2137c6cb6864c21c-1" n="be9a43ed">
            <seg n="a08857e2">
              Herr talman! Jag ställdes inför frågor när det gällde Göran Perssons
              tidigare uttalanden. Det är självklart att gasledningen inte byggs
              av svenskt intresse. Ingen anslutning till Sverige är aktuell.
              Den svenska regeringen förespråkar självklart inte heller det.
            </seg>
            <seg n="367eda62">
              Här har talats om ledarskap och ryggar. Låt mig bara säga att
              det ibland också krävs nog råg i ryggen att stå för ståndpunkten
              att land ska med lag byggas. Det betyder i det här fallet att
              vi ska vara mycket noga med att inte förlora de lagliga verktyg
              vi har här i Sverige och som också avgör våra relationer till
              andra länder.
            </seg>
            <seg n="77fde989">
              Det är att fullfölja den gamla stolta svenska traditionen att
              i relationer mellan länder är det folkrätten som avgör. Folkrätten
              är inarbetad i svensk lag, och det är den vi tillämpar. Det är
              vår styrka och vårt ledarskap. Det är att ha nog råg i ryggen.
            </seg>
            <seg n="0338e173">
              Det sägs gång på gång: Varför kräver ni inte att andra länder
              ska göra miljökonsekvensbeskrivningar vid sina territorier? Vi
              understöder det. Men det är inte den svenska regeringen som ska
              in och domptera på andra länders territorier lika lite som vi
              accepterar att andra länder dompterar på vårt.
            </seg>
            <seg n="51eb4631">
              Grön har trots allt två betydelser, Lars Ohly. Mina värderingar
              är gröna. Det kommer naturligtvis också att synas i miljöprövningen.
              Men jag är inte grön i den meningen att jag är så nybörjarmässig
              att jag tänker riskera att förlora det redskap som är Sveriges
              viktigaste. Det är en noggrann, mycket tuff och utförlig miljöprövning.
            </seg>
            <seg n="22035ce8">
              Ni har inte med ett ord försökt att besvara frågan att ni skulle
              riskera att tappa detta verktyg om vi verkligen följde det agerande
              som oppositionen här i dag har förespråkat. Det tycker jag är
              skamligt.
            </seg>
          </u>
          <note n="0b298fca">
            I detta anförande instämde Annie Johansson, Per Lodenius och
            Roger Tiefensee (alla c).
          </note>
          <note type="speaker" n="755f7d5f">
            Anf. 16 ANDERS YGEMAN (s):
          </note>
          <u who="anders_ygeman_87fca7" xml:id="i-e0963ab29a4f0bbb-2" n="011ac9c8">
            <seg n="e674048e">
              Herr talman! Det var hårda ord mot slutet av miljöministerns
              anförande, och de var ganska obegripliga. Jag har i varje inlägg
              konstaterat att den formella miljöprövningen ska ha sin gång.
              Det är precis detsamma som sagts av Mona Sahlin, Lena Sommestad,
              Ulrica Messing, Carl B Hamilton och Göran Persson, som ni tidigare
              har citerat från den här talarstolen. Jag och Socialdemokraterna
              har den uppfattningen. Det går att gå tillbaka till kammarens
              protokoll och läsa det från varje inlägg.
            </seg>
            <seg n="3882eac1">
              Vi vill ställa krav på konsortiet om alternativ dragning på land
              för att det alternativet ska kunna miljökonsekvensbeskrivas. Andreas
              Carlgren vill ställa krav på en annan havsbaserad dragning. Vad
              är skillnaden? Jo, skillnaden är att den ena hållningen gör det
              lättare att tillvarata Sveriges intressen.
            </seg>
            <seg n="21cae94c">
              Vi klargjorde tidigt att en gasledning och en grenledning inte
              låg i Sveriges intresse. Carlgren har under debattens gång flyttat
              sig närmare den hållningen även om han snubblade lite på orden.
              Jag hoppas att det är början på en omsvängning och att Carlgren
              kan tydligt klargöra att en gasledning inte ligger i Sveriges
              intresse.
            </seg>
            <seg n="039d33c0">
              Jag hoppas att det är början på en omsvängning så att han sedan
              också vågar ställa krav på konsortiet när en miljöprövning kommer
              in att också redovisa ett landbaserat alternativ så att vi kan
              säkerställa att den bästa miljöprövningen görs komma för komma
              så att vi kan undvika en gasledning som inte ligger i Sveriges
              intresse.
            </seg>
          </u>
          <note type="speaker" n="04b4ea0b">
            Anf. 17 OLA SUNDELL (m):
          </note>
          <u who="ola_sundell_eb6807" xml:id="i-4327a66a7ce324c1-2" n="f2acc3ac">
            <seg n="66014456">
              Herr talman! Äntligen kom det från Anders Ygeman att den tidigare
              linjen gäller. Det är svenska lagar och havsrättskonventionen,
              ingenting skiljer därvidlag.
            </seg>
            <seg n="d7d5c526">
              När det gäller gasen finns det inget intresse i den här riksdagen
              för någon storskalig svensk introduktion. Gas är inte aktuellt.
              Den här ledningen byggs av ett företag som vi inte har något som
              helst intresse i. Men vi har givetvis att förhålla oss till den
              ansökan som så småningom ska komma in. Vi diskuterar en ansökan
              som ännu inte har landat på regeringens bord.
            </seg>
            <seg n="7c98bdf0">
              I övrigt fullföljer Sverige förstås omställningen av vårt energisystem.
              Det gäller att det ska vara klimatneutralt. Det innebär att någon
              gas över huvud taget inte är aktuell.
            </seg>
            <seg n="3fbc3571">
              Det stämmer inte att uppställningen i riksdagen skulle vara 70
              emot och 11 för. Det är fyra partier här i dag som har ställt
              sig bakom vår miljöminister Andreas Carlgren. Vad jag vet har
              vi efter det senaste valet majoritet i den här kammaren.
            </seg>
            <seg n="657b67be">
              Det innebär att det är fullständig uppställning bakom den politik
              som alliansregeringen för och i det här fallet Andreas Carlgren.
              Något annat är falsarier.
            </seg>
            <seg n="a0f2439c">
              Ta ansvar i oppositionsrollen, Anders Ygeman! Den här debatten
              har visat att era argument inte håller. Samma linje gäller i dag
              som tidigare. Det går inte att agera på det här sättet i en roll
              där man eventuellt är ett statsbärande parti.
            </seg>
          </u>
          <note type="speaker" n="bfc8b7cd">
            Anf. 18 CARL B HAMILTON (fp):
          </note>
          <u who="unknown" xml:id="i-97b10a86247ca44a-2" n="be9a43ed">
            <seg n="39f0cb0a">
              Herr talman! Det är precis som föregående talare sade. Här finns
              en stark politisk majoritet, det vill säga den vanliga majoriteten,
              för regeringens linje. Däremot finns det många riksdagsledamöter
              som anser att den här ledningen är oönskad. Men det är två skilda
              saker.
            </seg>
            <seg n="85b84965">
              Vare sig vi är för eller emot ledningen, vare sig vi är skeptiska
              eller entusiastiska jag har aldrig träffat någon entusiast ställer
              vi i alla händelser upp på den pedantiska noggrannheten i den
              juridiska prövningen eftersom det är vår metod.
            </seg>
            <seg n="95efd51f">
              Lars Ohly verkade komma direkt från ett torgmöte. Han ville att
              vi tillsammans med de baltiska staterna och Polen ska kräva en
              landbaserad lösning. Verkligheten är mer komplicerad än så. Polackerna
              har hittills varit emot detta. Då kan vi ju inte ja, ni förstår
              själva. De baltiska staterna har lite olika inställning. Litauen
              tycker ungefär som Polen. De andra två är positiva till en gasledning
              på land om den dras enligt ett alternativ som de föredrar Amber,
              som betyder bärnsten. Det skulle Litauen också kunna acceptera.
            </seg>
            <seg n="23d82963">
              Det är alltså inte så enkel politik på andra sidan Östersjön
              beträffande energi och energitransporter att man kan gå samman
              i en enig front och kräva det ena eller det andra. Det var därför
              jag tryckte på detta. Jag menar att vår utrikesminister ska använda
              sitt kontaktnät och sin stora kunskap om de här frågorna för att
              resonera fram att tvinga fram är svårt en större samstämmighet
              och ett större ömsesidigt förtroende mellan de tre baltiska staterna
              och Polen å den ena sidan och Ryssland å den andra. Det skulle
              gynna oss och det skulle gynna Östersjön om man lyckades med det
              och kom fram en bit på vägen.
            </seg>
          </u>
          <note type="speaker" n="eda9fc41">
            Anf. 19 SVEN GUNNAR PERSSON (kd):
          </note>
          <u who="unknown" xml:id="i-22b2a08a2d8621bc-2" n="be9a43ed">
            <seg n="59d5d9aa">
              Herr talman! Jag har stor respekt för det som FN:s rättschef
              under tio år, Hans Corell, skriver i Svenska Dagbladet i dag och
              som tidigare har citerats: Att slå politiskt mynt av gasledningen
              och säkerhetspolitiken vilseleder allmänheten och undergräver
              Sveriges trovärdighet.
            </seg>
            <seg n="b3fd6616">
              Men låt oss så här i avslutningen av debatten och i juletid vara
              lite positiva och glada! Låt oss från den här debatten ta med
              oss det starka engagemanget för Östersjöns miljö och uppslutningen
              kring och bevakningen av den miljöprövning och tillståndsprocess
              som regeringen faktiskt ansvarar för. Här har riksdagen i fortsättningen
              nu under våren alla möjligheter att utöva sin kontrollmakt. Det
              kommer också Kristdemokraterna och jag själva att medverka till.
              Så kan miljöprövningen och arbetet ske på det mest miljöriktiga
              och effektiva sättet.
            </seg>
          </u>
          <note n="19207ecb">
            God jul, herr talman och ärade ledamöter!
          </note>
          <note type="speaker" n="8d811b0b">
            Anf. 20 LARS OHLY (v):
          </note>
          <u who="lars_ohly_b0c789" xml:id="i-9ffa2e0512108368-2" n="65878ff6">
            <seg n="22c36520">
              Herr talman! Det var ett bra retoriskt knep. Nu framstår man
              ju som sur och grinig vad man än säger och jag får väl göra det
              då.
            </seg>
            <seg n="8bc8969c">
              Jag ska först bara säga något om Ekots falsarier. Dagens Eko
              ringde runt till alla riksdagsledamöter. 62 procent svarade. 72
              procent var negativa. Inom allianspartierna var motsvarande siffra
              60 procent negativa. Det är inte någonting som bara är taget ur
              luften.
            </seg>
            <seg n="e2706a49">
              Jag ska ändå försöka vara lite positiv. Jag välkomnar att Andreas
              Carlgren faktiskt förflyttar sig lite grann. Beskedet om en grenledning
              var tydligare i det sista inlägget än det har varit tidigare.
              Även om jag håller med Anders Ygeman om att Carlgren inte kunde
              ta orden att detta projekt inte är i Sveriges intresse i sin mun
              var det ändå så nära man kunde komma. Åtminstone hade inte jag
              större krav på ministern utifrån tidigare ställningstaganden.
            </seg>
            <seg n="3b54ea57">
              Men jag menar fortfarande att man inte kan börja med att livrädda
              Östersjön genom att bejaka projekt som förstör och försämrar miljön.
              Det är en omöjlig politisk hållning. Därför var våra krav egentligen
              inte särskilt märkliga.
            </seg>
            <seg n="5156b555">
              Vi sade så här i den debattartikel som jag skrev tillsammans
              med Mona Sahlin och Peter Eriksson: Ta tydlig ställning mot planerna
              att lägga en gasledning i Östersjön! Säg att det inte är i Sveriges
              intresse! Samordna politiken med de andra Östersjöstaterna, vilket
              naturligtvis inte är enkelt men ändå bör göras. Stöd de baltiska
              staterna och Polen i deras ansträngningar för att utreda en dragning
              på land! Vi sade alltså inte att Sverige ska lägga sig i andra
              länders interna angelägenheter. Slutligen skrev vi: Ta klart avstånd
              från planerna att bygga en grenledning till Sverige från den aktuella
              gasledningen!
            </seg>
            <seg n="4a66ba29">
              På en av de fyra punkterna känner jag att regeringen företräder
              det vi ville. På övriga kvarstår det.
            </seg>
            <seg n="a5a041d4">
              Men i juletid hoppas jag naturligtvis att den goda stämningen
              sprider sig även in i Regeringskansliet och att ni, när ni har
              funderat lite grann över debatten, kommer fram till att en rimlig
              hållning för miljön är att vara mycket tuffare och inte längre
              låtsas vara i opposition. God jul, Andreas Carlgren!
            </seg>
          </u>
          <note type="speaker" n="975c2491">
            Anf. 21 PER BOLUND (mp):
          </note>
          <u who="per_bolund_208efb" xml:id="i-2476d6360beee4b5-2" n="b94937bd">
            <seg n="7ba0d470">
              Herr talman! Också jag vill avsluta debatten i positiv anda så
              positiv som det nu går. Jag välkomnar att vi åtminstone har fått
              några stapplande första försök att ta avstånd från gasanvändning
              i Sverige. Vi får hoppas att regeringen fortsätter att följa den
              linjen även i de kommande beslut som den ska fatta.
            </seg>
            <seg n="cb7b6131">
              Jag vill vara tydlig, eftersom frågan har ställts här. Självfallet
              ska miljöprövningen följa svensk lag. Självfallet ska den följa
              internationella överenskommelser. Men man kan inte från regeringens
              sida låtsas att man kan hantera frågan om en 120 mils gasledning
              på Östersjöns botten på samma sätt som man skulle hantera ett
              överklagande av ett villabygge i Östersund. Gasledningen har betydligt
              fler konsekvenser politiskt, både utrikespolitiskt, säkerhetspolitiskt
              och miljöpolitiskt. Då måste man också ta konsekvenserna av det
              och därmed också vara tydlig från regeringens sida. Det är den
              tydligheten som vi har efterfrågat och som vi tyvärr inte har
              sett så många tecken på än så länge.
            </seg>
            <seg n="d708556a">
              Nu när det börjar närma sig jul vill jag också passa på att önska
              både talmannen, ledamöterna och regeringen en god jul och ett
              gott nytt år. Jag hoppas att ni använder julledigheten till att
              samla mod. Jag ska avsluta med en riktig julvers, för det är ett
              bra sätt inför julen.
            </seg>
          </u>
          <note n="3f9af9ba">
            Överläggningen var härmed avslutad.
          </note>
          <note n="04415063">
            5 § Hänvisning av ärende till utskott
          </note>
          <note n="0e2129a9">
            Föredrogs och hänvisades
          </note>
          <note n="d4679099">
            6 § Anmälan om interpellationer
          </note>
          <note n="711c0ac6">
            Anmäldes att följande interpellationer framställts
          </note>
          <note n="4afdb4c0">
            den 21 december
          </note>
          <note n="ead86464">
            Marie Granlund
          </note>
          <note n="55b89445">
            Lena Olsson
          </note>
          <note n="ead86464">
            Marie Granlund
          </note>
          <note n="87310bfb">
            Bodil Ceballos
          </note>
          <note n="1697a70a">
            Patrik Björck
          </note>
          <note n="d469de69">
            Alf Eriksson
          </note>
          <note n="b72d7950">
            LiseLotte Olsson
          </note>
          <note n="b72d7950">
            LiseLotte Olsson
          </note>
          <note n="5aa675c7">
            Interpellationerna redovisas i bilaga som fogats till riksdagens
            snabbprotokoll tisdagen den 15 januari 2008.
          </note>
          <note n="8f6eb0a4">
            7 § Anmälan om frågor för skriftliga svar
          </note>
          <note n="8d70521a">
            Anmäldes att följande frågor för skriftliga svar framställts
          </note>
          <note n="4afdb4c0">
            den 21 december
          </note>
          <note n="b95b3e13">
            Birgitta Eriksson
          </note>
          <note n="01497b76">
            Ingemar Vänerlöv
          </note>
          <note n="27959793">
            Hillevi Engström
          </note>
          <note n="27959793">
            Hillevi Engström
          </note>
          <note n="b95b3e13">
            Birgitta Eriksson
          </note>
          <note n="b95b3e13">
            Birgitta Eriksson
          </note>
          <note n="a9e84c55">
            Hans Linde
          </note>
          <note n="04d7de80">
            Anne Ludvigsson
          </note>
          <note n="04d7de80">
            Anne Ludvigsson
          </note>
          <note n="5c5f1ce3">
            Helena Bouveng
          </note>
          <note n="1246eecd">
            Frågorna redovisas i bilaga som fogats till riksdagens snabbprotokoll
            tisdagen den 15 januari 2008.
          </note>
          <note n="a06ec7ee">
            8 § Anmälan om skriftligt svar på fråga
          </note>
          <note n="3692f5f7">
            Anmäldes att skriftligt svar på följande fråga inkommit
          </note>
          <note n="4afdb4c0">
            den 21 december
          </note>
          <note n="7003975e">
            Margareta Cederfelt
          </note>
          <note n="45a8bb0c">
            Svaret redovisas i bilaga som fogats till riksdagens snabbprotokoll
            tisdagen den 15 januari 2008.
          </note>
          <note n="72313244">
            9 § Kammaren åtskildes kl. 11.27.
          </note>
          <note n="eae47a96">
            Förhandlingarna leddes av talmannen.
          </note>
          <note n="eb1af5d9">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
