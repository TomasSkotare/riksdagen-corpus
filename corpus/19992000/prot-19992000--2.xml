<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 1999</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 1999</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-19992000--2</head>
          <docDate when="1999">1999</docDate>
        </div>
      </front>
      <body>
        <div>
          <note n="34c26bc2">
            Det justerade protokollet beräknas utkomma om 3 veckor
          </note>
          <note n="007cec82">
            --------------------------------------------------------------------
          </note>
          <note n="4b6d5005">
            Efter gudstjänst i Storkyrkan, där predikan hölls av domprost
            Tony Guldbrandzén, öppnades riksmötet i kammarens plenisal enligt
            det program som fogats till detta protokoll.
          </note>
          <note n="11bb4f6f">
            1 § Öppnande av riksmötet
          </note>
          <note type="speaker" n="027a0644">
            Anf. 1 TALMANNEN:
          </note>
          <u who="unknown" xml:id="i-62d306e4fed9bcba-0" n="5acacc15">
            <seg n="e1e17983">
              Jag hemställer att Eders Majestät måtte förklara
            </seg>
          </u>
          <note n="d1d11601">
            1999/2000 års riksmöte för öppnat.
          </note>
          <note type="speaker" n="7ae2f7d6">
            Anf. 2 HANS MAJESTÄT KONUNGEN:
          </note>
          <u who="unknown" xml:id="i-cbc88fdd3b9299f6-0" n="5acacc15">
            <seg n="7699eaf1">
              Fru talman! Ärade riksdagsledamöter! Som alltid finns för Sverige
              och för svenskar många viktiga frågor på agendan för det riksmöte
              som nu inleds. Det faktum att riksdagen under detta arbetsår ska
              leda
            </seg>
            <seg n="d36c27bf">
              Sverige in i ett nytt millennium medför ett speciellt ansvar.
              Övergången till ett nytt årtusende ger oss anledning att tänka
              långsiktigt och globalt. Tankar på den okända framtiden med tusenåriga
              perspektiv är spännande och fantasieggande, men inte helt utan
              oro.
            </seg>
            <seg n="998c7a39">
              Vid tiden för Kristi födelse uppskattar man i dag att jorden
              hade en befolkning på 250 miljoner människor. Den siffran var
              oförändrad vid förra millennieskiftet. Men därefter har jordens
              befolkning ökat explosionsartat. Vid det kommande millennieskiftet
              kommer vi att vara runt 6 miljarder människor på jorden. Hur länge
              kan vi klara en sådan befolkningsökning, och hur kommer det att
              se ut på jorden vid nästa millennieskifte? Ja, sådana omfattande
              framåtblickar kan vara skrämmande. Men de är viktiga, och även
              nyttiga, för att sätta våra svenska dagliga problem i relation
              till det som händer i världen i stort.
            </seg>
            <seg n="abcb8356">
              Naturkatastrofer av det slag som nyligen drabbat både Turkiet
              och Grekland är ofta svåra att förutse och dessvärre omöjliga
              att förhindra. Den hårt drabbade befolkningen måste emellertid
              på alla sätt få den hjälp den behöver. Här har både Sverige som
              nation och svenskarna som individer en uppgift som vi av tradition
              fullgör på ett ansvarsfullt sätt och med stor empati.
            </seg>
            <seg n="6d8fb36e">
              De konflikter som just nu sargar Indonesien och dess befolkning
              svårt engagerar en hel värld. De mänskliga tragedier som följer
              i spåren av krig kan vi både lindra och i viss mån förebygga genom
              ett aktivt fredsarbete, bl.a. inom Förenta nationerna.
            </seg>
            <seg n="3535d4d2">
              De öppna striderna i f.d. Jugoslavien och senast i
            </seg>
            <seg n="80ab27b6">
              Kosova har upphört, förhoppningsvis för gott. Stora ansträngningar
              pågår för att säkra fred och frihet liksom för att återställa
              den raserade samhällsstrukturen. Sverige deltar förtjänstfullt
              inom en mängd områden och bidrar därigenom till stabilisering
              och normalisering av förhållandena i området.
            </seg>
            <seg n="d6f9b36a">
              De senaste åren har präglats av en dyster bild av
            </seg>
            <seg n="cd4dcd32">
              Sverige. Men vi kan knappast påstå att millennieskiftet har föregåtts
              av några domedagsprofetior. Det är glädjande om den senaste tidens
              ekonomiska prognoser kan bidra till en växande framtidstro. En
              sådan kan uppenbarligen spåras hos svenska folket och då särskilt
              bland ungdomen, enligt en grupp svenska forskare som årligen vetenskapligt
              kartlägger opinionsläget i landet.
            </seg>
            <seg n="feafe517">
              Men dessa undersökningar visar också att svenska folkets engagemang
              i miljöfrågor dessvärre minskar.
            </seg>
            <seg n="c9b956cf">
              Jag hoppas att de globala och långsiktiga perspektiven inför
              det kommande årsskiftet bidrar till att återuppväcka intresset
              för människans framtida livsbetingelser på jorden.
            </seg>
            <seg n="c6dcf861">
              Med dagens snabba teknikutveckling och globalisering av ekonomin
              är en hög utbildningsnivå hos hela befolkningen en viktig nationell
              angelägenhet när det gäller att skapa och bibehålla arbetstillfällen
              i landet. Riksdagen har under senare år fattat flera beslut angående
              en expansion av utbildningssystemet i landet. Det är viktiga framtidssatsningar
              för vilka grunden måste läggas redan i tidig ålder. I våra skolor
              utförs ett viktigt arbete som är värt både uppmärksamhet och stor
              respekt.
            </seg>
            <seg n="3ffc261e">
              Avslutningsvis kan jag konstatera att mitt och drottningens arbete
              för Sverige hemma och utomlands som vanligt varit inspirerande
              och lärorikt under det gångna riksdagsåret.
            </seg>
            <seg n="0a06f5b6">
              Vi har bl.a. avlagt statsbesök i Moçambique och
            </seg>
            <seg n="ea83c7f8">
              Grekland. Det mottagande vi där har fått vittnar om att Sverige
              har ett gott anseende i dessa båda länder.
            </seg>
            <seg n="e4fd100c">
              Vi har också haft glädjen att hälsa Islands, Sydafrikas och Ukrainas
              presidenter välkomna på statsbesök i vårt land.
            </seg>
            <seg n="35256daf">
              Jag vill nu tillönska er, valda ombud för Sveriges folk, lycka
              och framgång i ert ansvarsfulla värv under det kommande arbetsåret.
            </seg>
            <seg n="24074ba2">
              Med dessa ord förklarar jag 1999/2000 års riksmöte öppnat.
            </seg>
          </u>
          <note n="f7d40c07">
            2 § Regeringsförklaring
          </note>
          <note n="b780bcf9">
            Anf. 3 Statsminister GÖRAN PERS-
          </note>
          <note n="ca8c9b51">
            SON (s):
          </note>
          <note n="390279bc">
            Eders Majestäter, Eders Kungliga Högheter, fru talman, ledamöter
            av Sveriges riksdag!
          </note>
          <u who="unknown" xml:id="i-d2f86a9e6e4c7a7f-0" n="5acacc15">
            <seg n="7c69ea7b">
              I dag samlas den riksdag som ska leda Sverige ut ur ett millennium
              och in i ett annat.
            </seg>
            <seg n="303f4ab6">
              Det är en symbolisk händelse. Fyrtio generationer har under det
              gångna årtusendet lyft vårt land ur vidskepelsens vanföreställningar
              in i vetenskapens insikt.
            </seg>
            <seg n="bb230890">
              På fyra generationer har industrialismen vuxit fram.
            </seg>
            <seg n="8d7333cb">
              På en generation har Sverige datoriserats.
            </seg>
            <seg n="7f435c20">
              Genom civilisationens hisnande utveckling har idén om rättfärdighet
              och allas lika värde närt människors förhoppningar och drömmar.
              Från de grekiska stadsdemokratierna till franska revolutionens
              krav på frihet, jämlikhet och broderskap. Från Bergspredikans
              budskap om att ljuset ska lysa för alla till Martin
            </seg>
            <seg n="f8d8fc85">
              Luther Kings dröm.
            </seg>
            <seg n="aa582a8a">
              Humanismens ideal - jämlikheten och solidariteten - är tidlösa.
              Deras praktiska omsättning i allmän rösträtt och demokratiskt
              statsskick är 1900-talets största framsteg.
            </seg>
            <seg n="249c82b5">
              För tio år sedan rämnade Berlinmuren. Det kalla krigets hot mot
              människoliv och människovärde var över. Kommunismen i Europa störtades.
              När 90-talet nu går mot sitt slut kan forna fiender tillsammans
              göra Östersjöområdet till en snabbt växande framtidsregion. Samarbete
              präglar åter vår kontinent.
            </seg>
            <seg n="398f03cf">
              I vårt land är ekonomins utveckling stark. Redan inom några år
              kan vi nå målet att 80 % av befolkningen mellan 20 och 64 år ska
              ha ett arbete. Den öppna arbetslösheten kan under nästa år pressas
              tillbaka till 4 %.
            </seg>
            <seg n="3997cc9b">
              Vi kan sätta punkt för ett årtionde som präglats av finansiell
              kris, massarbetslöshet och växande klyftor.
            </seg>
            <seg n="3615c22c">
              Genom de senaste årens kraftfulla ekonomiska politik kan svenska
              folket nu för första gången på ett decennium självt välja hur
              vägen in i framtiden ska gestalta sig.
            </seg>
            <seg n="2a533a8c">
              Människors uppoffringar har givit resultat. De växande överskotten
              i de offentliga finanserna ska användas till att betala av på
              statsskulden, stärka skolan, vården och omsorgen om barn och gamla,
              ge löntagarna en återbäring för egenavgifterna och motverka regional
              obalans. Klyftorna i samhället kan åter minska.
            </seg>
            <seg n="ea56fc40">
              Sverige lämnar 1900-talet i en ekonomisk styrkeposition. Vi kan
              se fram emot 2000-talet med välgrundade förväntningar, i en känsla
              av växande framtidstro. I detta klimat växer den politiska uppslutningen
              kring solidariteten som bärande princip för Sveriges utveckling.
              Samhällsbygget kan föras vidare på en gemensam grund.
            </seg>
            <seg n="ce624e55">
              Sverige ska vara en ledande kunskapsnation.
            </seg>
            <seg n="453ff804">
              För att höja sitt välstånd och förverkliga sina livsdrömmar blir
              människan allt mer beroende av utbildning och kunskap. Hög kompetens
              kommer att vara avgörande för svenska företags expansion på världsmarknaden.
            </seg>
            <seg n="2632457f">
              Den svenska förskolan har en unik bredd och kvalitet. Dess pedagogiska
              roll ska utvecklas, och den görs stegvis tillgänglig för alla
              barn. Skolan ska ge varje barn uppmuntran i sina drivkrafter att
              lära och utvecklas. En särskild satsning görs för att förbättra
              stödet till barn som bor i utsatta områden i våra storstäder.
              En ny lärarutbildning formas, och kompetensutvecklingen för lärarna
              underlättas.
            </seg>
            <seg n="2dac0da0">
              Utbyggnaden av högskolan fortsätter. Sammantaget kommer närmare
              100 000 nya studieplatser att ha skapats mellan åren 1997 och
              2002. Studentinflytandet över utbildningen ska öka. De könsbundna
              studievalen måste brytas. Studenternas ekonomiska situation ska
              förbättras genom att studiestödet reformeras.
            </seg>
            <seg n="26f56f5c">
              I Sverige ska världsledande forskning kombineras med breda möjligheter
              för alla till utbildning av hög kvalitet. Kunskapslyftet ger de
              människor som tidigare inte fått en bra grundutbildning nya möjligheter
              till förkovran och personlig utveckling. Kompetensutvecklingen
              i arbetslivet ska stärkas. Anslagen höjs till grundforskning och
              spetskompetens. En forskningspolitisk proposition föreläggs riksdagen.
            </seg>
            <seg n="ae53711e">
              Kunskapen och humanismen bärs av en levande kultur, där människan
              har tillgång till sitt språk, kan ge uttryck för sina önskningar
              och drömmar och formulera sina visioner. Folkbiblioteken, folkbildningen
              och de allmänna samlingslokalerna är omistliga i den svenska demokratin.
              Läsandet måste uppmuntras.
            </seg>
            <seg n="64e01609">
              Konstnärerna ska ha goda förutsättningar att arbeta, möta sin
              publik och leva av sitt konstnärliga arbete.
            </seg>
            <seg n="d4eafdea">
              Sverige ska vara en ledande IT-nation.
            </seg>
            <seg n="5e07a5fa">
              Informationssamhället förändrar näringsliv och demokrati. Kunskap
              som tidigare var förunnat ett fåtal öppnas för alla. Regionala
              obalanser kan motverkas, produktiviteten öka och nya företag skapas.
            </seg>
            <seg n="fd8538a3">
              Informationstekniken måste vara ett medel för ökad frihet, delaktighet
              och rättvisa.
            </seg>
            <seg n="c23c8e6b">
              Datoranvändandet i vårt land är bland det högsta i världen. Så
              gott som varje elev har tillgång till en dator i skolan. Svenska
              företag är ledande i att använda, utveckla och producera ett brett
              spektrum av IT-
            </seg>
            <seg n="b9cffcf5">
              produkter. På den vägen ska vi fortsätta.
            </seg>
            <seg n="ae80bad5">
              Sverige ska ta till vara tekniken som ett medel för välfärd och
              konkurrenskraft. Kunskap om IT ska föras in på alla nivåer i utbildningsväsendet.
              De offentliga myndigheterna ska vara föregångare i användandet
              av den nya tekniken. Ett av Europas första forskningscentrum med
              bas i kiselbaserad intelligent mikroelektronik etableras i Norrköping.
            </seg>
            <seg n="1e5de4ca">
              Elektronisk handel ska stimuleras. Reglerna måste vara tydliga
              och bidra till ett gott konsumentskydd.
            </seg>
            <seg n="2d2aec94">
              En fortsatt satsning görs på utbildning såväl i skolan och näringslivet
              som i högskolor och universitet.
            </seg>
            <seg n="306a0ce6">
              Staten har ett ansvar för att en väl fungerande IT-
            </seg>
            <seg n="69515de2">
              infrastruktur finns tillgänglig i hela landet. Människor och
              företag bör ha tillgång till snabb dataöverföring till en rimlig
              kostnad. Det kräver investeringar i bredbandig IT-infrastruktur,
              vilket kan ske i både privat och offentlig regi. Att knyta samman
              samtliga kommuner i ett öppet stomnät kan bli ett viktigt steg
              för att hävda hela Sveriges konkurrenskraft i det nya seklet.
              En IT-proposition föreläggs riksdagen år 2000.
            </seg>
            <seg n="d0fcb165">
              Sverige ska vara en nation i mångfald.
            </seg>
            <seg n="4d4cc48e">
              Unga och gamla, kvinnor och män, människor födda i Sverige och
              i andra länder - alla bär vi på viljan att delta i samhällsbygget
              och att få använda våra kunskaper och erfarenheter. Ingen människa
              får uteslutas. All form av diskriminering kränker människovärdet
              och hämmar utvecklingen.
            </seg>
            <seg n="defb908d">
              Ungdomars värderingar och visioner måste få ett större inflytande
              över de politiska besluten. Därför kommer regeringen att följa
              upp ungdomspropositionen genom en aktiv dialog i en bred ungdomssamling.
            </seg>
            <seg n="c4930869">
              Under hösten tecknar staten avtal med sju storstadskommuner för
              att öka jämlikheten och bryta segregationen. Satsningar på svenska
              språket ska genomföras. Hela Sverige måste engageras för att bryta
              vanföreställningar och fördomar och skapa öppenhet och tolerans.
            </seg>
            <seg n="be515eb3">
              Arbetet för att öka jämställdheten måste fortsätta.
            </seg>
            <seg n="ba19fa29">
              Åtgärder för att bryta den könsuppdelade arbetsmarknaden kommer
              att vidtas. Osakliga löneskillnader mellan könen måste bekämpas
              i nära samarbete med arbetsmarknadens parter. Ändringar i jämställdhetslagen
              föreslås. Regeringen står i höst som värd för en europeisk jämställdhetskonferens
              på hög nivå.
            </seg>
            <seg n="7d2e4075">
              Sverige ska vara en nation i ekologisk balans.
            </seg>
            <seg n="c17284bb">
              Miljöpolitiken genomgår sin största förnyelse någonsin. Miljöbalken
              har trätt i kraft. Stora resursförstärkningar tillförs forskning,
              marksanering, kalkning och skyddet av skogar och mark. De lokala
              investeringsprogrammen ökar insatserna för en ekologisk omställning
              i hela vårt land. Arbetet med att nå de femton övergripande miljömål
              som riksdagen fastställt genomsyrar hela politiken.
            </seg>
            <seg n="d34c090c">
              Ett omfattande samarbete ska utvecklas med byggnadsindustrin
              för att modernisera svenskt byggande med ekologisk teknik. Bostäder,
              skolor, daghem och andra byggnader ska miljöklassas. Samarbetet
              med svensk bilindustri om att skapa miljöanpassade fordon fortsätter.
              Jordbrukets utveckling som näring är en tillgång i den ekologiska
              omställningen.
            </seg>
            <seg n="32b3023a">
              Naturvårdspolitiken utvecklas för att hela folket ska få tillgång
              till vår rika natur. Kemikaliepolitiken förnyas för att systematiskt
              sortera bort farliga ämnen och minska deras användning. Överföring
              av gods från väg till räls främjas.
            </seg>
            <seg n="6c45534a">
              Omställningen av energiproduktionen fortsätter.
            </seg>
            <seg n="47550a90">
              Barsebäcksverkets första reaktor ska stängas under hösten.
            </seg>
            <seg n="f87965d1">
              Sveriges politik för hållbar utveckling inom EU
            </seg>
            <seg n="4d3f5089">
              ska intensifieras. Globala miljöhot som klimatförändringar och
              uttunningen av ozonlagret måste lösas i samarbete med andra länder.
            </seg>
            <seg n="2805b852">
              Sverige är ett föregångsland i omställningen till ett ekologiskt
              hållbart samhälle. Den styrkepositionen ska vi bygga vidare på.
              Vårt land ska genomgå en ekologisk modernisering. Med ny resurseffektiv
              teknik och andra tekniska landvinningar ska vi bygga upp välfärd
              och välstånd utan att tära på miljön.
            </seg>
            <seg n="035c37f5">
              Till nästa generation ska vi lämna över ett samhälle där de stora
              miljöproblemen är lösta.
            </seg>
            <seg n="56ed5a11">
              Sverige ska vara en nation som utvecklas genom människors arbete
              och företagsamhet. På tre år har över hundra tusen nya företag
              etablerats i vårt land.
            </seg>
            <seg n="4efc4362">
              Det skapar nya arbetstillfällen, ökar välståndet och utvecklar
              konkurrens och kreativitet.
            </seg>
            <seg n="7d4d9bf3">
              Utvecklingen ska understödjas av strategiska skatteförändringar.
              Företagens möjligheter till expansion förbättras genom att reserveringsmöjligheterna
              vidgas. Flertalet stoppregler slopas. Företags återköp av egna
              aktier möjliggörs. En lättnad kommer att föreslås i beskattningen
              av utländska experter. Jordbrukets energiskatter sänks. I samarbete
              med EU ska staten öka kapitalförsörjningen till mindre företag.
            </seg>
            <seg n="203dc9d6">
              Företagsstödet effektiviseras.
            </seg>
            <seg n="b8667bd2">
              Löntagarna ska kompenseras för de höjda egenavgifterna. För att
              öka rättvisan sänks inkomstskatten i ett första steg år 2000.
              Därefter ska skatterna fortsätta att sänkas till dess att löntagarnas
              köpkraft inte längre hålls tillbaka av avgifterna till pensionssystemet.
              Brytpunkten i skatteskalan justeras så att färre löntagare betalar
              statlig skatt.
            </seg>
            <seg n="f310f4d9">
              Arbetsmarknadspolitiken måste bidra till att lediga platser snabbt
              kan tillsättas. I syfte att öka möjligheterna för alla att komma
              in på arbetsmarknaden tydliggörs de arbetssökandes rättstrygghet
              och ansvar.
            </seg>
            <seg n="f43c4a5f">
              De långtidsarbetslösas möjligheter att få ett arbete ska förbättras.
              Arbetsmarknadens parter har ett stort ansvar i kommande löneförhandlingar
              för att förstärka och förlänga den ekonomiska uppgången.
            </seg>
            <seg n="e1350ffb">
              Tillväxten får inte begränsas till storstadsregionerna. Hela
              Sverige måste utvecklas. Regionala tillväxtavtal ska tecknas under
              året. EU:s strukturfonder kommer - tillsammans med de nationella
              satsningarna på infrastrukturen, kretsloppssamhället, informationstekniken
              och utbildningen - att bidra till bättre regional balans.
            </seg>
            <seg n="aca64498">
              För att möjliggöra lägre boendekostnader sänks fastighetsskatten
              på hyreshus. Bostadsbyggandet i storstadsregionerna måste öka
              för att bostadsbrist och risk för överhettning ska undvikas. Ansvaret
              för bostadspolitiken inom regeringen tydliggörs genom att fler
              bostadsfrågor koncentreras till den biträdande finansministern.
            </seg>
            <seg n="79694dda">
              Sverige ska befästa sin position som en ledande välfärdsnation.
            </seg>
            <seg n="029bd600">
              Endast den som är trygg kan känna delaktighet i förändringen.
              Den generella välfärdspolitiken är oöverträffad i sin förmåga
              att samtidigt fördela välfärd och stimulera utveckling. Vården,
              skolan och omsorgen förstärks ekonomiskt. Statsbidragen till kommunerna
              höjs samtidigt som den höga tillväxten innebär att skatteintäkterna
              i kommunsektorn ökar markant. Särskilt stöd ska ges till de kommuner
              som har störst problem med ekonomin.
            </seg>
            <seg n="3942461e">
              En nationell handlingsplan för hälso- och sjukvårdspolitiken
              utarbetas. En mångfald av alternativa driftsformer i sjukvården
              bejakas, men svenska sjukhus ska inte drivas utifrån privata vinstintressen.
            </seg>
            <seg n="3ac6bb86">
              Kvaliteten i primärvården, psykiatrin och äldrevården förbättras.
              Psykiskt funktionshindrade ska få personliga ombud. Rekryteringen
              av personal till offentlig sektor måste säkras. Fler lärare, fler
              sjuksköterskor och fler läkare ska utbildas.
            </seg>
            <seg n="ab9590f1">
              Pensionerna räknas upp med det fulla basbeloppet. Taxorna inom
              äldreomsorgen ska vara överskådliga och rimliga. De pensionärer
              som har låga inkomster måste ha tillräckligt mycket kvar att leva
              på när avgifterna i äldreomsorgen är betalda. Mer personal behövs
              i det särskilda boendet för äldre och i hemtjänsten. Rätt att
              behålla personlig assistans efter
            </seg>
            <seg n="fccf4cb3">
              65 års ålder införs. Förtidspensionerade ska kunna pröva sin
              arbetsförmåga utan att rätten till pension påverkas. Hindren för
              funktionshindrades rätt att delta fullt ut i samhället ska rivas.
            </seg>
            <seg n="6feaeda7">
              Alla barn har rätt till en bra start i livet. FN:s barnkonvention
              ska efterlevas. Sveriges unika familjepolitik ska utvecklas genom
              att en maxtaxa i barnomsorgen införs under mandatperioden. Barnbidragen
              och flerbarnstilläggen kommer att höjas. Män och kvinnor ska kunna
              förena ett aktivt arbetsliv med ett utvecklande familjeliv. De
              låga födelsetalen kan aktualisera ytterligare familjepolitiska
              insatser.
            </seg>
            <seg n="d694dba9">
              Varje brott och varje orsak till brott måste bekämpas. Särskilt
              stöd ska ges till kvinnor och barn som utsätts för övergrepp.
              Polishögskolan utvidgas med en filial i Umeå. Kampen mot grov
              organiserad brottslighet skärps.
            </seg>
            <seg n="ab60d6d7">
              Välfärden får aldrig igen hotas av okontrollerade underskott
              i de offentliga finanserna. Därför ligger utgiftstaken fast. Målet
              om två procent i offentligt överskott under en konjunkturcykel
              hävdas. En total nedamortering av den offentliga nettoskulden
              under innevarande mandatperiod ligger inom räckhåll.
            </seg>
            <seg n="63389cc4">
              Sverige ska aktivt bidra till ett Europa i utveckling och jämlikhet.
            </seg>
            <seg n="75539c17">
              Det svenska engagemanget i samarbetet i Norden och runt Östersjön
              manifesteras under årets värdskap i Nordiska rådet och i mötena
              med de nordiska och baltiska statsministrarna. Den framgångsrika
              satsningen "Polen i fokus" ska nästa år följas av
            </seg>
            <seg n="d592c802">
              "Baltikums år".
            </seg>
            <seg n="4ba72e57">
              EU:s utvidgning är nyckeln till att främja unionens första och
              främsta uppgift - fred i Europa. Beslut om att fler länder ska
              få inleda konkreta förhandlingar om medlemskap bör fattas redan
              i höst. Den gemensamma strategi för Ryssland som EU antagit på
              svenskt initiativ måste snabbt genomföras. EU:s kapacitet att
              med civila och militära medel förebygga och hantera kriser bör
              stärkas.
            </seg>
            <seg n="16ca04c2">
              Det låga deltagandet i valet till Europaparlamentet är en varningssignal
              för hela unionen. Avståndet mellan folk och folkvalda måste minska.
              Sverige stöder den nya kommissionen i dess strävan att införa
              en ny anda av ansvarstagande, öppenhet och god administration
              i EU:s institutioner. Regeringen kommer att föreslå ett konkret
              åtgärdsprogram för att modernisera EU och skapa den samverkan
              och beslutskraft som krävs inom en utvidgad union.
            </seg>
            <seg n="e56e5e19">
              Eurons införande i elva av unionens medlemsländer kommer att
              påverka EU. Det ligger i alla länders intresse att den gemensamma
              valutan blir lyckosam.
            </seg>
            <seg n="3b2f52b7">
              Höstens folkbildningsarbete ger var och en möjlighet att väga
              för- och nackdelar mot varandra i frågan om ett eventuellt svenskt
              deltagande.
            </seg>
            <seg n="abc584c8">
              Medlemskapet i EU har bidragit till den svenska ekonomins starka
              utveckling. Kunskapsutbytet har ökat människors kompetens, den
              inre marknaden har ökat näringslivets marknadsandelar och konkurrensen
              har bidragit till låg inflation. I syfte att understödja en fortsatt
              positiv utveckling och sänka svenska konsumentpriser bör den fria
              rörligheten utvecklas och
            </seg>
            <seg n="4b0c14d6">
              EU:s handel med omvärlden öppnas.
            </seg>
            <seg n="f88ceb0e">
              Tillsammans med övriga nationer ska Sverige bedriva en politik
              för jämställdhet, ekologisk hållbarhet, låg arbetslöshet och ökat
              konsumentinflytande.
            </seg>
            <seg n="da81668b">
              Våren 2001 ska Sverige inneha ordförandeskapet i
            </seg>
            <seg n="af3d33f2">
              EU. Sverige ska företräda Europas intressen. Stora krav kommer
              att ställas på vår förmåga att jämka samman ståndpunkter och ansvara
              för att unionen kommer till beslut. Det blir en milstolpe i det
              svenska
            </seg>
            <seg n="e6fb82b3">
              EU-medlemskapet.
            </seg>
            <seg n="95e56d3c">
              Vårt globala ansvar löper parallellt med det europeiska. Världens
              alla nationer måste samarbeta i solidaritet och insikt om mänsklighetens
              stora gemensamma utmaningar. Förenta nationerna är och förblir
              en hörnpelare i svensk utrikespolitik. Reformeringen av FN bör
              fortsätta. Dess roll vid humanitära kriser måste stärkas. Våldet
              i Östtimor måste få ett slut.
            </seg>
            <seg n="93bcd41c">
              Freden måste säkras på Balkan.
            </seg>
            <seg n="7ab13347">
              Sverige ska bidra till fred och stabilitet i vår del av Europa
              liksom i övriga världen. Den militära alliansfriheten, syftande
              till att vi ska kunna vara neutrala i händelse av krig, ligger
              fast. Det svenska totalförsvaret anpassas till vår tids hot och
              risker. Förmågan att delta i internationella insatser stärks.
              Det nya säkerhetspolitiska läget innebär att resurser kan avsättas
              till andra angelägna behov.
            </seg>
            <seg n="41c1beb4">
              Biståndet tillförs ytterligare 1,3 miljarder kronor nästa år.
              Tillsammans med sparade medel innebär det att det svenska biståndet
              kan vidgas med 3 miljarder kronor år 2000. En översyn av utvecklingssamarbetets
              framtida roll ska inledas. Respekten för mänskliga rättigheter
              ska genomsyra hela vår politik. Tortyr, förföljelse och dödsstraff
              måste motarbetas i hela världen.
            </seg>
            <seg n="9489ffde">
              Vi får aldrig ta demokratin för given. Den måste ständigt erövras
              på nytt. Fascism, nazism och rasism kan aldrig tolereras. Vi ska
              inte glömma det förflutnas fruktansvärda förbrytelser mot människovärdet.
            </seg>
            <seg n="d248fcd2">
              I januari står Sverige värd för en internationell konferens om
              Förintelsen. Det blir första gången stats- och regeringschefer
              från olika delar av världen gemensamt deltar i en sådan samling
              kring vilka lärdomar vi kan dra av historien. Konferensen blir
              en tydlig manifestation mot hat och förtryck, för humanismens
              tidlösa ideal.
            </seg>
            <seg n="f5b58477">
              Fru talman!
            </seg>
            <seg n="928e3020">
              "Uppgivenhet är farligt. Tveklös optimism är också farligt; det
              har 1900-talet lärt oss. Men mellan dessa båda ytterpunkter finns
              fortfarande de levande möjligheterna och det kloka hoppet."
            </seg>
            <seg n="4f8a0148">
              Så avslutar Sven-Eric Liedman sin historiska betraktelse Om solidaritet.
            </seg>
            <seg n="5316b560">
              Vi ska ta med oss det bästa av det gamla in i det nya. Det som
              gjorde 1900-talets Sverige så framgångsrikt ska inte förkastas.
              Vi förmådde i samförstånd kombinera utveckling och jämlikhet.
              Vi förstod att utveckling är jämlikhetens förutsättning och att
              jämlikhet är utvecklingens drivkraft. För att samhället ska hålla
              samman och gå framåt måste alla vara delaktiga.
            </seg>
            <seg n="5061d558">
              Låt oss på tröskeln till ett nytt århundrade enas om visionen
              att de levande möjligheterna till ökad jämlikhet ska tas till
              vara och att det kloka hoppet ska fortsätta att leda utvecklingen
              framåt.
            </seg>
            <seg n="0ff1d00e">
              I jämlikhet och utveckling växer människan. Då stärks hon i sin
              längtan att spränga gränser och bygga broar. Då växer hennes solidaritet
              och ansvarskänsla inte bara för sig själv och sina närmaste, utan
              också för medmänniskor och kommande generationer.
            </seg>
            <seg n="7a1a84f4">
              Sverige ska vara ett land där människan har styrkan att se sig
              själv i andra.
            </seg>
            <seg n="2bd788ac">
              Statsråd i Utrikesdepartementet med ansvar för internationellt
              utvecklingssamarbete, migration och invandring är fr.o.m. i dag
              Maj-Inger Klingvall.
            </seg>
            <seg n="e418bd70">
              Brasskvintetten
            </seg>
            <seg n="6a81fde7">
              Fanfar av Ingvar Lidholm
            </seg>
            <seg n="a8f7b310">
              Vingar i natten
            </seg>
            <seg n="ab9624e7">
              För vilsna fötter sjunger gräset
            </seg>
            <seg n="fe894ea9">
              Statsministern avger regeringsförklaring
            </seg>
            <seg n="4973f6d5">
              ----------------------------------------------------
            </seg>
            <seg n="10ce2e68">
              Arméns musikkår konserterar
            </seg>
            <seg n="b14d815d">
              Trapphallen:
            </seg>
            <seg n="823c30ed">
              Imma - unga spelmän från Värmland
            </seg>
            <seg n="07382817">
              Folkdanslaget Kedjan paraderar med Sveriges landskapsfanor
            </seg>
            <seg n="945e1668">
              Musiker ur Stockholms Spårvägsmäns Musikkår
            </seg>
            <seg n="7147c5b0">
              Fanfartrumpetare
            </seg>
          </u>
          <note n="71fea9c6">
            Fru talman! Jag vill till kammarens protokoll anmäla följande
            förändringar i regeringen:
          </note>
          <note n="c686d4a3">
            Statsråd i Socialdepartementet med ansvar för socialförsäkringsfrågor,
            familjepolitik m.m. är fr.o.m.
          </note>
          <note n="75534a1f">
            den 1 oktober Ingela Thalén.
          </note>
          <note n="ef130f85">
            3 § Ceremonin avslutades kl. 14.48.
          </note>
          <note n="43479310"/>
          <note n="824d48cb">
            Bilaga
          </note>
          <note n="5a65bc0d">
            Program för öppnandet av riksmötet 1999/2000 tisdagen den 14
            september 1999 kl.
          </note>
          <note n="bc817167">
            14.00
          </note>
          <note n="a50fa36c">
            Musik under samlingen av Ludvig Maurer och Evert Taube
          </note>
          <note n="5bf35252">
            Kungssången
          </note>
          <note n="ee5374d8">
            Bön till natten av Ture Rangström
          </note>
          <note n="7f41991b">
            Talmannen
          </note>
          <note n="027e21a3">
            Hans Majestät Konungen öppnar riksmötet
          </note>
          <note n="6fee6770">
            Fanfar av Anders Högstedt
          </note>
          <note n="ce8af840">
            Serenad av Lars-Erik Larsson
          </note>
          <note n="64f2480c">
            Böljeby-vals av Wilhelm Peterson-Berger
          </note>
          <note n="8c4815c4">
            Nationalsången
          </note>
          <note n="b960bb24">
            Grande Marche av Charles Voss
          </note>
          <note n="606a7313">
            Medverkande
          </note>
          <note n="0474a8eb">
            Riksplan:
          </note>
          <note n="35a19bfb">
            Flickkören Cantemus från Örebro kulturskola under ledning av
            Gunnel E Sjöberg
          </note>
          <note n="dac3b164">
            Plenisalen:
          </note>
          <note n="f6445b3c">
            Birgitta Svendén, hovsångerska. Dirigent: Professor Thomas Schuback
          </note>
        </div>
      </body>
    </text>
  </TEI>
</teiCorpus>
