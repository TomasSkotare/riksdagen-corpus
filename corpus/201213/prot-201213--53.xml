<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2012</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2012</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201213--53</head>
          <docDate when="2012-01-17">2012-01-17</docDate>
        </div>
      </front>
      <body>
        <div>
          <note n="678b7d89">
            ﻿
          </note>
          <note n="dcffc883">
            Riksdagens snabbprotokoll
          </note>
          <note n="3c9923f7">
            2012/13:53
          </note>
          <note type="date" n="a917e281">
            Torsdagen den 17 januari
          </note>
          <note n="9c254bbc">
            Kl. 12:00 - 14:59
          </note>
          <note n="43dc276e">
            1 § Anmälan om inkomna faktapromemorior om förslag från Europeiska
            kommissionen
          </note>
          <note n="a1608d86">
            Tredje vice talmannen anmälde att följande faktapromemorior om
            förslag från Europeiska kommissionen inkommit och överlämnats
            till utskott:
          </note>
          <note n="80137c2d">
            KOM(2012) 763
          </note>
          <note n="5d4109eb">
            KOM(2012) 724
          </note>
          <note n="b4797b53">
            2 § Anmälan om fördröjda svar på interpellationer
          </note>
          <note n="958006cc">
            Till riksdagen hade inkommit följande skrivelser:
          </note>
          <note n="7abb61a0">
            Interpellation 2012/13:199
          </note>
          <note n="c552488a">
            Interpellation 2012/13:199 Hästnäringen i Boden
          </note>
          <note n="a40ae560">
            Interpellationen kommer att besvaras torsdagen den 14 februari
            2013.
          </note>
          <note n="3ad14a42">
            Skälet till dröjsmålet är flera utlandsresor.
          </note>
          <note n="0bfc4e39">
            Mats Wiberg
          </note>
          <note n="b47d93df">
            Interpellation 2012/13:200
          </note>
          <note n="3ad5482f">
            Interpellation 2012/13:200 Utdelning av post och postservicen
          </note>
          <note n="9644056d">
            Interpellationen kommer att besvaras tisdagen den 29 januari
            2013.
          </note>
          <note n="fae660a3">
            Skälet till dröjsmålet är tidigare inbokade resor och arrangemang.
          </note>
          <note n="07d35ba1">
            Fredrik Ahlén
          </note>
          <note n="2c055e6f">
            3 § Svar på interpellation 2012/13:150 om situationen i Iran
          </note>
          <note type="speaker" n="d44a9d3a">
            Anf. 1 Utrikesminister CARL BILDT (M):
          </note>
          <u who="unknown" xml:id="i-c4a07f9f6d141b5d-0" n="cc798330">
            <seg n="67ceb82e">
              Herr talman! Amineh Kakabaveh har frågat mig vad jag avser att
              göra för att förtrycket i Iran ska få ökad uppmärksamhet av Europeiska
              unionen, Förenta Nationerna och till exempel FN-organet ILO. Som
              interpellanten väl vet är detta frågor som vi ägnar betydande
              uppmärksamhet.
            </seg>
            <seg n="e9a9f3e3">
              Frågan om den bristande respekten för mänskliga rättigheter står
              högt upp på EU:s dagordning när det gäller Iran. I vårt gemensamma
              namn görs regelbundet mycket tydliga uttalanden i denna fråga.
              Sverige har en pådrivande roll inom EU och FN för att uppmärksamma
              och försöka påverka situationen. Det gäller bland annat den bristande
              mediefriheten, inklusive internet, det successivt minskade handlingsutrymmet
              för det civila samhället och kvinnors allt sämre situation, och
              vi riktar skarp kritik mot den mycket omfattande användningen
              av dödsstraffet. Repressionen i Iran vittnar om ett samhälle där
              regimen sätter sina egna intressen framför politisk och ekonomisk
              utveckling och rättsstatens principer.
            </seg>
            <seg n="c8b449d8">
              I juni håller Iran presidentval, vilket blir ytterligare ett
              barometerutslag för det politiska klimatet i landet. De senaste
              åren har situationen blivit alltmer allvarlig, med ett krympande
              spelrum för andra politiska krafter. Sedan den alltjämt försämrade
              situationen för mänskliga rättigheter i samband med det omstridda
              presidentvalet 2009 har EU sedan våren 2011 infört sanktioner
              som riktar sig mot personer som är ansvariga för kränkningar av
              mänskliga rättigheter i Iran. Sanktionerna innebär frysta tillgångar
              och reseförbud inom EU. I dagsläget omfattas 78 personer av dem.
              Vi ser inom EU över dessa sanktioner var tolfte månad. De innebär
              också förbud mot export av viss övervakningsutrustning och utrustning
              som kan användas för inre förtryck.
            </seg>
            <seg n="0ff8a1df">
              Inom FN tog vi tillsammans med USA 2011 initiativ till den resolution
              som ledde till inrättandet av en FN-rapportör för situationen
              för mänskliga rättigheter i Iran. Detta mandat förnyades i våras
              med stöd från Sverige, och vi kommer att verka för en förlängning
              av mandatet i mars 2013.
            </seg>
            <seg n="52044e5a">
              Den särskilde representanten Ahmed Shaheed har sedan sitt tillträde
              2011 kartlagt MR-situationen i Iran och rekommenderat reformer
              inom bland annat iranskt rättsväsen i tre olika rapporter. EU
              betonar kontinuerligt vikten av att Iran samarbetar med honom.
              Han har ännu inte fått besöka Iran för att diskutera sina rekommendationer
              med iranska företrädare.
            </seg>
            <seg n="8d9b7376">
              Sverige stöder också den årliga resolutionen om MR-situationen
              i Iran som antas av tredje utskottet i FN:s generalförsamling.
            </seg>
            <seg n="4f6fabab">
              ILO:s föreningsfrihetskommitté följer situationen i Iran och
              har rekommenderat arbetsrättsliga reformer. Kommittén har särskilt
              behandlat ett klagomål från International Trade Union Confederation
              och International Transport Workers Confederation som rör påstådda
              förföljelser och trakasserier under 2005 mot facklig verksamhet
              i Iran. ILO:s styrelse krävde information om en juridisk uppföljning
              av händelserna 2005.
            </seg>
            <seg n="0131eb97">
              Låt mig till slut lägga till att i de kontakter jag har med Irans
              utrikesminister tar jag återkommande upp den grundläggande kritik
              vi har mot utvecklingen i Iran när det gäller mänskliga fri- och
              rättigheter.
            </seg>
          </u>
          <note type="speaker" n="584b911d">
            Anf. 2 AMINEH KAKABAVEH (V):
          </note>
          <u who="amineh_kakabaveh_836342" xml:id="i-191d56c88563cfba-0" n="e7c394b9">
            <seg n="6e8c684a">
              Herr talman! Jag ber att få tacka utrikesminister Carl Bildt
              för svaret. Det är uppenbart att utrikesministern och jag har
              en likartad bedömning av läget i Iran.
            </seg>
            <seg n="7aad6ee1">
              Oppositionella rörelser och organisationer har mycket svårt att
              verka öppet. Kritiska röster har fått allt mindre möjligheter
              att göra sig hörda. Journalister och författare fängslas och förföljs.
              Tidningar stängs av regimen. De arbetande människornas möjligheter
              att försvara sina intressen har beskurits. Självständiga, av regimen
              oberoende, fackliga aktivister förföljs och fängslas. Bagarfackföreningens
              ledare Mahmoud Salehi och bussförarnas fackliga ledare Osanloo
              är fall som vi här i kammaren har följt upp och debatterat.
            </seg>
            <seg n="b3acd0bb">
              Herr talman! Om vi skulle räkna upp namnen på alla de människor
              som sitter i fängelse fackliga ledare, arbetaraktivister, kvinnor,
              socialister, författare, bloggare, baluchier och kurder och som
              kräver sina politiska och mänskliga rättigheter skulle listan
              bli oändlig.
            </seg>
            <seg n="7533247e">
              När Zanyar och Loqman Moradis personliga vädjandebrev spreds
              via Facebook och andra medier i förra veckan även till Carl Bildt,
              tror jag skakades varenda människa som har en enda smula humanism
              inom sig. De kurdiska aktivisterna Zanyar och Loqman är under
              25 år och sitter sedan ett par år i fängelse. De ska inom kort
              avrättas genom hängning på öppen gata. Anklagelserna mot dem är,
              såklart, att de är Guds fiende. De redogör i sitt brev för en
              del av den fruktansvärda tortyr, de övergrepp och de kränkningar
              som de har blivit utsatta för såväl fysiskt som psykiskt.
            </seg>
            <seg n="68f5898c">
              Men Zanyar och Loqman är inte ensamma. Reza Shahbani, ledare
              för bussförarnas arbetsorganisation i Teheran, har suttit i fängelse
              i över två år. Han är dessutom mycket sjuk men nekas vård. Även
              Pedram Nassrollahi, Behnam Ebrahimzadeh, Mohammad Jarahi, Ali
              Nejati och tusentals andra arbetaraktivister och politiska aktivister
              sitter i Irans fängelser. Det är därför viktigt att denna debatt
              om mänskliga rättigheter i Iran följs upp. Det uppskattas av många,
              inte minst av dem som sitter i fängelse och av deras familjer.
            </seg>
            <seg n="d3200edc">
              Utrikesministern redogör i sitt svar för de olika sanktioner
              som har vidtagits gentemot Iran. Sanktioner kan lätt bli ett tveeggat
              vapen. USA vidtog tidigt hårda, grovt tillyxade, ekonomiska sanktioner
              mot den iranska regimen, sannolikt på grund av att man förlorat
              en trogen bundsförvant i shahens regim. Dessa sanktioner har inte
              drabbat regimen, utan i stället har de drabbat befolkningen, särskilt
              fattiga människor. I stället för att regimen har drabbats har
              den kunnat skylla missförhållanden inom landet på USA och väst.
            </seg>
            <seg n="73d76c2a">
              Sanktionerna blir om de används på ett klumpigt sätt ett propagandatillhygge
              i händerna på regimen ett tillhygge som går att använda mot oppositionen
              inom det egna landet. Det är min förhoppning att EU och Sverige
              använder sanktionsinstrumentet på ett besinningsfullt sätt.
            </seg>
            <seg n="1ca1a007">
              Herr talman! Jag noterar att utrikesministern i sitt svar tar
              upp en del av detta och pekar på vad ILO gör och vad ILO:s föreningsfrihetskommitté
              gör. Denna kommittés ledare har dock ännu inte beviljats inresa
              i Iran.
            </seg>
            <seg n="4e7613b8">
              Här kan regeringen och EU på olika sätt driva på och understödja
              ILO:s studiekommittés krav på mänskliga rättigheter.
            </seg>
          </u>
          <note type="speaker" n="56d4c3eb">
            Anf. 3 Utrikesminister CARL BILDT (M):
          </note>
          <u who="unknown" xml:id="i-c4a07f9f6d141b5d-1" n="cc798330">
            <seg n="130b683e">
              Herr talman! Amineh Kakabaveh beskriver situationen för enskilda
              individer i Iran och även den allmänna situationen. Det råder
              inga meningsskiljaktigheter mellan oss vad gäller beskrivningen
              av läget. Iran har en komplicerad regim, detta i ett i grunden
              kulturellt och mänskligt mycket rikt land. Regimen kan bara förverkliga
              sina politiska målsättningar och säkra sin makt genom repression
              som riktar sig mot dem som på olika sätt definieras som oliktänkande.
            </seg>
            <seg n="3cf1e7e9">
              I en situation där vi tvingas medge att våra möjligheter att
              konkret påverka det som inträffar i landet ibland är mycket begränsade
              är det moraliskt viktigt att vi uttalar vad vi tycker och ger
              ett moraliskt stöd till de personer som är drabbade, och inte
              minst till deras familjer, att vi visar värderingsmässigt var
              vi står och visar att vårt engagemang för mänskliga rättigheter
              i Iran är oförändrat starkt.
            </seg>
            <seg n="9d97128f">
              Sedan har vi också besvärliga avvägningar att göra i politiken.
              Amineh Kakabaveh redogjorde för de problem som finns med det sanktionsinstrument
              som är mycket populärt att använda i olika sammanhang när vi inte
              har något annat att ta till. En del av de sanktioner som vi beslutat
              om tror jag har en korrekt effekt när de riktar sig mot enskilda
              delar av regimen, till exempel relaterade till det kärntekniska
              programmet; det ligger dock lite utanför denna vår debatt.
            </seg>
            <seg n="5a82e7ee">
              Det är alldeles riktigt som Amineh säger. Delar av dessa sanktioner
              kan bli ett tveeggat svärd och användas av regimen för att rikta
              misstänksamhet och aggression mot en omvärld som utmålas som ansvarig
              också för det materiella, ekonomiska och sociala lidande som finns
              i det iranska samhället. När vi använder de instrumenten är den
              balansgången med oss hela tiden.
            </seg>
            <seg n="7d77988a">
              Det skulle vara fel av mig att säga att jag tror att vi hittat
              den alldeles riktiga balansen i detta, för det är svårt. Jag har
              då och då kontakt med den iranske utrikesministern. Det handlar
              huvudsakligen om andra saker, till exempel den nukleära frågan,
              men jag kan försäkra att jag i de bilaterala kontakter vi har,
              i alla dessa kontakter, alltid tar upp vår grundläggande syn på
              frågan om mänskliga rättigheter i Iran. Den vet de om, det kommer
              inte som någon nyhet, men det är viktigt att det finns med i varje
              kontakt som vi har med dem gällande andra frågor.
            </seg>
            <seg n="08294b88">
              Vi är dessutom, som sagt, pådrivande både inom FN:s år för mänskliga
              rättigheter och inom Europeiska unionen för att med uttalanden
              och på andra sätt manifestera vårt stöd för dem som drabbas av
              en tilltagande repressiv regim.
            </seg>
          </u>
          <note type="speaker" n="905617c2">
            Anf. 4 AMINEH KAKABAVEH (V):
          </note>
          <u who="amineh_kakabaveh_836342" xml:id="i-191d56c88563cfba-1" n="e7c394b9">
            <seg n="015cdc4b">
              Herr talman! Det är mycket viktigt. Det har stor betydelse för
              befolkningen i Iran att Sverige är pådrivande i den här frågan.
              Vi vet att varenda regim i regionen är en diktatur som skakar.
              Jag hoppas verkligen att det en dag också blir Irans tur. Därför
              är det viktigt att mänskliga rättigheter alltid är i fokus. Inte
              minst gäller det kvinnornas situation. I Carl Bildts svar nämns
              särskilt att medeltida straff utdöms enligt sharialagar där kvinnor
              stenas till döds på grund av äktenskapsbrott och oppositionella
              hängs. Det är sådana metoder som används mot kvinnor och män.
              De skiljer sig åt, men båda är avskyvärda.
            </seg>
            <seg n="88797aa8">
              Kan man göra olika saker? Jag gick flera år tillbaka och tittade
              på vad vi gjort och såg att mitt parti, Vänsterpartiet, tillsammans
              med flera andra riksdagspartier väckte en gemensam motion i riksdagen
              om läget i Iran. Utrikesministerns parti, Moderaterna, var också
              med. En av undertecknarna var Henrik Järrel. Man kan göra en hel
              del gemensamt eftersom det handlar om mänskliga rättigheter. Vi
              brukar hålla fanan högt när det gäller dessa frågor. Det är glädjande
              att utrikesministern vill och ska följa upp detta. Det är viktigt
              med sådana här debatter där vi med jämna mellanrum följer upp
              frågan om mänskliga rättigheter.
            </seg>
            <seg n="f7d317da">
              Utrikesministern säger i sitt svar att det kommande presidentvalet
              i juni kommer att bli en barometer med vars hjälp vi kan avläsa
              det politiska klimatet. Utrikesministern säger också att han tar
              upp de frågor som rör mänskliga rättigheter varje gång han träffar
              den iranske utrikesministern. Det hemska är att när det kommer
              till kritan är det varken premiärministern, presidenten eller
              utrikesministern som bestämmer. Tyvärr är det mullorna i väktarrådet
              som gör det. Det är den grupp som fattar besluten. Vi vet att
              det särskilt är rådets ordförande ayatolla Khamenei som gör det.
              Han är en av dem som sedan Mykonosrättegången 1992 är internationellt
              efterlyst för anstiftan till mord på den kurdiske oppositionsledaren
              Sharaf Khandi.
            </seg>
            <seg n="4133945e">
              Det här är alltså inte lätt. Vi har att göra med dessa ayatollor,
              och frågan är hur man ska komma åt att föra samtal med ayatollorna,
              som har all makt och fattar beslut om sådant som händer både i
              och också utanför landet, till och med om mord.
            </seg>
          </u>
          <note type="speaker" n="d5c78615">
            Anf. 5 Utrikesminister CARL BILDT (M):
          </note>
          <u who="unknown" xml:id="i-c4a07f9f6d141b5d-2" n="cc798330">
            <seg n="bd44f92b">
              Herr talman! Amineh Kakabaveh påpekar någonting som är relativt
              viktigt att påpeka, nämligen att det är ganska uppenbart att Vänsterpartiet
              och Moderaterna har lite olika politiska uppfattningar i en lång
              rad frågor. Det kommer knappast som någon avgörande sensation
              när man påpekar det. Samtidigt är det viktigt att då och då markera
              de frågor där vi över partigränserna, över blockgränserna, är
              eniga i Sverige.
            </seg>
            <seg n="b053a4ec">
              Vi är eniga i försvaret av mänskliga fri- och rättigheter i olika
              delar av världen. Vi kan ibland ha lite olika uppfattningar om
              metoderna. Därför tycker jag att debatter som denna, som kanske
              inte är så konfliktfylld, spelar den viktiga rollen att gentemot
              den omvärld som faktiskt följer en del av det som sägs i denna
              kammare markera den grundläggande enigheten mellan politiska företrädare
              som i andra frågor kan ha väldigt olika meningar.
            </seg>
            <seg n="9a847e6f">
              Sedan är det alldeles rätt som sägs att våra möjligheter att
              påverka de facto kanske är begränsade. Jag talar, som sagt, med
              Irans utrikesminister, den nuvarande såväl som den tidigare, men
              jag vet från sådana samtal i olika enskilda fall att saker och
              ting ibland sköts av rättsväsendet, vilket är ett något missvisande
              namn på systemet, och av säkerhetstjänsterna på ett sätt som är
              svårgripbart.
            </seg>
            <seg n="78435fa9">
              Beslut fattas i strukturer som är svåråtkomliga för vår påverkan
              och insyn. Insikten om det får dock inte leda till att vi inte
              gör vad vi kan. Bara det faktum att vi markerar omsorg, markerar
              intresse, markerar vår ståndpunkt har betydelse som ett långsiktigt
              moraliskt stöd och ett omedelbart moraliskt stöd för de personer
              som just nu är drabbade liksom för deras familjer och andra.
            </seg>
            <seg n="8c6287f3">
              Med insikt om de begränsningar som tyvärr finns i våra möjligheter
              är det av stor vikt att vi i direkt diplomatisk dialog, i agerande
              genom Europeiska unionen och Förenta nationerna och icke minst
              genom det uppvisande av enighet i de grundläggande frågorna som
              en interpellationsdebatt av denna art innebär fortsätter att vara
              engagerade i dessa frågor.
            </seg>
          </u>
          <note type="speaker" n="91f45fb6">
            Anf. 6 AMINEH KAKABAVEH (V):
          </note>
          <u who="amineh_kakabaveh_836342" xml:id="i-191d56c88563cfba-2" n="e7c394b9">
            <seg n="4cf04045">
              Herr talman! Javisst, vi är olika ideologiskt, men det är mycket
              bra att vi är överens om frågor rörande mänskliga rättigheter,
              kvinnors och barns rättigheter, både när det gäller Iran och internationellt
              i övrigt. Precis som Carl Bildt säger är det viktigt för vår omvärld
              att vi i Sverige är eniga och håller fanan högt vad gäller mänskliga
              rättigheter.
            </seg>
            <seg n="0a334d7f">
              Också metoderna är viktiga, till exempel när man har en diskussion
              om oppositionella. Vilka är de, och varför ska man välja dem som
              utnämner sig som oppositionella, till exempel Mousavi, som kallar
              sig ledare för Gröna bandet? Han var faktiskt själv kriminell
              under sin ministerperiod på 90-talet. Han var den främste mördaren
              och beordrade mord på fackliga ledare, socialister och studenter.
              Varför ska han betraktas som oppositionell? Det finns många andra,
              inte minst inom landet, vilket är väldigt viktigt.
            </seg>
            <seg n="178aacd5">
              Jag har kontakt med en hel del fackliga aktivister som är förföljda
              av regimen och söker asyl i Sverige. Det är viktigt att Sverige
              tar ställning för deras rätt och inte skickar tillbaka dem. De
              personer som jag skrivit om i min interpellation och nämnt nu
              vill bara bevaka arbetarnas intressen. De är förföljda och sitter
              i fängelse. Därför är det viktigt att vi tror på de människor
              som bevisligen har flytt landet. Jag tror att många lyssnar på
              den här debatten och ser vikten av en sådan debatt.
            </seg>
          </u>
          <note type="speaker" n="29a4a066">
            Anf. 7 Utrikesminister CARL BILDT (M):
          </note>
          <u who="unknown" xml:id="i-c4a07f9f6d141b5d-3" n="cc798330">
            <seg n="0b678abf">
              Herr talman! I Sverige finns i storleksordningen 90 000 personer
              med bakgrund i Iran. Jag möter dem i olika sammanhang. Fortfarande
              känner de en stark samhörighet med sitt gamla fosterland. Jag
              tror att vi alla skulle göra det i motsvarande situation. De är
              viktiga medborgare och kuggar i det svenska samhället, men upprätthåller
              också vilket jag tycker är bra löpande kontakt med vänner och
              släkt i Iran och följer utvecklingen där. Det gör ibland att det
              finns svårigheter att hantera på det konsulära och andra områden,
              och det är det som leder till att jag kanske ibland har mer kontakter
              med min iranska utrikesministermotsvarighet än vad mina kolleger
              inom Europeiska unionen har. Det har också fördelen att det ger
              möjlighet att ta upp frågorna om mänskliga fri- och rättigheter
              relativt frekvent direkt med företrädare för regimen i Teheran.
              Som jag sade i svaret kommer vi att fortsätta att göra det. Vi
              kommer att göra det fortsatt inom Förenta nationerna, inom Europeiska
              unionen och inom bilateralt svenskt agerande.
            </seg>
          </u>
          <note n="b052a40e">
            Överläggningen var härmed avslutad.
          </note>
          <note n="0863ff34">
            4 § Svar på interpellation 2012/13:162 om adopterades rätt till
            information om sin bakgrund och sitt ursprung
          </note>
          <note type="speaker" n="ea3603df">
            Anf. 8 Statsrådet MARIA LARSSON (KD):
          </note>
          <u who="nina_larsson_698017" xml:id="i-f9a8d62f206af2ab-0" n="68780451">
            <seg n="1831a7d1">
              Herr talman! Gunilla Svantorp har frågat mig huruvida jag har
              vidtagit några åtgärder för att utvärdera Myndigheten för internationella
              adoptionsfrågors arbete med att ta fram information och stöd till
              adopterade som söker sitt ursprung samt huruvida jag avser att
              ta initiativ för att utveckla stödet för adopterade som vill söka
              sina rötter, så att det fungerar tillfredsställande.
            </seg>
            <seg n="9769d80f">
              I uttolkningen av barnkonventionen framgår att barnet, så långt
              det är möjligt, har rätt att få veta vilka som är hans eller hennes
              biologiska föräldrar. För personer som är adopterade till vårt
              land kan det vara en relativt komplicerad och arbetsam process.
            </seg>
            <seg n="d1422d5e">
              Att leva som adopterad och att vara adoptivfamilj innebär särskilda
              möjligheter, men också utmaningar, som har samband med adoptionen.
              Alla människor behöver finna sitt eget sätt att förhålla sig till
              sin livshistoria vem är jag och var kommer jag ifrån? Adopterade
              har dessutom tidigt i livet genomgått en stor förändring som kan
              ha betydelse för hur man upplever livet här och nu. Att få veta
              mer om sitt ursprung och om omständigheterna i samband med adoptionen
              är därför viktigt för många adopterade.
            </seg>
            <seg n="28e68ef5">
              De adopterade kan också ställas inför oväntade och svåra situationer:
              Hur hanterar man att den biologiska familjen inte vill ha kontakt
              eller vill ha väldigt mycket kontakt när man väl funnit den, eller
              det faktum att man nu i någon mening har två familjer? För att
              sökandet efter ursprunget ska bli en lyckad och positiv upplevelse
              krävs därför noggrann och sakkunnig vägledning och i många fall
              även psykosocialt stöd i samband med sökandet, eftersom det kan
              vara omtumlande och innebära påfrestningar. Här har socialnämnden
              en viktig roll genom sin skyldighet att tillgodose det särskilda
              behov av stöd och hjälp som en adopterad har.
            </seg>
            <seg n="0bb26856">
              Under senare år har behovet och intresset hos de adopterade att
              söka sitt ursprung vuxit. Adoptionsorganisationernas möjligheter
              att stödja adopterade i sökandet har samtidigt minskat. Regeringen
              anslog därför extra medel från och med 2010 till Myndigheten för
              internationella adoptionsfrågor bland annat för att just utveckla
              stödet till adopterade som söker information om sin bakgrund och
              om förhållandena i ursprungsländerna. Arbetet har bedrivits i
              samråd med berörda adoptionsorganisationer, adopterades organisationer,
              myndigheter och yrkesverksamma och genom resor till ursprungsländer.
              Aktuell forskning på området har gåtts igenom och bildar en grund
              för arbetet. Som resultat av arbetet finns samlad, kvalitetssäkrad
              kunskap och vägledning som vänder sig till adopterade, deras familjer
              och vänner samt yrkesverksamma inom exempelvis socialtjänsten.
              Informationen är enkel att ta del av på myndighetens hemsida.
            </seg>
            <seg n="315fd214">
              En informationsbank tas även fram om ursprungsländer, med information
              om exempelvis regler i landet som påverkar adopterades möjligheter
              att söka information om sin bakgrund, kontakter som kan vara till
              hjälp i sökandet, hur adoptionssamarbetet mellan Sverige och landet
              startade och utvecklats samt vilka adoptionsorganisationer som
              förmedlat adoptioner från landet.
            </seg>
            <seg n="e27b8597">
              Under 2010 publicerade MIA skriften Internationell adoption i
              Sverige politik och praktik från sextiotal till nittiotal . Skriften
              har till syfte att ge adopterade och deras anhöriga möjlighet
              att se det som hände kring deras adoption i ett historiskt sammanhang.
              Skriften vänder sig även till dem som arbetar med adoptionsfrågor.
            </seg>
            <seg n="612f5e55">
              Att det finns ett gott stöd till adopterade i vårt land som söker
              efter information om sitt ursprung och om förhållandena kring
              adoptionen är en angelägen fråga. Min förhoppning är att det arbete
              som hittills bedrivits ska tjäna som ett betydelsefullt stöd i
              det sökandet. Under våren kommer Myndigheten för internationella
              adoptionsfrågor att lämna förslag på vad som kan göras ytterligare
              på området, och jag ser fram emot att ta del av de förslagen.
            </seg>
          </u>
          <note type="speaker" n="127a4389">
            Anf. 9 GUNILLA SVANTORP (S):
          </note>
          <u who="gunilla_svantorp_027909" xml:id="i-50e9f10b2bad1510-0" n="26b41231">
            <seg n="e1e85738">
              Herr talman! Jag vill börja med att tacka statsrådet för svaret.
            </seg>
            <seg n="4fe41e86">
              Oftast kommer mina interpellationer och skriftliga frågor till
              när medborgare hör av sig och har funderingar och frågor kring
              varför olika saker ser ut som de gör på det ena eller andra sättet.
              Så kom också denna interpellation till. Den handlar om adopterades
              rättigheter och möjligheter att söka sitt ursprung.
            </seg>
            <seg n="8f2d698e">
              I dag finns det drygt 80 000 personer i Sverige som är adopterade.
              50 000 av dem är adopterade från utlandet, och hälften av dem
              är i dag vuxna. Vi vet, precis som statsrådet skrev i sitt svar,
              att tankar och funderingar kring ursprung och bakgrund kommer
              hos de allra flesta någon gång i livet. Då är det viktigt att
              man ges stöd och råd och får en möjlighet att söka sitt ursprung,
              någonting som har blivit svårare. Adoptionsorganisationerna säger
              att efterfrågan på hjälp och stöd är mycket större än utrymmet.
              Därför tycker jag att det är viktigt att vi har denna diskussion,
              eftersom det rör så många människor.
            </seg>
            <seg n="23552b69">
              I svaret kan vi läsa att statsrådet håller med om att detta är
              viktigt och att det krävs noggrann och sakkunnig vägledning och
              i många fall även psykosocialt stöd för att det ska bli en lyckad
              och positiv upplevelse att söka sitt ursprung. Det är bra att
              vi har samma åsikt om det.
            </seg>
            <seg n="485b4212">
              Men och det är ett viktigt men sedan skriver statsrådet: Här
              har socialnämnden en viktig roll genom sin skyldighet att tillgodose
              det särskilda behov av stöd och hjälp som en adopterad har. Det
              är alltså enligt statsrådet ett kommunalt ansvar. Som så ofta
              annars frånsäger sig den statliga nivån ansvaret och säger att
              det är kommunernas ansvar. Visst har socialnämnderna ett stort
              ansvar för adoptionsprocessen, men både jag och statsrådet vet
              att Sveriges kommuner ser väldigt olika ut. På vissa ställen finns
              det mer kompetens än på andra ställen, om jag uttrycker mig lite
              försiktigt. Ibland kanske staten måste säkerställa en viss kompetens
              för att verkligen ge alla samma möjligheter och rättigheter oavsett
              var i landet man bor. Adoption som beslut av samhället har funnits
              ända sedan tidigt 1900-tal. Nog måste det väl ändå vara så att
              det är samhällets ansvar både kommunernas och statens.
            </seg>
            <seg n="c07f3a84">
              Adoption är i grunden mycket positivt. Barn som redan finns får
              en familj. Internationella adoptioner skapar också nya band mellan
              länder och mellan människor. Det är faktiskt så att medicinska
              behandlingar inte kan hjälpa alla att få så kallade egna barn,
              även om alla barn är allas barn.
            </seg>
            <seg n="ea8a4e5a">
              Det är viktigt att samhället ställer upp för de människor som
              ser till att barn får en familj. Sedan 2005 är det till exempel
              obligatoriskt att gå en utbildning. Men materialet till den utbildningen
              är inte uppdaterat. Senast i december i fjol kunde vi i ett reportage
              i DN läsa att förutsättningarna för dem som adopterar har ändrats
              på senare år. I dag tar vi emot många fler barn med särskilda
              behov. Det är inte i första hand de friska bebisarna som kommer
              hit, utan det är många gånger äldre barn med speciella behov.
              Då blir det än viktigare med samhällets stöd.
            </seg>
            <seg n="448b2ab5">
              I artikeln i DN kunde vi också läsa att statsrådet menar att
              Socialstyrelsen håller på att arbeta om det utbildningsmaterial
              som är så viktigt för utbildningen. Men i samma artikel svarar
              Socialstyrelsen att de inte ens har påbörjat det arbetet.
            </seg>
            <seg n="81574d49">
              Stöd innan, under och efter en adoption borde vara en självklarhet
              för de människor som gör en viktig insats och adopterar ett barn.
            </seg>
            <seg n="bb100928">
              Herr talman! Jag vill därför att statsrådet utvecklar vad hon
              egentligen menar med sitt svar. Jag tolkar att hon menar att det
              är ett kommunalt ansvar att se till att stödet fungerar. Menar
              statsrådet att det statliga stödet ska sträcka sig bara till att
              vi har en myndighet som har något slags informations- och uppföljningsansvar?
            </seg>
          </u>
          <note type="speaker" n="f3ac901f">
            Anf. 10 Statsrådet MARIA LARSSON (KD):
          </note>
          <u who="nina_larsson_698017" xml:id="i-f9a8d62f206af2ab-1" n="68780451">
            <seg n="aafa6e13">
              Herr talman! Ansvarsfrågan är viktig att diskutera. Vi är fullständigt
              överens om att stöd för att söka sitt ursprung ska finnas och
              att det är mycket viktigt att det finns resurser som ställs till
              förfogande. Men det är också viktigt att se var ansvaret lämpligast
              bör ligga och var det redan i dag ligger genom befintlig lagstiftning.
            </seg>
            <seg n="2bf77d10">
              Från statens sida har jag varit angelägen om att både ha kontakt
              med vår myndighet på området, MIA, och träffa adoptionsorganisationer
              för att få deras bild av hur stödet fungerar. Det var också därför
              som MIA fick ett extra påslag från och med 2010 för att bättre
              kunna tjäna som samordnare, informatör och kunskapsspridare kring
              problematiken med att söka sina rötter. Det är därför det har
              kommit till stånd en vägledning som nu finns på hemsidan, finns
              en informationsbank med kunskap om ursprungsländerna som ska uppdateras
              hela tiden och har publicerats skriften Internationella adoptioner
              . Det är ett nationellt ansvar.
            </seg>
            <seg n="23e53ede">
              När det gäller det kommunala ansvaret står det i socialtjänstlagen
              att socialnämnden i sin omsorg om barn och unga har att tillgodose
              det särskilda behov av stöd och hjälp som kan finnas sedan ett
              mål eller ärende om vårdnad, boende, umgänge eller adoption har
              avgjorts.
            </seg>
            <seg n="9c7a3360">
              Socialstyrelsen har också skrivit allmänna råd kopplade till
              den paragrafen. Där skriver man: Om en person begär att få ta
              del av uppgifter om sin adoption, bör socialnämnden erbjuda honom
              eller henne råd och stöd i samband med utlämnandet av uppgifterna.
              Även om de begärda uppgifterna omfattas av sekretess och därför
              inte kan lämnas ut, bör socialnämnden erbjuda råd och stöd. Den
              person det gäller bör också få information om vart han eller hon
              kan vända sig för att få veta mer om sitt ursprung, t.ex. till
              adoptionsorganisationen och Myndigheten för internationella adoptionsfrågor.
            </seg>
            <seg n="9158f835">
              Det är sålunda ganska väl definierat i allmänna råd.
            </seg>
            <seg n="67d7274f">
              Jag måste ställa en motfråga till Gunilla Svantorp: Anser Gunilla
              Svantorp att vi ska lyfta och förändra socialtjänstlagen och lyfta
              det här ansvaret från kommunerna? Jag har inte sett några sådana
              förslag från Socialdemokraterna tidigare.
            </seg>
          </u>
          <note type="speaker" n="72e505ed">
            Anf. 11 GUNILLA SVANTORP (S):
          </note>
          <u who="gunilla_svantorp_027909" xml:id="i-50e9f10b2bad1510-1" n="26b41231">
            <seg n="7124fd4e">
              Herr talman! Nej, det är inte det jag diskuterar. Jag diskuterar
              att det är ett delat ansvar och att det är viktigt att man som
              adopterad i vuxen ålder får det stöd och den hjälp som man behöver.
              Det gäller också den problematik som jag tog upp i mitt tidigare
              inlägg om att det ser väldigt olika ut och att staten inte kan
              frånhända sig sitt ansvar som en nivå i Sverige som måste ha ett
              helhetsansvar och inte bara ska kontrollera och se om det inte
              fungerar på vissa håll. Man måste kanske också stötta, tycker
              jag. Jag pratar absolut inte om att frånta kommunerna något ansvar.
            </seg>
            <seg n="1f427579">
              Precis som statsrådet säger i sitt svar fick Myndigheten för
              internationella adoptionsfrågor ett extra anslag år 2010 för att
              utveckla stödet till dem som söker sitt ursprung.
            </seg>
            <seg n="bc6d2b79">
              När man läser myndighetens årsredovisning för 2011 finner man
              ett långt, jättebra stycke där som handlar om just det uppdraget,
              där man får en bakgrund och också får reda på vad de har kommit
              fram till.
            </seg>
            <seg n="d90e982d">
              Myndigheten säger i sin årsredovisning för 2011 att det finns
              ett stort behov av praktisk hjälp och att det krävs särskild kompetens,
              inte minst om ursprungsländernas samhällssystem och kulturer,
              samt kontinuerlig efterforskning i ursprungsländerna för att kontakterna
              ska kunna bibehållas och utvecklas. Myndigheten säger också att
              detta inte är något som adoptionsorganisationerna har ekonomiska
              möjligheter att göra fullt ut själva i dag.
            </seg>
            <seg n="21a5bc6d">
              Myndigheten ser därför ett behov av en organiserad verksamhet
              där psykosocialt stöd är en viktig del. Det är deras slutsats
              i årsredovisningen för 2011, som jag läser den i alla fall. Att
              just en organiserad verksamhet med kompetens kommer till är oerhört
              viktigt.
            </seg>
            <seg n="7648ee05">
              Myndigheten har på ett vis gjort en kartläggning. Den är jättebra.
              Precis som statsrådet skriver i sitt svar: Om man går in på hemsidan
              och tittar får man mycket bra information. Men man har också sett
              att det finns stora behov av en utveckling på det här området.
            </seg>
            <seg n="8a3676cc">
              Därför blir jag lite grann fundersam över statsrådets slutkläm
              i svaret på interpellationen, där hon säger att myndigheten under
              våren kommer att lämna förslag på vad som kan göras ytterligare
              och att hon ser fram emot att få ta del av de förslagen.
            </seg>
            <seg n="6e482212">
              Jag ser också fram emot det. Men som jag ser det har myndigheten
              ändå varit ganska tydlig och talat om att det finns stora behov
              av utveckling. Myndigheten har också talat om att de frivilliga
              adoptionsorganisationerna inte har ekonomiska möjligheter att
              göra detta fullt ut.
            </seg>
            <seg n="1ce14028">
              Jag undrar, herr talman, vad regeringen egentligen väntar på.
            </seg>
          </u>
          <note type="speaker" n="74c9d68a">
            Anf. 12 Statsrådet MARIA LARSSON (KD):
          </note>
          <u who="nina_larsson_698017" xml:id="i-f9a8d62f206af2ab-2" n="68780451">
            <seg n="58268579">
              Herr talman! Vi har tagit ett ganska stort nationellt ansvar
              från regeringens sida, ett ansvar som har inneburit att vi har
              gett ökat ekonomiskt stöd till MIA, när vi såg att behoven ökade.
              Det är just därför som de har fått ett extra påslag. Vi är lyhörda
              för de behov som myndigheten påtalar.
            </seg>
            <seg n="8845368c">
              Vi har också bett myndigheten om ett samlat förslag, som nu ska
              levereras under våren 2013, för att se var bristerna finns och
              om det behövs ytterligare insatser. Det sker i den planerade form
              som vi vill ha det.
            </seg>
            <seg n="4a103f67">
              Vi för en kontinuerlig dialog med myndigheterna för att hela
              tiden hålla oss uppdaterade. Men det är viktigt att göra de här
              avstämningarna i en organiserad och bra form.
            </seg>
            <seg n="313a00c6">
              Jag är fortfarande konfunderad över Gunilla Svantorps diskussion
              när det gäller vad som är kommunernas ansvar och statens ansvar.
              Staten har vidgat sitt ansvar genom att gå in med ytterligare
              resurser. Vi kanske behöver göra mer. Det ska bli intressant att
              se vad MIA skriver.
            </seg>
            <seg n="3bbd576b">
              Gunilla Svantorp säger att kommunerna har olika kompetens på
              området och att det skulle vara en indikation på att staten skulle
              gå in i stället för kommunerna. Är det så jag ska tolka Gunilla
              Svantorps resonemang? Det lät precis så i början.
            </seg>
            <seg n="e9eefa43">
              Jag skulle bestämt vilja vända mig emot det. Jag tror att det
              är mycket viktigt att socialtjänstlagen får vara giltig i alla
              kommuner. Vi har en lagstiftning som gäller precis lika, oavsett
              om det är stora eller små kommuner. Det är ganska vanligt i den
              politiska retoriken att man drar till med den här typen av argument.
              Jag tycker att det vore mycket olyckligt. Jag tror att det behövs
              ett klarläggande från Gunilla Svantorps sida, att hon inte menar
              att staten ska gå in och ta över det som i dag är ett lagstadgat
              kommunalt ansvar, vare sig man är en liten eller stor kommun.
            </seg>
          </u>
          <note type="speaker" n="9d2fd22e">
            Anf. 13 GUNILLA SVANTORP (S):
          </note>
          <u who="gunilla_svantorp_027909" xml:id="i-50e9f10b2bad1510-2" n="26b41231">
            <seg n="1c8b588e">
              Herr talman! Jag trodde att jag klargjorde det i mitt förra inlägg.
              Jag pratar om stöd, råd och hjälp så att alla har samma chans
              att utföra sitt uppdrag. Jag pratade inte om socialtjänstlagen
              ska ändras eller att det ska flyttas över till staten. Jag var
              ganska tydlig med det i mitt förra inlägg, och jag är tydlig med
              det nu. Men jag tycker att man på den statliga nivån måste kunna
              erbjuda det stöd, den hjälp och de råd som behövs. Det tycker
              jag faktiskt.
            </seg>
            <seg n="8582a140">
              Det är en viktig diskussion som vi har haft. Den är viktig för
              många kvinnor och män som gör en fantastisk insats och adopterar
              ett barn som på det viset får en mamma och en pappa.
            </seg>
            <seg n="6ae28daf">
              Men i dag är det dyrt för dem som vill adoptera. Det är också
              något som man kan diskutera. Mediankostnaden år 2001 var strax
              över 100 000 kronor. År 2011 låg den på knappt 225 000 kronor.
              Orsakerna till prisbilden är många. Det krävs längre vistelsetid
              och fler resor och så vidare innan adoptionen är slutförd. Man
              har också ökat kraven på dokument och uppföljning.
            </seg>
            <seg n="1bccda23">
              Samhällets bidrag till adoptioner har i många år legat stilla,
              vilket innebär att de som adopterar får betala en allt större
              summa själva. Detta gör såklart att de som adopterar barn är i
              en utsatt situation. Deras start på att bli en familj är betydligt
              dyrare än för en familj som får biologiska barn. Vi får kanske
              ta en ny debatt om adoptionsbidraget eftersom det inte var det
              som frågan gällde, men med tanke på att antalet adoptioner har
              minskat kraftigt borde det finnas plats i statens utrymme för
              att ge det allra bästa stödet både före, under och efter en adoption.
              Det är viktigt att regeringen då har med sig perspektivet att
              en adoption är livslång. Funderingar på ursprung och på vem man
              egentligen är kan komma tidigt för vissa och lite senare i livet
              för andra. Då ska det stöd som man behöver finnas.
            </seg>
            <seg n="32f97f0d">
              Avslutningsvis vill jag fråga statsrådet om hon känner sig nöjd
              med informationen i dag. Är den bra? Och har vi en bra stöttning
              för dem som vill veta sitt ursprung?
            </seg>
          </u>
          <note type="speaker" n="b207fa47">
            Anf. 14 Statsrådet MARIA LARSSON (KD):
          </note>
          <u who="nina_larsson_698017" xml:id="i-f9a8d62f206af2ab-3" n="68780451">
            <seg n="06537743">
              Herr talman! Det blev ännu mer förvirrat av Gunilla Svantorps
              klargörande i början. I socialtjänstlagen står det att socialtjänsten
              i sin omsorg om barn och unga ska tillgodose det särskilda behov
              av stöd och hjälp som kan finnas. I nästa mening säger Gunilla
              Svantorp återigen att hon tycker att staten ska ge råd, stöd och
              hjälp. Jag tror att det är viktigt att vi håller detta åtskilt
              och tittar på vad som är statens ansvar i frågan och vad som är
              kommunernas ansvar. Vi ska inte blanda ihop det, och det är det
              jag försöker låta bli.
            </seg>
            <seg n="2f9b58eb">
              Barn är fantastiska. Det är fantastiskt att barn kan finna nya
              familjer, och det vill jag göra allt för att underlätta. Men jag
              måste också titta på vad som är statens roll. Detta är anledningen
              till att jag har stärkt MIA:s organisation med extra anslag. De
              har fått mer ekonomiska resurser för att fler vill veta sitt ursprung.
              Det är viktigt, och det är bra och nödvändigt att man för möjligheten
              att göra det. Det är också därför jag nu med förväntan ser fram
              mot MIA:s förslag till hur vi ytterligare kan förbättra stödet.
            </seg>
            <seg n="c53a0f85">
              En adoption innebär för många att man kan få två familjer, vilket
              är en rikedom om det faller väl ut och om man till fullo lyckas.
              Det stöd vi har upprättat är naturligtvis inte en gång för alla
              givet. Det behöver hela tiden uppdateras. Det behöver kanske finna
              nya former så att det passar dem som har behov av att få kunskap
              och information om sin egen adoption och om sina biologiska föräldrar.
            </seg>
          </u>
          <note n="b052a40e">
            Överläggningen var härmed avslutad.
          </note>
          <note n="b577345f">
            5 § Svar på interpellation 2012/13:180 om klimatvision till 2050
          </note>
          <note type="speaker" n="1edc6eb3">
            Anf. 15 Miljöminister LENA EK (C):
          </note>
          <u who="unknown" xml:id="i-b787bef498bc2657-0" n="cc798330"/>
          <note n="7379d933">
            Herr talman, ärade ledamöter och ärade åhörare! Jens Holm har
            ställt fyra frågor till mig i samband med att Naturvårdsverket
            presenterade sitt underlag till en svensk klimatfärdplan.
          </note>
          <u who="unknown" xml:id="i-a506beab65570b39-0" n="cc798330">
            <seg n="7208d6de">
              Mer specifikt undrar Holm om jag
            </seg>
            <seg n="828051a5">
              Regeringen gav i juli 2011 Naturvårdsverket ett uppdrag att ta
              fram underlag till en svensk färdplan för att uppnå visionen om
              att Sverige inte ska ha nettoutsläpp av växthusgaser 2050. Uppdraget
              redovisades till regeringen den 11 december 2012.
            </seg>
            <seg n="4da541c0">
              Det är ett digert underlag som regeringen har mottagit från Naturvårdsverket.
              Underlaget innehåller flera olika scenarier som är beroende av
              utvecklingen av olika omvärldsfaktorer. Teknikutveckling och övriga
              länders agerande är exempel på faktorer som får betydelse för
              hur Sverige når målet till 2050.
            </seg>
            <seg n="570682d4">
              Det är för tidigt att nu lägga fram så pass konkreta förslag
              som Jens Holm efterfrågar. Naturvårdsverkets rapport innehåller
              en rad olika förslag som ska analyseras, och en bred diskussion
              ska genomföras med olika aktörer i samhället. Att komma med detaljerade
              förslag i dag vore att föregripa den diskussionen.
            </seg>
            <seg n="e311f301">
              Frågan är komplex och kräver en helhetssyn. Alla sektorer ska
              vara med och bidra med hänsyn till sina olika förutsättningar.
              Ett pris på koldioxid bör utgöra motorn för nödvändiga förändringar.
              Det är viktigt att vi hittar kostnadseffektiva lösningar som också
              driver på utvecklingen av ny teknik. Klimatarbetet måste också
              präglas av långsiktighet och förutsägbarhet för både näringslivet
              och det civila samhället.
            </seg>
            <seg n="6de3e32f">
              Regeringen kommer, som vi tidigare har meddelat, att återkomma
              under mandatperioden med att närmare beskriva hur det svenska
              arbetet för att nå visionen om noll i nettoutsläpp 2050 ska genomföras.
            </seg>
          </u>
          <note type="speaker" n="c4611baf">
            Anf. 16 JENS HOLM (V):
          </note>
          <u who="jens_holm_9bd66a" xml:id="i-73782ee651c75c58-0" n="7f34007a">
            <seg n="2648f7d3">
              Herr talman! Jag vill tacka miljöministern för svaret. Jag förstår
              att Lena Ek inte kan gå in på alla detaljer här och nu i en sådan
              omfattande vision som hur vi ska kunna uppnå nollutsläpp till
              2050. Jag hoppas att vi ändå kan komma lite närmare en konkretisering
              än den som Lena Ek lämnar i sitt svar till mig.
            </seg>
            <seg n="e366cf19">
              En av de frågor som jag tog upp i min interpellation gäller huruvida
              vi ska tala om nollutsläpp eller om nettoutsläpp. Om man talar
              om nollutsläpp, som vi i Vänsterpartiet gör, innebär det att alla
              utsläpp ska bort här i Sverige. Om man talar om nettoutsläpp tolkar
              jag det som att vi kan tillgodoräkna oss det vi gör på andra områden
              och på så sätt kan fortsätta att släppa ut.
            </seg>
            <seg n="ff6241be">
              Det är någonting som oroar mig i det uppdrag som regeringen har
              gett till Naturvårdsverket. Verket har nu kommit med sitt förslag.
              I regeringens uppdrag till Naturvårdsverket handlar det just om
              att Sverige ska uppnå netto nollutsläpp. Det innebär att regeringen
              uppmanar Naturvårdsverket att räkna på att Sverige ska kunna köpa
              till exempel utsläppskrediter i andra länder för att kompensera
              för de utsläpp som vi gör här. Det handlar också om att Sverige,
              som jag förstår det, ska kunna tillgodoräkna sig skogen och markanvändningen
              som en kolsänka för att det ska kompensera för de utsläpp som
              sker inom andra sektorer.
            </seg>
            <seg n="5fa69e5f">
              Här vill jag att miljöministern är tydlig mot oss. I dag handlar
              ungefär 30 procent av den borgerliga regeringens klimatpolitik
              om att köpa billiga utsläppskrediter i andra länder. Det innebär
              alltså att en tredjedel av de utsläppsminskningar som Sverige
              gör egentligen görs genom uppköp av de billiga utsläppsrätterna.
              Ska detta fortsätta att vara en strategi för regeringen, Lena
              Ek, ända fram till 2050? Ska vi fortsätta att köpa billiga utsläppskrediter
              i andra länder? Det tycker jag vore olyckligt.
            </seg>
            <seg n="583b423c">
              Jag vill veta hur miljöministern ser på skogen och markanvändningen.
              I dag räknar vi inte in skogen och markanvändningen som en kolsänka
              när vi rapporterar in till FN. Det tycker jag är bra. Om vi skulle
              räkna in detta som en kolsänka skulle det innebära att Sverige
              som land skulle kunna släppa ut väldigt mycket mer, och vi skulle
              ändå kunna uppnå våra klimatmål. Här tycker jag att Naturvårdsverkets
              underlag känns lite oklart. Därför tycker jag att det är viktigt
              att miljöministern berättar för oss här och nu att Sverige självklart
              kommer att kämpa för att skogen och markanvändningen ska bidra
              till att binda kol i marken. Men vi ska inte redovisa det som
              minskade utsläpp i Sverige.
            </seg>
            <seg n="7a503576">
              Det finns en mängd andra spännande måste jag säga förslag i underlaget
              från Naturvårdsverket. Jag tycker att det vore bra om miljöministern
              åtminstone kunde kommentera dem. Det gäller inte minst användandet
              av ekonomiska styrmedel för att få ned utsläppen. Det handlar
              i hög grad om koldioxidskatten, som kanske är det främsta styrmedel
              vi har för att minska våra utsläpp. I den senaste budgeten höjer
              inte regeringen koldioxidskatten.
            </seg>
            <seg n="7aa7d4d0">
              Jag vill veta vad Lena Ek har för vision om koldioxidskatten
              i framtiden.
            </seg>
          </u>
          <note type="speaker" n="fa73281a">
            Anf. 17 ROGER TIEFENSEE (C):
          </note>
          <u who="roger_tiefensee_08d100" xml:id="i-5bfa187b5915e1f3-0" n="d9503f1b">
            <seg n="ecbcfaa6">
              Herr talman! Jag vill tacka Jens Holm för att han har ställt
              den här interpellationen till miljöministern. Det är jätteviktigt
              att föra en diskussion om hur vi i Sverige ska nå visionen noll
              nettoutsläpp av klimatgaser till 2050. Nu har vi Naturvårdsverkets
              underlag. Det är jätteviktigt. Det är nu vi ska diskutera, precis
              som miljöministern sade i sitt svar. Vi ska stöta och blöta detta.
              Det gäller inte bara regeringen, utan hela Sverige, kommuner,
              landsting, företag och privatpersoner, ska bidra i ett sådant
              här arbete. Det är viktigt att väga för- och nackdelar och olika
              handlingsstrategier mot varandra. Målet, visionen, är formulerat
              som ett netto på noll till 2050. Jag tycker att det är riktigt.
            </seg>
            <seg n="5dbb52a6">
              Precis som Sara som ska prata här senare kommer jag från Sörmland.
              SSAB ligger i Oxelösund. Kol är en aktiv del i stålprocessen.
              SSAB gör oerhört energieffektivt och hållfast stål. Det är konkurrenskraftigt
              på världsmarknad just därför.
            </seg>
            <seg n="401e60f6">
              Jens Holm skriver i sin interpellation och säger ännu tydligare
              nu att alla utsläpp ska bort här i Sverige. Det innebär att SSAB
              inte ska finnas. De ska inte få driva sin verksamhet om de inte
              har ställt om till någonting där de har lyckats ersätta fossilt
              kol med förnybart kol. Det kan vara möjligt. Vi ska bidra med
              teknikutveckling till det, och det handlar framför allt att ha
              den här Carbon Capture and Storage. Jag gillar inte det om man
              tror att man ska fortsätta att bränna kol, men det är en bra teknik
              om man ska kunna fortsätta att göra stål. Det handlar om att fånga
              in koldioxid och skicka ned den i berggrunden.
            </seg>
            <seg n="e486a0f3">
              Det handlar också om att kunna använda förnybara drivmedel och
              att fånga biologiskt kol och på så sätt få negativa utsläpp. Det
              är jag också mycket positiv till.
            </seg>
            <seg n="b0018ed8">
              Men Jens Holm uttrycker det så att alla utsläpp ska bort här
              i Sverige. Det innebär tyvärr att SSAB får lägga ned sin verksamhet
              i Oxelösund. Det är jag inte beredd att medverka till.
            </seg>
            <seg n="a3dee8a5">
              Därför tycker jag att vi ska kunna använda skogen och marken
              som en kolsänka. Det handlar inte om att räkna in den kolsänka
              som finns i dag, utan som jag ser det handlar Naturvårdsverkets
              underlag om att vi ska bli bättre. Vi ska kanske bli bättre på
              att röja i skogen så att vi får en större tillväxt. Det finns
              internationella regelverk för hur mycket av en ökning av kolsänkan
              som vi får tillgodoräkna oss. Vi har den fantastiska förkortningen
              LULUCF, Land Use, Land Use Change and Forestry. Den reglerar precis
              hur vi får tillgodoräkna oss ökningen av kolsänkan. Det är jättebra
              att vi har den regleringen. Jag tycker att vi ska utnyttja den.
            </seg>
            <seg n="e94833cd">
              Jag åker gärna till Oxelösund och pratar om hur man kan bli bättre
              på att minska koldioxidutsläppen i stålindustrin. Vi ska ha klart
              för oss att SSAB står för Sveriges enskilt största punktutsläpp,
              men samtidigt gör de ett sådant oerhört smart stål. Det innebär
              att man kan ha tunnare stål som en slityta i en dumper till exempel.
              Det ska vi kunna göra i Sörmland. Vi ska kunna göra det i Sverige
              och ända säga att vi har noll nettoutsläpp eftersom vi kan kompensera
              det genom att till exempel fånga in kolet och skicka ned det i
              berggrunden eller genom en ökad kolsänka i skogen och marken.
            </seg>
          </u>
          <note type="speaker" n="9f3c6de0">
            Anf. 18 SARA KARLSSON (S):
          </note>
          <u who="sara_karlsson_6c50ab" xml:id="i-036c15873f9dd7a6-0" n="6a341e12">
            <seg n="4cdda843">
              Herr talman! Jag vill börja med att tacka Jens Holm för att han
              har ställt den här viktiga interpellationen. Jag vill också tacka
              miljöministern för att hon åtminstone försöker svara på den. Men
              svaret lämnar en del att önska. Lena Ek menar att det beror på
              att det är för tidigt i processen för att kunna ge besked i de
              frågor som Jens Holm ställer. Jag kan förstå att det är svårt
              att i dagsläget svara på exakt vilka styrmedel som ska användas
              och när och hur de ska användas eftersom detta är ett mycket gediget
              underlag.
            </seg>
            <seg n="1ee515ee">
              Men frågorna är i huvudsak av rätt generell karaktär. Det gäller
              till exempel frågan om hur man ska se på den klimatpåverkan som
              den svenska konsumtionen har. Där borde miljöministern åtminstone
              kunna ha någon tanke om hur man ska tänka och räkna på det och
              om det finns en politik som man bör driva i Sverige för att minska
              vår konsumtions klimatpåverkan.
            </seg>
            <seg n="4f8ba36e">
              Jag tycker att det är särskilt anmärkningsvärt att Lena Ek inte
              svarar på frågan om målet till 2050 ska vara nollutsläpp eller
              noll nettoutsläpp. Indirekt gör hon det, men hon verkar ogärna
              vilja diskutera vad det innebär. Det blir en avsevärd skillnad
              beroende på hur man räknar och hur man uppskattar eventuella kolsänkor.
              Det spelar också stor roll hur detta definieras. Det skulle vara
              intressant att höra vilka fördelar Lena Ek menar finns med olika
              sätt att räkna.
            </seg>
            <seg n="d4301327">
              Att räkna in de eventuella kolsänkor som skog och mark kan utgöra
              innebär flera problem. Det finns en rättviseaspekt. Ska vi som
              råkar bo här i Sverige, där vi har mycket skog, kunna släppa ut
              mer och inte behöva göra den omställning som krävs på andra ställen?
              Det är också förknippat med en stor vetenskaplig osäkerhet. Forskning
              är inte entydig när det gäller hur mycket koldioxid som tas upp
              och när upptaget är som störst beroende på hur man brukar skogen.
              Det finns också en gräns för hur mycket koldioxid skogen kan ta
              upp innan den börjar släppa ifrån sig den i stället.
            </seg>
            <seg n="27604304">
              Jag tycker att det vore rätt oansvarigt att bygga sin klimatpolitik
              på denna bräckliga grund. Den enda rimliga måste vara att vi sätter
              ett klimatmål som handlar om utsläppsminskningar och lämnar eventuella
              sänkor från skog och mark utanför. De är viktiga och positiva.
              Vi ska följa dem och föra statistik över dem, och vi ska se till
              att utnyttja potentialen. Men det måste ske i ett separat ramverk.
            </seg>
            <seg n="f6e2b319">
              Regeringen är tydlig i sitt uppdrag till Naturvårdsverket. Det
              är nettoutsläpp man ska räkna på. Hur det exakt ska ske är svårt
              att få något svar på från regeringen.
            </seg>
            <seg n="47797ba4">
              Vad är det som gör att regeringen, till skillnad från många andra,
              kan känna sig så bekväm med beräkningarna av kolsänkorna att man
              vill ta in dem i det svenska klimatmålet trots att väldigt många
              skulle säga att det är en mycket bräcklig grund för att sätta
              klimatmål?
            </seg>
            <seg n="2e8f1011">
              Jag skulle också vilja veta hur realistiskt Lena Ek anser det
              vara att kunna tillgodoräkna sig billiga utsläppskrediter även
              i framtiden. Vad är det som gör att den svenska regeringen, till
              skillnad från till exempel EU-kommissionen, inte ser de fördelar
              för svensk konkurrenskraft som omställningen utgör? I EU-kommissionens
              förslag till färdplan för hela EU räknar man bara på inhemska
              utsläpp. Man tar inte med de krediter som man kan köpa genom CDM-systemet.
              Vad är det som gör att den svenska regeringen inte ser det som
              EU-kommissionen ser?
            </seg>
            <seg n="15840a7d">
              Jag vill kort bemöta Roger Tiefensees inlägg om SSAB i Oxelösund.
              Jag tycker att Tiefensee blandar olika saker här. SSAB och svensk
              stålindustri är redan nu duktiga på att minska sina utsläpp. Man
              lägger också rätt stora forskningsresurser på att ta fram CCS-teknik.
              Jag tycker inte att man ska blanda ihop det med att ta in hela
              skogs- och marksektorn i klimatmålet. Det är att blanda äpplen
              och päron.
            </seg>
          </u>
          <note type="speaker" n="6a2a676d">
            Anf. 19 Miljöminister LENA EK (C):
          </note>
          <u who="unknown" xml:id="i-c4a07f9f6d141b5d-4" n="cc798330">
            <seg n="ff468d1d">
              Herr talman! Det här är en mycket intressant debatt. Förhoppningen
              med uppdraget till Naturvårdsverket att presentera den här rapporten
              om hur vi ska nå ett av våra tuffa svenska klimatmål är att det
              ska bidra till en rejäl debatt i hela samhällets olika sektorer
              och på olika politiska nivåer. Om vi ska nå de tuffa svenska klimatmålen,
              som är att minska utsläppen med 40 procent till 2020, en fossiloberoende
              fordonsflotta 2030 och noll nettoutsläpp 2050, måste hela samhället
              involveras.
            </seg>
            <seg n="34a46c26">
              Målen är satta, och nu har uppdraget gjort att vi kan börja en
              bred diskussion. I Naturvårdsverkets material finns en bruttolista
              på förslag. Det kommer säkert fram fler förslag under den här
              diskussionen. Det hoppas jag verkligen. Det är ingen lätt sak,
              men det är absolut nödvändigt att vi når de svenska klimatmålen.
            </seg>
            <seg n="bbeefea0">
              Jag skulle vilja tacka för att vi nu, genom den här interpellationsdebatten,
              drar i gång den svenska debatten gemensamt. Jag hoppas att vi
              kan fortsätta det arbetet utifrån våra olika respektive utgångspunkter.
            </seg>
            <seg n="5dc0fb71">
              Sedan hade Jens Holm ett fel i sitt förra inlägg. I uppdraget
              till Naturvårdsverket står det väldigt klart att man ska räkna
              på scenarier både med och utan utsläppsrätter. Det är viktigt,
              för det ger oss möjligheter att ha en mer transparent diskussion
              och titta på vad olika sektorer i samhället behöver göra.
            </seg>
            <seg n="11722cac">
              Det som Naturvårdsverket fick med sig i uppdraget var att de
              ska samråda med utpekade myndigheter, att målet ska nås på ett
              kostnadseffektivt sätt och att de ska ta hänsyn till de senast
              tillgängliga vetenskapliga bedömningarna om hur målet kan nås.
            </seg>
            <seg n="96210ec1">
              Senast före jul fick vi en väldigt allvarlig rapport från Världsbanken.
              Och vi kan se tillbaka på hur allvarligheten i klimatdiskussionen
              har ökat med varje vetenskaplig rapport som har kommit. Därför
              är det naturligtvis viktigt att Naturvårdsverket i det här arbetet
              ska ta hänsyn till forskningsfronten när det gäller klimatfrågor.
            </seg>
            <seg n="dfd383dc">
              Man skulle också räkna på scenarier både med och utan internationell
              utsläppshandel. Det är för att öka transparensen och kunna göra
              diskussionen mer tydlig.
            </seg>
            <seg n="97434c24">
              Det är något som är lite förvånande, tycker jag. Man kan ha väldigt
              olika åsikter om hur vi ska nå de här målen. Man kan ha olika
              åsikter om vad som ska räknas in och så vidare. Men att säga att
              diskussionen om att titta på skogen som kolsänka vilar på bräcklig
              grund tycker jag inte är korrekt. I så fall gör hela FN fel, eftersom
              LULUCF är en del, en hörnsten, i FN-pusslet när det gäller klimatförhandlingarna.
              Vi blev faktiskt för bara någon månad sedan klara med en ganska
              stor del av de riktigt sega internationella förhandlingarna runt
              frågorna om hur skogen ska räknas som kolsänka i det här Land
              use, land-use change and forestry-initiativet eller den förhandlingsplattformen,
              som har funnits med i många år i FN-förhandlingarna.
            </seg>
            <seg n="66f2640c">
              Det är också så att för de fattiga länderna är detta en möjlighet.
              Ta ett land som Indonesien, till exempel. Det är en stor möjlighet
              för dem. Det är kanske också väldigt viktigt. Precis som vi hörde
              ska man titta på skogens möjligheter och också utnyttja skogen
              maximalt, alltså återplantera, vilket är oerhört viktigt.
            </seg>
            <seg n="a05a15ba">
              Innan jag avslutar det här inlägget vill jag bara tillägga, herr
              talman, att ruttnande skog avger metangas. Det bör vi helst undvika,
              förutom den del som vi ska ha för biodiversitetsändamål.
            </seg>
          </u>
          <note type="speaker" n="2680ff16">
            Anf. 20 JENS HOLM (V):
          </note>
          <u who="jens_holm_9bd66a" xml:id="i-73782ee651c75c58-1" n="7f34007a">
            <seg n="1fc81fdf">
              Herr talman! Jag instämmer fullt ut med Lena Ek om att situation
              blir värre och värre för varje vetenskaplig rapport som vi politiker
              får.
            </seg>
            <seg n="16c396da">
              I den Världsbanksrapport som miljöministern hänvisar till talar
              man om att vi kan nå en temperaturhöjning i världen på fyra grader
              inom de närmaste 50 åren. Det finns en väldigt stor risk ifall
              temperaturen skulle stiga så kraftigt.
            </seg>
            <seg n="7775d6f0">
              Det är därför vi inte kan vänta till 2050, utan vi måste visa
              här och nu att vi menar allvar med att minska våra utsläpp. Och
              vi måste göra det på ett trovärdigt sätt. Det är därför jag tycker,
              precis som Sara Karlsson, att det är viktigt att vi är noggranna
              med definitionerna, att vi är tydliga med att vi ska ta vårt historiska
              ansvar, att vi ska göra vår hemläxa och att vi ska minska våra
              utsläpp.
            </seg>
            <seg n="fd9005db">
              Sedan ska vi självklart samarbeta med resten av världen. Vi ska
              ha ett ambitiöst klimatbistånd, exempelvis.
            </seg>
            <seg n="d96dfb47">
              Låt mig få berätta, Lena Ek, att jag var i Köpenhamn i måndags
              och tisdags och pratade med regeringsföreträdare och andra politiker.
              Danmark har beslutat att de också ska minska sina utsläpp med
              40 procent till 2020. Men till skillnad från Sverige säger Danmark
              att allting ska göras inhemskt.
            </seg>
            <seg n="2322bf0d">
              Just nu håller politikerna och tjänstemännen i Danmark på att
              arbeta för fullt med att ta fram en koldioxidbudget. En koldioxidbudget
              handlar om att man ska kunna stämma av utsläppen för varje år,
              sektor för sektor, samt de totala utsläppen. Och man ska revidera
              de tillgängliga styrmedel man har. Ifall man ser att det släpps
              ut lite mer än planerat ska man kunna skärpa de tillgängliga styrmedlen.
            </seg>
            <seg n="a2d66d6b">
              Det här är någonting som Naturvårdsverket också tar upp, möjligheten
              att mycket mer detaljerat få kontroll över våra utsläpp med till
              exempel en koldioxidbudget. Därför skulle jag vilja fråga miljöministern
              om hon tycker att det skulle kunna vara någonting som man skulle
              kunna införa.
            </seg>
            <seg n="1be28f67">
              Jag skulle också vilja fråga miljöministern en annan sak. Jag
              vet att Lena Ek och andra företrädare för regeringen ofta säger
              att koldioxidskatten är det främsta styrmedlet vi har för att
              minska våra utsläpp.
            </seg>
            <seg n="39b86842">
              Koldioxidskatten infördes av en socialdemokratisk regering, med
              stöd av bland annat Vänsterpartiet. Den började verka 1991. Man
              kan jämföra med i dag. Då har koldioxidskatten höjts med ungefär
              200 procent. Det tycker jag är rätt imponerande. Men man kan titta
              på hur det är sedan 2006, då den borgerliga regeringen tog över.
              Då har koldioxidskatten i fasta priser bara höjts med 5 procent.
              Det man har gjort är i princip att man har justerat upp den med
              konsumentprisindex och väldigt lite till.
            </seg>
            <seg n="fde9d067">
              Det tycker jag är märkligt om man har en politik där man säger
              att det här är vårt främsta styrmedel. Borde man då inte föreslå
              en mer ambitiös koldioxidskatt än det som ni har gjort de senaste
              sex åren?
            </seg>
            <seg n="73aad1a2">
              Jag bad också riksdagens utredningstjänst att titta på hur Sverige
              ligger till med miljöskatter det handlar om energiskatter, koldioxidskatt
              och andra miljöskatter. Det visade sig att vi i Sverige inte längre
              är bäst i världen. Vi har blivit omsprungna av Finland, Nederländerna,
              Danmark och flera andra länder.
            </seg>
            <seg n="52376111">
              Man kan titta i sammanställningar från EU-kommissionen. Man kan
              titta i sammanställningar från OECD. Därför skulle jag vilja fråga
              miljöministern: Tycker inte miljöministern att det är dags att
              skärpa de ekonomiska styrmedlen? Borde inte Sverige kunna lite
              mer än det som vi har gjort hittills?
            </seg>
          </u>
          <note type="speaker" n="9a7bd919">
            Anf. 21 ROGER TIEFENSEE (C):
          </note>
          <u who="roger_tiefensee_08d100" xml:id="i-5bfa187b5915e1f3-1" n="d9503f1b">
            <seg n="52b264a2">
              Herr talman! I diskussionen låter det som att man ska ställa
              kolsänkor mot utsläppsminskningar. Låt mig göra det tydligt att
              en minskning av utsläpp i Sverige och globalt är helt nödvändig
              för att klara ett tvågradersmål. Men ser man det också globalt
              innebär avskogning ett väldigt stort bidrag till ökade växthusgasutsläpp,
              som påverkar klimatet.
            </seg>
            <seg n="77338618">
              Det är därför som FN har valt att lägga in och diskutera denna
              konstiga förkortning, LULUCF, Land use, land-use change and forestry,
              alltså hur vi använder mark och skog och hur förändring av den
              användningen kan vara negativ eller positiv när det gäller halten
              av växthusgaser i atmosfären.
            </seg>
            <seg n="45cd64b7">
              Det är jätteviktigt att vi har hittat ett ramverk, så att vi
              kan börja räkna där. Jag är positiv till att vi kopplar detta
              ramverk till andra ekonomiska styrmedel och utsläppsmarknader
              för att på så sätt ge en betalningsvilja för till exempel Indonesien,
              så att de ska kunna få en ersättning för att börja återbeskoga
              sin mark. Det är jätteviktigt.
            </seg>
            <seg n="f4ebed8d">
              I det perspektivet tycker jag att vi i Sverige har varit duktiga.
              Det här landet var mer eller mindre kalhugget vid förra sekelskiftet,
              alltså runt 1900. Då fick vi en skogsvårdslag som innebar att
              man skulle återplantera. Vi har nu ett större upptag av kol i
              skogen än vad vi har avverkning.
            </seg>
            <seg n="1d0a8259">
              Men det är inte totalen av det här, utan det är en del av ökningen
              som vi skulle kunna tillgodoräkna oss. Jag tror att det är jätteviktigt
              att vi har en hållbar markanvändning och att vi kan öka kolinnehållet
              både i marken jordbruksmarken har vi inte pratat så mycket om
              och i skogen och att vi kan tillgodoräkna oss det. Det är tvågradersmålet
              som är det viktiga och att vi har smarta vägar dit.
            </seg>
          </u>
          <note type="speaker" n="3cab92c6">
            Anf. 22 SARA KARLSSON (S):
          </note>
          <u who="sara_karlsson_6c50ab" xml:id="i-036c15873f9dd7a6-1" n="6a341e12">
            <seg n="1d710c5a">
              Herr talman! Lena Ek höll inte med mig om att de beräkningar
              som görs av den kolsänka som skogen utgör är en bräcklig grund.
              Då måste jag få ställa en fråga. När jag tittar ut över forskningsläget
              tycker jag inte att jag möts av en entydig bild. Jag möts också
              av en stor oro från miljörörelsen över förslaget att bädda in
              LULUCF-sektorn i klimatmålen. Möter inte Lena Ek en sådan oro?
              Möter Lena Ek en entydig forskningsbild och en miljörörelse som
              stöder förslaget?
            </seg>
            <seg n="29906497">
              Återigen måste jag säga att jag tycker att Roger Tiefensee blandar
              ihop olika saker när han försöker få det att framstå som att vi
              inte skulle kunna bidra till att minska eller stoppa avskogningen
              i fattiga delar av världen utan att i Sverige börja räkna av vår
              skog mot det svenska klimatmålet. Det tycker jag är att blanda
              ihop olika saker.
            </seg>
            <seg n="de83001b">
              Det jag vill säga någonting om medan jag hinner är det som både
              Lena Ek men framför allt Naturvårdsverket är inne på i det här
              underlaget, alltså behovet av långsiktighet och kontinuitet i
              klimatpolitiken. Klimatfrågans allvar kräver det av oss.
            </seg>
            <seg n="5c3d7743">
              Här finns det olika förslag. Vi socialdemokrater har väckt en
              motion nu under hösten där vi föreslår en långsiktig plan och
              ett regelverk för klimatet. Jag vet att både Vänsterpartiet och
              Miljöpartiet har lagt fram liknande förslag. Hur ser miljöministern
              på det? Är det någonting som krävs för att få en långsiktighet
              i klimatpolitiken? Är det en diskussion som försiggår inom regeringen?
            </seg>
            <seg n="0278dea1">
              Det skulle vara intressant att få något slags bild av hur diskussionerna
              går i regeringen kring hur man ska åstadkomma en långsiktig plan
              som ger kontinuitet till klimatpolitiken och som pressar politiken
              att ta till de styrmedel som krävs.
            </seg>
          </u>
          <note type="speaker" n="98da217b">
            Anf. 23 Miljöminister LENA EK (C):
          </note>
          <u who="unknown" xml:id="i-c4a07f9f6d141b5d-5" n="cc798330">
            <seg n="db5e2909">
              Herr talman! Jag tycker att det är väldigt roligt att Socialdemokraterna
              också har startat ett arbete för att hantera klimatpolitiken mer
              långsiktigt. Jag tycker att det är fantastiskt bra, och det är
              självklart att uppdraget till Naturvårdsverket är ett första steg
              i regeringens arbete för att göra precis en sådan plan för hur
              vi ska nå våra tuffa klimatmål.
            </seg>
            <seg n="0a2616d7">
              Inom EU håller man också på med detta. Senast hösten 2014 ska
              Sverige redovisa hur vi arbetar med en svensk färdplan för koldioxidsnål
              ekonomi, vilket ju är nästan exakt samma sak fast formulerat på
              ett annat sätt.
            </seg>
            <seg n="44b535e9">
              EU har tagit det här beslutet. Regeringen har påbörjat det här
              arbetet, och jag tycker att det är väldigt roligt att Socialdemokraterna
              också tänker i samma banor i den här motionen. Sedan kanske vi
              har en del olika åsikter när det gäller teknikaliteter, men så
              är det i riksdagen. Det är en del av charmen med att arbeta som
              lagstiftare i ett demokratiskt parlament.
            </seg>
            <seg n="55e388a9">
              I Naturvårdsverkets bruttolista, och som jag sade hoppas jag
              att den kompletteras med en väldig massa andra förslag under den
              debatt vi ska ha framöver, nämns ju skogen. Låt mig fördjupa just
              när det gäller skogsfrågorna.
            </seg>
            <seg n="eb983fce">
              Det är precis som Roger Tiefensee säger: Sverige har varit ett
              nästan avskogat land. Vi använde våra skogstillgångar i stålproduktion
              väldigt mycket. Vi använde dem också för vedeldning, och vi skeppade
              väldigt mycket, eftersom skogen var en väldigt stor exportprodukt
              länge.
            </seg>
            <seg n="1eccf8e8">
              Sverige har haft en skogslagstiftning i mer än 120 år i olika
              lager som hela tiden har fokuserat på återplantering. Därför har
              vi faktiskt kommit från en väldigt dålig situation till en situation
              där skogen ökar med mer än 1 procent kubikmeter fiber per år.
              Det ger en långsiktigt gedigen tillväxt av den svenska skogen
              och naturligtvis ett större kolupptag, vilket är otroligt viktigt.
            </seg>
            <seg n="1583dd98">
              Anledningen till att FN just förhandlar och tycker att den här
              frågan är så viktig är till exempel situationen i Indonesien som
              är på god väg att bli världens största utsläppsland. Utsläppen
              ökar enormt, och vi har nu startat ett gediget arbete med Indonesien
              för att hjälpa till med skogsfrågorna och ha ett utbyte och en
              dialog mellan våra båda länder.
            </seg>
            <seg n="1a4d59d3">
              Indonesien måste också komma fram till att minska avverkningen
              och skydda biodiversiteten men också att återplantera på ett ordentligt
              sätt. Det finns uträkningar på vad skogen betyder. Om hälften
              av världens produktiva skogsmark skulle skötas på det sätt som
              vi gör i Sverige, det vill säga att man ökar fibermängden i kubikmeter
              räknat i skogen, skulle det innebära att utsläppen i världen skulle
              sluta öka. Vi skulle alltså ta hand om hela ökningskilen. Detta
              är ett exempel på hur man kan berätta vilket värde skogen har
              i det här sammanhanget.
            </seg>
            <seg n="1ce5365d">
              Detta är naturligtvis, och det är också bakgrunden till FN:s
              klimatförhandlingar runt det vi förkortar LULUCF, att ge en morot
              till de här stora länderna som har oerhört mycket skog och där
              avverkningen och ibland skövlingen ger enorma klimateffekter.
            </seg>
            <seg n="ee7ef93f">
              Jag tycker att det är viktigt att vi är spelbara i de förhandlingarna,
              eftersom vi är ett land som kan visa på att det går att förändra
              situationen och också öka livskvaliteten och tillväxten i ekonomin.
            </seg>
          </u>
          <note type="speaker" n="e6996fca">
            Anf. 24 JENS HOLM (V):
          </note>
          <u who="jens_holm_9bd66a" xml:id="i-73782ee651c75c58-2" n="7f34007a">
            <seg n="e0058cf0">
              Herr talman! Jag skulle vilja börja med att kommentera det som
              Roger Tiefensee tog upp i sitt första anförande eftersom jag inte
              hann göra det.
            </seg>
            <seg n="8e0c0c89">
              Vi i Vänsterpartiet vill att industrin ska gå över till att använda
              förnybart, och vi tror att det är fullt möjligt. Jag tycker att
              Centerpartiet och Roger Tiefensees anförande osar en ganska defensiv
              hållning när det gäller detta.
            </seg>
            <seg n="e42ead5a">
              Vi i Vänsterpartiet är för koldioxidlagring. Vi ser en väldigt
              stor potential i det, inte minst för att uppnå negativa utsläpp,
              det vill säga att man använder biobränslen och sedan pumpar ned
              koldioxiden under marken. Men koldioxidlagring ligger än så länge
              väldigt långt in i framtiden och kommer att kosta mycket pengar.
              Därför är det så viktigt att vi inte bara förlitar oss på det
              utan gör saker och ting här och nu.
            </seg>
            <seg n="ac6a3ae8">
              Skogen är extremt viktig, och det är inte minst extremt viktigt
              att vi hjälper andra länder, till exempel Indonesien, Brasilien
              och Kongo, så att deras skog inte skövlas. Samtidigt är det otroligt
              viktigt att vi i Sverige ska fortsätta som vi gör i dag, nämligen
              att vi ska inte tillgodoräkna oss stort innehav av skog för att
              kompensera utsläpp på hemmaplan.
            </seg>
            <seg n="274f7f66">
              Det tycker jag är en ganska självklar hållning som vi har i dag,
              och det var bara det jag ville höra från miljöministern: Visst
              är det detta som gäller även till 2050?
            </seg>
            <seg n="0419a0be">
              Naturvårdsverket har en diger lista med saker som kan göras i
              Sverige, och jag hoppas verkligen att regeringen tar till sig
              av alla dessa förslag. Jag tror att vi i Vänsterpartiet har motionerat
              om vartenda förslag som Naturvårdsverket har lagt fram. Dess värre
              har det röstats ned varje gång vi har lagt fram det i den här
              kammaren.
            </seg>
            <seg n="433f01e9">
              Kanske når vi bättre framgång efter den här debatten. Jag tycker
              att det har varit en bra debatt, och det är nu vi måste sätta
              spaden i marken och se till att utsläppen minskar radikalt i Sverige.
            </seg>
          </u>
          <note type="speaker" n="5dae73ad">
            Anf. 25 Miljöminister LENA EK (C):
          </note>
          <u who="unknown" xml:id="i-b787bef498bc2657-1" n="cc798330">
            <seg n="07ebc886">
              Herr talman! Som jag tidigare har sagt så tycker jag att det
              här är en väldigt viktig, spänstig och intressant debatt, och
              jag hoppas att vi nu hjälps åt att sprida den här debatten i olika
              medier i olika sammanhang och i olika samhällssektorer på olika
              politiska nivåer.
            </seg>
            <seg n="8a96cdfc">
              Det som är intressant är att titta på de olika förslagen från
              Naturvårdsverket och att vända och vrida på dem och försöka få
              dem att fungera på ett så hållbart sätt som möjligt ekonomiskt,
              socialt och miljömässigt. Då tycker jag att det är ganska viktigt
              att i denna helhetsbild, när vi så småningom ska bestämma oss
              för hur vi ska nå de tuffa klimatmålen som vi har satt upp i Sverige,
              se hur vi ska nå det och samtidigt bibehålla jobb och utveckling
              i alla delar av landet.
            </seg>
            <seg n="084ec9b4">
              Sverige har ungefär 95 procent av Europas järnmalmstillgångar
              95 procent. De utvinns på ett så energieffektivt sätt som möjligt
              och är underlag för en stålindustri som tillverkar specialstål
              som ligger i global framkant när det gäller miljöteknik. Det är
              många av talarna som har nämnt det. Bland annat Roger Tiefensee
              tog upp det.
            </seg>
            <seg n="9f8b83e8">
              När vi tittar på hur vi ska nå en hållbar utveckling i Sverige
              ur alla tre aspekterna är det klart att vi måste väga in detta
              i bedömningen. Givet att vi har dessa enorma malmtillgångar som
              ska utvinnas och skapa jobb och tillväxt är ändå skogen vår största
              nettoexportbransch. Det är likadant där. Det skapar jobb i hela
              Sverige, jobb som är oerhört viktiga.
            </seg>
            <seg n="9af0cdbd">
              Jag är otroligt bestämd när det gäller att vi måste kunna klara
              klimatmålen och ekonomisk tillväxt och jobb. Därför är det viktigt
              att skärskåda vart och ett av de förslag som finns i Naturvårdsverkets
              rapport för att se vilka som fyller den tredubbla funktionen ekonomisk
              utveckling, social stabilitet och kvalitet samt miljömässiga hänsyn.
              Det ska bli en oerhört intressant och spännande resa att vara
              med och plocka fram de beslut som krävs för att vi ska nå de här
              målen.
            </seg>
          </u>
          <note n="b052a40e">
            Överläggningen var härmed avslutad.
          </note>
          <note n="d63c7955">
            Ajournering
          </note>
          <note n="e2d07376">
            Kammaren beslutade kl. 13.21 på förslag av tredje vice talmannen
            att ajournera förhandlingarna till kl. 14.00 då frågestunden skulle
            börja.
          </note>
          <u who="unknown" xml:id="i-a506beab65570b39-1" n="cc798330">
            <seg n="9bf046fb">
              Återupptagna förhandlingar
            </seg>
            <seg n="e3e9b46b">
              Jag vill hälsa statsråden välkomna.
            </seg>
            <seg n="6865e568">
              Utnyttjandet av Arbetsförmedlingens resurser
            </seg>
          </u>
          <note n="6481ad4c">
            Förhandlingarna återupptogs kl. 14.00.
          </note>
          <note n="31ca032b">
            6 § Frågestund
          </note>
          <note n="51eeaaf4">
            Anf. 26 TALMANNEN:
          </note>
          <note type="speaker" n="f6a67b82">
            Anf. 27 YLVA JOHANSSON (S):
          </note>
          <u who="ylva_johansson_e8ae63" xml:id="i-58934e0be98fc4ad-0" n="681ff2e3">
            <seg n="d49cc445">
              Herr talman! Det är långt mer är 400 000 arbetslösa i dag, och
              arbetslösheten ökar månad för månad. De pengar som riksdag och
              regering har anslagit till Arbetsförmedlingen används inte fullt
              ut. Arbetsförmedlingen skickar tillbaka flera miljarder varje
              år, pengar som hade kunnat användas för att få fler människor
              i arbete.
            </seg>
            <seg n="0049ebb0">
              Min fråga till Jan Björklund är: När tänker regeringen släppa
              på tyglarna så att Arbetsförmedlingen kan använda de pengar som
              riksdag och regering anslår för att bekämpa arbetslösheten?
            </seg>
          </u>
          <note type="speaker" n="c592973b">
            Anf. 28 Utbildningsminister JAN BJÖRKLUND (FP):
          </note>
          <u who="unknown" xml:id="i-c4a07f9f6d141b5d-6" n="cc798330">
            <seg n="b521587c">
              Herr talman! Det är en viktig fråga. Arbetslösheten är hög, för
              hög, och den ser ut att öka. Regeringen följer detta, och vi är
              naturligtvis bekymrade.
            </seg>
            <seg n="12a2a131">
              Bakgrunden är, som vi vet allihop, att det är en kris i Europa
              som gör att efterfrågan på svensk exportindustri minskar. Det
              är alltså bakgrunden.
            </seg>
            <seg n="b8bcb0a1">
              Den budget som regeringen just har lagt fram innehåller olika
              typer av ökade statliga åtaganden för 23 miljarder. Jag vill minnas
              att Socialdemokraterna tyckte att det var för mycket, men det
              är 23 miljarder i olika ökade utgifter eller skattesänkningar
              som alla kommer att medverka till att ge fler jobb.
            </seg>
            <seg n="4891a891">
              Arbetsförmedlingen signalerar att man har de verktyg och resurser
              som behövs i nuvarande läge. Det är den signal Arbetsförmedlingen
              har gett till regeringen. Vi följer utvecklingen och är naturligtvis
              alltid beredda att göra mer när det behövs. Vår bedömning för
              dagen är att de ambitiösa insatser som görs är väl avvägda. Men
              behövs det mer är vi beredda att göra det.
            </seg>
          </u>
          <note type="speaker" n="07f15cfe">
            Anf. 29 YLVA JOHANSSON (S):
          </note>
          <u who="ylva_johansson_e8ae63" xml:id="i-58934e0be98fc4ad-1" n="681ff2e3">
            <seg n="24093c75">
              Herr talman! Det är bra att man anslår pengar, men om vi har
              ett regelverk som gör att pengarna inte går att använda är de
              till föga nytta. Vi har nu sett år efter år att Arbetsförmedlingen
              skickar tillbaka stora belopp, senaste året nästan 3 miljarder
              kronor, som kunde ha använts till att bekämpa arbetslösheten.
            </seg>
            <seg n="495b726c">
              Jag besökte Arbetsförmedlingen i Trollhättan nyligen, en av de
              kommuner som har dubbelt så hög arbetslöshet som resten av landet.
              Jag pratade med dem, och de beskrev situationen så här: Vi kan
              inte göra tillräckligt för att använda resurserna för att se till
              att människor ska komma i arbete.
            </seg>
            <seg n="b56970fa">
              Deras räddning var att EU har beviljat pengar via Globaliseringsfonden.
              EU:s regler för hur man får använda arbetsmarknadsmedel för att
              arbetslösa ska komma i arbete är långt mer liberala än de som
              regeringen har satt upp för Arbetsförmedlingen. Är detta rimligt,
              Björklund?
            </seg>
          </u>
          <note type="speaker" n="abaddf44">
            Anf. 30 Utbildningsminister JAN BJÖRKLUND (FP):
          </note>
          <u who="unknown" xml:id="i-c4a07f9f6d141b5d-7" n="cc798330">
            <seg n="f74a8b84">
              Herr talman! Det är rimligt. Anslag beslutas av riksdagen för
              olika ändamål. Det är inte så att myndigheten själv kan omfördela
              det hur som helst, utan det är riksdagen som gör det. Sedan kan
              riksdagen bestämma att anslå bredare. Så fungerar det med alla
              myndigheter. Om vi anslår medel för att bekämpa ungdomsarbetslöshet
              kan dessa inte användas till något annat med mindre än att riksdagen
              bestämmer det. Ibland gör vi så, ibland gör vi inte så. Vi tycker
              att det är väl avvägt.
            </seg>
            <seg n="f2a8d784">
              Arbetsförmedlingen säger både till regeringen och offentligt
              att de har de verktyg och resurser som behövs och att de är väl
              avvägda. Vi är alltid beredda att göra mer den dag vi bedömer
              att det behövs.
            </seg>
            <seg n="de75b914">
              Det absolut sämsta vi skulle göra för sysselsättningen i Trollhättan
              och överallt annars är att höja skatterna med 30 miljarder för
              företag i Sverige.
            </seg>
          </u>
          <note n="18e0b557">
            Lärarnas administrativa uppgifter
          </note>
          <note type="speaker" n="2b9497d0">
            Anf. 31 CAMILLA WALTERSSON GRÖNVALL (M):
          </note>
          <u who="camilla_waltersson_gronvall_e3fb3f" xml:id="i-a1be5a6b523e2bb7-0" n="79db5bec">
            <seg n="08e92630">
              Herr talman! Jag vill rikta min fråga till utbildningsminister
              Jan Björklund.
            </seg>
            <seg n="ffcb9de2">
              Alliansregeringen har genomfört en rad viktiga reformer för att
              återupprätta den svenska kunskapsskolan. Vi säger att uppföljningar
              och utvärderingar är oerhört viktiga, men samtidigt upplever lärarna
              att de tvingas lägga ned alltmer tid på administrativa uppgifter.
              Beroende på vad man tar del av för undersökningar finns det olika
              uppgifter. Lärarnas Riksförbund har en uppgift enligt en undersökning
              som visar att nio av tio lärare upplever detta.
            </seg>
            <seg n="9d575f2a">
              Hur ser utbildningsministern på detta? Är det ett problem, och
              vad avser i sådana fall utbildningsministern och regeringen att
              göra åt detta?
            </seg>
          </u>
          <note type="speaker" n="ca550047">
            Anf. 32 Utbildningsminister JAN BJÖRKLUND (FP):
          </note>
          <u who="unknown" xml:id="i-c4a07f9f6d141b5d-8" n="cc798330">
            <seg n="5c26a3e9">
              Herr talman! Ja, det är ett problem. Som jag har berättat har
              vi tillsatt en utredare som nu ganska skyndsamt ska gå igenom
              situationen med de administrativa bördor som ligger på lärarkåren
              i syfte att lägga fram ett förslag om att minska detta. Jag har
              sagt att jag återkommer under våren. Det kan hända att det även
              behövs lagstiftningsförändringar, och då återkommer jag till riksdagen
              under våren med förslag.
            </seg>
            <seg n="c459a6c9">
              Man ska dock problematisera detta något. När vi säger att vi
              ska ha tidigare betyg i skolan går det att definiera av den som
              så vill som en administrativ börda. När vi kräver att skolan ska
              bekämpa mobbning effektivare och redovisa hur man gör upplever
              en del det naturligtvis som en administrativ börda. Man ska skriva
              en plan och så vidare. Det är inte så lätt som att säga att allting
              bara kan försvinna. Det finns syften med det mesta här i världen,
              och därför behöver en grannlaga avvägning göras.
            </seg>
            <seg n="cefd4889">
              Mitt besked är glasklart: Det är för mycket av administrativa
              uppgifter i läraryrket. De behöver minskas, och vi kommer att
              återkomma till riksdagen under våren med förslag till både beslut
              och eventuella lagförändringar.
            </seg>
          </u>
          <note type="speaker" n="e4d2c5d0">
            Anf. 33 CAMILLA WALTERSSON GRÖNVALL (M):
          </note>
          <u who="camilla_waltersson_gronvall_e3fb3f" xml:id="i-a1be5a6b523e2bb7-1" n="79db5bec">
            <seg n="b1f36f7d">
              Herr talman! Tack så mycket för svaret!
            </seg>
            <seg n="4eeba8aa">
              Vi vet att duktiga lärare är absolut avgörande för de resultat
              vi får. Alliansregeringen värnar alla Sveriges lärare. Administrationen
              är en del av arbetssituationen. TCO:s stressbarometer visar att
              läraryrket är det mest utsatta och därmed det stressigaste yrket.
              Enligt den känner lärare stark psykisk press, saknar möjligheter
              att påverka sin situation och får för lite uppskattning för sitt
              arbete.
            </seg>
            <seg n="6b421c27">
              Vad gör utbildningsministern och regeringen för att ta itu med
              dessa frågor?
            </seg>
          </u>
          <note type="speaker" n="ba9e01cf">
            Anf. 34 Utbildningsminister JAN BJÖRKLUND (FP):
          </note>
          <u who="unknown" xml:id="i-c4a07f9f6d141b5d-9" n="cc798330">
            <seg n="e3946fbe">
              Herr talman! Läraryrkets status och attraktionskraft är en strategisk
              fråga för Sverige. Jag tror i och för sig att ett fackförbund
              kan ställa den typen av frågor till i stort sett varje yrkesgrupp,
              och alla kommer att anse att de har för mycket att göra och får
              för lite betalt. Det kommer alla att tycka. Med detta sagt är
              det förmodligen mer sant när det gäller läraryrket än många andra
              yrkesgrupper.
            </seg>
            <seg n="ea4409cc">
              Det handlar om en uppvärdering av läraryrket generellt. Jag ska
              kort nämna några saker som vi gör.
            </seg>
            <seg n="c7fbaeba">
              Vi har en ny lärarutbildning som ger en mer gedigen bas för lärarna
              att stå på. Staten bekostar mycket lärarfortbildning. Det lärarlöneavtal
              som parterna just har ingått är från arbetstagarnas synpunkt det
              bästa avtal som något fackförbund fått igenom på 15 år i Sverige.
              Staten inrättar med extra medel karriärtjänster för väldigt skickliga
              lärare. Vi inför tydligare läroplaner men ska nu också försöka
              minska byråkratin. Det är alltså ett antal saker vi gör.
            </seg>
            <seg n="8333429b">
              Det är en resa att göra. Läraryrket har devalverats under 30
              års tid i Sverige, och det är en resa att göra innan vi vänder
              detta. En lång rad åtgärder är på gång.
            </seg>
            <seg n="670677e8">
              Skyddsjakt på varg
            </seg>
          </u>
          <note type="speaker" n="7cb6c46d">
            Anf. 35 HELENA LEANDER (MP):
          </note>
          <u who="helena_leander_75e865" xml:id="i-c6541bc3073ea21f-0" n="458d28fa">
            <seg n="bf94f61a">
              Herr talman! Just nu pågår i Junsele skyddsjakt på en vargtik
              som orsakar skador för rennäringen. Skyddsjakt på varg kan vara
              befogad i de fall man inte lyckas lösa problemen på något annat
              sätt. I det här fallet handlar det om en invandrad vargtik som
              bär på de nya, värdefulla gener som den svenska vargstammen så
              innerligt behöver.
            </seg>
            <seg n="6e453e45">
              När regeringen före jul gick ut med mål för vargstammen som ligger
              långt under det som Naturvårdsverket, Rovdjursutredningen och
              nationella forskarpaneler rekommenderar byggde man det på ett
              kontinuerligt inflöde av nya gener som är mycket större än det
              man tidigare sett. Men man har inte lyckats med någon utsättning
              av vargvalpar från djurparker. Om man då ska skjuta de nya vargarna
              innan de hunnit sprida sina gener blir det inte så mycket kvar
              av regeringens vargpolitik.
            </seg>
            <seg n="4037eb0b">
              Jag vill därför fråga landsbygdsministern om regeringen har några
              tankar på hur man kan minska konflikterna i fråga om varg och
              rennäring på något annat sätt än att skjuta bort det sista halmstrået
              i regeringens vargpolitik.
            </seg>
          </u>
          <note type="speaker" n="b5b3e708">
            Anf. 36 Landsbygdsminister ESKIL ERLANDSSON (C):
          </note>
          <u who="unknown" xml:id="i-c4a07f9f6d141b5d-10" n="cc798330">
            <seg n="cba7e056">
              Herr talman! Vad beträffar det konkreta beslutet och ställningstagandet
              som refereras till i frågan är det ett myndighetsbeslut, alltså
              inte ett beslut som regeringen har fattat. Jag kan inte kommentera
              det enskilda beslutet.
            </seg>
            <seg n="8e2c9a9d">
              Vad beträffar varg- och rovdjurspolitik i största allmänhet tycker
              jag och regeringen att det är väldigt viktigt, vilket anges i
              de förordningar som numera gäller för att få skyddsjaga olika
              typer av vilda djur i vårt land, att vi visar hänsyn till andra
              näringar och verksamheter som är av betydelse för vårt land eller
              för någon individ. Människor har rätt att skydda sin egendom.
            </seg>
            <seg n="1c7ffddb">
              Ett antal åtgärder har vidtagits för att minimera behovet av
              att tillgripa skyddsjakt i det aktuella fallet. Man har bland
              annat meddelat att det finns pengar för att skydda de renhjordar
              som finns i området från vargangrepp. Detta har, vad jag har förstått,
              tyvärr inte lyckats, och därav det myndighetsbeslut som har fattats.
            </seg>
          </u>
          <note type="speaker" n="42cf3e04">
            Anf. 37 HELENA LEANDER (MP):
          </note>
          <u who="helena_leander_75e865" xml:id="i-c6541bc3073ea21f-1" n="458d28fa">
            <seg n="6c9aefcd">
              Herr talman! Om man ska komma till rätta med inaveln i den svenska
              vargstammen måste den svenska vargstammen få kontakt med den finsk-ryska.
              Då behöver man också hitta sätt att acceptera vargetableringen
              utmed Norrlandskusten på ett sätt som inte slår ut rennäringen.
            </seg>
            <seg n="12aa990a">
              Eftersom regeringens vargpolitik bygger på en mycket mindre vargstam
              än vad andra bedömare anser seriöst och därmed på ett betydligt
              högre inflöde av gener än vad vi sett tidigare skulle man kunna
              tänka sig att regeringen hade funderat lite mer på hur man kan
              lösa de konflikter som riskerar att uppstå.
            </seg>
            <seg n="2bd59775">
              I Rovdjursutredningen har man till exempel lyft fram behovet
              av förändrade ersättningar och kunskapsutveckling. Är det något
              som man skulle kunna tänka sig? Vad tror landsbygdsministern om
              det?
            </seg>
            <seg n="53d4b9d0">
              Vi kan inte både göra som landsbygdsministern sade i en jakttidning
              häromveckan och strunta i EU-kommissionens invändningar mot att
              jaga de vargar vi har och samtidigt skjuta de vargar som kommer
              hit innan de får sprida sina gener. Gör vi det blir det inte mycket
              kvar av vare sig den svenska vargstammen eller Sveriges anseende
              på miljöområdet.
            </seg>
          </u>
          <note type="speaker" n="fed6b43d">
            Anf. 38 Landsbygdsminister ESKIL ERLANDSSON (C):
          </note>
          <u who="unknown" xml:id="i-b787bef498bc2657-2" n="cc798330">
            <seg n="09db1eb7">
              Herr talman! Svaret på den konkreta frågan är ja. Vi har ett
              antal förslag till åtgärder som kan vidtas. Låt mig ta ett exempel.
              Vi har höjt ersättningen för att upprätta så kallade rovdjursstängsel
              för att skydda hemdjur och tamdjur som i annat fall riskerar att
              bli angripna av till exempel varg.
            </seg>
            <seg n="bea00181">
              Jag nämnde i mitt tidigare inlägg ett annat exempel, nämligen
              att det har beviljats medel för att samerna med olika hjälpmedel
              ska kunna hålla borta vargarna från de renhjordar som samlas i
              vinterbetesland.
            </seg>
            <seg n="213d6783">
              Det vidtas alltså många och olika åtgärder för att möjliggöra
              den kontakt som, precis som frågeställaren säger, är nödvändig
              för att vi ska få en frisk vargstam i vårt land och hålla den
              på en sådan numerär så att vi också kan ha andra verksamheter,
              till exempel betande djur i våra vackra och biologiskt värdefulla
              hag- och betesmarker.
            </seg>
            <seg n="3e81e621">
              Pensionerna
            </seg>
          </u>
          <note n="742f5296">
            Anf. 39 GUNNAR ANDRÉN (FP):
          </note>
          <u who="unknown" xml:id="i-a506beab65570b39-2" n="cc798330">
            <seg n="09f676de">
              Herr talman! Jag har en pensionsfråga. Jag ställer den mot bakgrund
              av att det för närvarande är 99 år och 9 månader sedan pensionsbeslutet
              den 21 maj 1913 träffades i riksdagen med röstsiffrorna 172 mot
              25. Det året anslogs 2,7 miljoner kronor till pensionerna. Det
              har senare ökat.
            </seg>
            <seg n="c8508f01">
              Efter år 2000 hade vi tio mycket goda pensionsår jämfört med
              det tidigare systemet, och jag hörde aldrig några protester mot
              att pensionerna var låga. Vi har senare haft två år med den så
              kallade bromsen. I år har vi en väldigt god pensionsutveckling
              på 4,1 procent.
            </seg>
            <seg n="55495951">
              Jag vill fråga socialförsäkringsministern hur utsikterna för
              pensionerna de närmaste åren ser ut. Det tror jag att den folkspillra
              på ungefär två miljoner människor som är pensionärer gärna skulle
              vilja veta mer om.
            </seg>
          </u>
          <note type="speaker" n="fe5a3e00">
            Anf. 40 Statsrådet ULF KRISTERSSON (M):
          </note>
          <u who="unknown" xml:id="i-b787bef498bc2657-3" n="cc798330">
            <seg n="09b4957f">
              Herr talman! Just precis, 1913 var det. Det är inte varje dag
              vi firar hundraårsjubileum i centrala välfärdspolitiska frågor
              i Sverige. Jag kom just tillbaka från Umeå där den svenska forskarkåren
              inom dessa frågor samlades i ett dygn på temat: Hundra år senare.
              Vad är utmaningen för de kommande hundra åren?
            </seg>
            <seg n="18e4f906">
              Vi står inför ett antal problem som är rimliga men ändå en utmaning.
              Vi har en demografisk utveckling som ger oss skäl att fundera
              på hur stor del av ett allt längre liv man bör arbeta för att
              ett hållbart pensionssystem också ska leverera tillräckliga pensioner.
              Det är en fundamental fråga som i hög grad behandlas i Pensionsåldersutredningen.
              Vi har dessutom ett antal slagigheter i utbetalningar som regleras
              av bromsen. Där ser vi en del bekymmer.
            </seg>
          </u>
          <note n="b2704c51">
            Anf. 41 GUNNAR ANDRÉN (FP):
          </note>
          <u who="unknown" xml:id="i-a506beab65570b39-3" n="cc798330">
            <seg n="4aad9668">
              Herr talman! Det som statsrådet kallar slagigheter bekymrar många
              människor eftersom de inte vet hur inkomstutvecklingen på pensionsområdet
              ska bli. Efter 65 eller 67 års ålder har man få möjligheter att
              personligen påverka sin egen inkomstutveckling.
            </seg>
            <seg n="219785df">
              Jag önskar därför att statsrådet något mer preciserar den utveckling
              man kan se framför sig under de närmaste åren och gärna inkludera
              vad Pensionsgruppen kan tänka sig för reformer för att stadga
              upp så att det blir mindre slagigheter.
            </seg>
          </u>
          <note type="speaker" n="194bca1b">
            Anf. 42 Statsrådet ULF KRISTERSSON (M):
          </note>
          <u who="unknown" xml:id="i-c4a07f9f6d141b5d-11" n="cc798330">
            <seg n="46d7a029">
              Herr talman! Det ena är själva prognosen. Den gör inte vi; den
              gör Pensionsmyndigheten. Det kom en ny i går. Den pekar på att
              vi i år har den hittills största uppskrivningen någonsin av pensionerna,
              4,1 procent. Den pekar på en negativ utveckling nästa år med minus
              en dryg procent, men det ändras lite grann efter hand. Därefter
              har vi en rimlig men inte särskilt dramatisk utveckling.
            </seg>
            <seg n="caed687a">
              Själva bromskonstruktionen, som är till för att systemet inte
              ska tömmas på pengar, skapar dock en situation där det blir slagigheter,
              onödigt stora upp- och nedgångar. Detta tittar Pensionsgruppen
              på. Finns det något i den tekniska konstruktionen som gör att
              vi inom ramen för stabilitet och minimerad risk att använda pengar
              vi ännu inte har slipper dessa ganska stora upp- och nedgångar?
              Det är den ena frågan.
            </seg>
            <seg n="c16d5166">
              De andra frågorna handlar om mer fundamentala saker som om premiepensionen
              är rätt utformad, om vi jobbar länge nog och så vidare.
            </seg>
            <seg n="378f459c">
              Det är alltså stort och smått som ligger på Pensionsgruppens
              bord.
            </seg>
          </u>
          <note n="1cdf0713">
            Vård- och omsorgsutbildningen
          </note>
          <note type="speaker" n="7fba4e65">
            Anf. 43 RICKARD NORDIN (C):
          </note>
          <u who="lise_nordin_4160b2" xml:id="i-408cd54ab34469a6-0" n="97c8aac0">
            <seg n="4d4b879e">
              Herr talman! Mina frågor går till utbildningsminister Jan Björklund.
              Behovet av sjuksköterskor, undersköterskor och vårdbiträden är
              enormt de kommande åren. SKL talar om uppemot hundra tusen personer.
              Samtidigt är det allt färre som söker till vård- och omsorgsutbildningar
              på gymnasiet.
            </seg>
            <seg n="38f17d88">
              Hur avser ministern att göra vård- och omsorgsutbildningen på
              gymnasiet med attraktiv? Skulle ett sätt kunna vara att underlätta
              för vidare studier? Ska man läsa till sjuksköterska på universitetet
              i dag krävs det matematik B, samhällskunskap A och naturkunskap
              B. Dessa kunskaper har jag, men jag är trots det inte i närheten
              av den kompetens som den som läst en vård- och omsorgsutbildning
              på gymnasiet har.
            </seg>
            <seg n="e0a86259">
              Skulle ministern vara intresserad av att korta sjuksköterskeutbildningen
              för den som har läst ett omsorgsprogram på gymnasiet?
            </seg>
          </u>
          <note type="speaker" n="11b52a2e">
            Anf. 44 Utbildningsminister JAN BJÖRKLUND (FP):
          </note>
          <u who="unknown" xml:id="i-c4a07f9f6d141b5d-12" n="cc798330">
            <seg n="f0a7a74b">
              Herr talman! Bilden är rätt. Sjukvården har stora personalförsörjningsbehov,
              och utbildningsväsendet har, ytterst givetvis på grund av ungdomarnas
              val, haft svårt att tillgodose detta.
            </seg>
            <seg n="30fb6637">
              Det ser dock olika ut. När det gäller sjuksköterskeutbildningar
              finns det många behöriga sökande. Där har det varit ont om utbildningsplatser.
              Det är tre behöriga sökande per plats, så det gäller att bygga
              ut antalet platser. Det görs nu. I den budget som riksdagen har
              antagit på regeringens förslag byggs sjuksköterskeutbildningarna
              ut i en våldsam takt dock inte snabbare än att man kan bibehålla
              kvaliteten i utbildningen.
            </seg>
            <seg n="1f47f242">
              När det gäller undersköterskor, det vill säga de som går vård-
              och omsorgsprogrammet på gymnasiet, är problemet det motsatta.
              Det är för få ungdomar som vill bli det. Den utvecklingen har
              vi haft sedan 90-talets början. Det har regeringen uppmärksammat,
              och en utredning är på väg att tillsättas för att föreslå åtgärder.
            </seg>
            <seg n="0c9da09e">
              Jag tror dock inte att ungdomars intresse av att jobba som undersköterska
              nödvändigtvis avgörs av hur själva utbildningen är konstruerad,
              utan det handlar nog mer om vårdsektorns attraktionskraft som
              arbetsgivare över huvud taget.
            </seg>
            <seg n="92e7e29f">
              Men i den mån utbildningen kan bidra ser vi över om vi kan reformera
              den och göra den mer attraktiv.
            </seg>
          </u>
          <note type="speaker" n="fa76dfc0">
            Anf. 45 RICKARD NORDIN (C):
          </note>
          <u who="lise_nordin_4160b2" xml:id="i-408cd54ab34469a6-1" n="97c8aac0">
            <seg n="14969ebd">
              Herr talman! Jag vet att regeringen tittar på examen för undersköterskor.
              Det finns dock en risk att man cementerar bilden av att vård-
              och omsorgsutbildning gäller bara arbete inom vården.
            </seg>
            <seg n="f47402f1">
              Jag har rest runt ganska mycket, och i Nödinge utanför Göteborg
              har man en framgångsrik vård- och omsorgsutbildning. Där påpekar
              man bredden i utbildningen och att det inte behöver vara bara
              arbete inom vården som avses. Man får en god grund för att studera
              vidare till polis, brandman, socionom och många andra yrken. Det
              gör att man kan locka fler elever.
            </seg>
            <seg n="06ad615b">
              En annan positiv aspekt är att det är enkelt att få feriejobb
              för dem som söker denna utbildning. Det gäller dock bara dem som
              är minst 18 år. Det enda sättet för dem som är 17 år de kanske
              har börjat tidigare på gymnasiet eller fyller senare på året att
              få ett sådant jobb är att ansöka om undantag hos Arbetsmiljöverket.
            </seg>
            <seg n="54b0beb0">
              Tycker ministern att det skulle vara intressant att införa ett
              permanent undantag från ålderskriterierna för dem som går på en
              vård- och omsorgsutbildning?
            </seg>
          </u>
          <note type="speaker" n="2fd6dda0">
            Anf. 46 Utbildningsminister JAN BJÖRKLUND (FP):
          </note>
          <u who="unknown" xml:id="i-c4a07f9f6d141b5d-13" n="cc798330">
            <seg n="a3a82713">
              Herr talman! Den sista frågan är för ny för mig för att jag omedelbart
              ska kunna svara på den. Man får väl sommarjobba om man är under
              18 år? Det kanske är särskilda regler i vården eller i det här
              yrket. Jag antar att det beror på vilka uppgifter man utför på
              arbetsplatsen.
            </seg>
            <seg n="7b678dcb">
              Jag bedömer att vård- och omsorgsprogrammet är det program på
              gymnasieskolan som är i kris när det gäller hur många som söker
              jämfört med arbetsmarknadens behov. Det finns en generell debatt
              om yrkesprogrammens problem, men den är alldeles för generell.
              Om man ska peka ut ett program med problem är det just vård- och
              omsorgsprogrammet.
            </seg>
            <seg n="82dd47dc">
              Undersköterskeexamen är en av de saker man tittar på. Det är
              ett sätt att ge en yrkesidentitet, en examen och status åt utbildningen.
              Jag tror att utbildningens innehåll också är något centralt liksom
              möjligheten att läsa vidare till sjuksköterska utan att man ska
              behöva göra så många tillval. Ytterst är det vårdens attraktionskraft
              som arbetsgivare som avgör hur många som söker till vårdprogrammet,
              inte programmets utformning, tror jag.
            </seg>
            <seg n="0721dc03">
              Sveriges försvarsförmåga
            </seg>
          </u>
          <note type="speaker" n="6a75d434">
            Anf. 47 MIKAEL JANSSON (SD):
          </note>
          <u who="mikael_jansson_78d74b" xml:id="i-301aa9b6100e8cc1-0" n="27602c3b">
            <seg n="81155eb6">
              Herr talman! Vi har fått alarmerande besked från Försvarsmakten
              om ett stort underskott i investeringsplanen för försvarsmateriel.
              I värsta fall måste en försvarsgren läggas ned.
            </seg>
            <seg n="0b07ed62">
              Vi har även fått den bedömningen av vår militära förmåga från
              Försvarsmakten att vi kan försvara oss endast en vecka vid ett
              begränsat angrepp på en plats, och detta först år 2019.
            </seg>
            <seg n="166b4050">
              Den moderata försvarsministern har tydliggjort att denna förmåga
              är tillräcklig för att försvara hela Sverige, sammantaget med
              dagens hotbild och vår omvärld. Från de försvarspolitiska talesmännen
              för de andra allianspartierna har det hörts helt andra tongångar.
              Det har hävdats att det är nödvändigt med en kraftfull upprustning
              för en normal funktion hos Försvarsmakten samt att Gotland måste
              befästas och förses med luftvärn.
            </seg>
            <seg n="cf21b722">
              Allmänheten måste tycka att det är förvirrande med dessa helt
              olika budskap från regeringspartierna.
            </seg>
            <seg n="46a42d82">
              Min fråga till minister Björklund är: Kommer regeringen att reagera
              på larmrapporterna från Försvarsmakten eller inte?
            </seg>
          </u>
          <note type="speaker" n="1d67f49e">
            Anf. 48 Utbildningsminister JAN BJÖRKLUND (FP):
          </note>
          <u who="unknown" xml:id="i-c4a07f9f6d141b5d-14" n="cc798330">
            <seg n="6aad5373">
              Herr talman! Ja, självklart. Vi har en parlamentarisk försvarsberedning
              där alla partier är med; frågeställaren själv kanske sitter med
              i beredningen. Den ska lägga fram förslag och underlag för 2015
              års försvarsbeslut. Det måste naturligtvis göras en ordentlig
              prövning inför det beslutet av en lång rad faktorer som delvis
              skiljer sig från beslutet 2008. Av utvecklingen i världen kan
              man utläsa att de internationella åtagandena kan komma att minska
              i storlek. Sverige måste också ta hänsyn till den ryska upprustningen.
            </seg>
            <seg n="c16f00a5">
              Att diskussionen förs offentligt kan någon tycka är förvirrande,
              men i en demokrati fungerar det ju så att olika åsikter förs fram
              i den allmänna debatten.
            </seg>
            <seg n="cbadf498">
              Vi måste naturligtvis följa detta. Det är i första hand Försvarsberedningens
              ansvar att nu bedöma vad som behöver göras.
            </seg>
          </u>
          <note type="speaker" n="12ba7eca">
            Anf. 49 MIKAEL JANSSON (SD):
          </note>
          <u who="mikael_jansson_78d74b" xml:id="i-301aa9b6100e8cc1-1" n="27602c3b">
            <seg n="e7f72f5a">
              Herr talman! Försvarsmakten har tydligt redogjort för att om
              Sverige ska ha en tillräcklig luftförsvarsförmåga i framtiden
              måste minst 6080 Saab 39 Gripen i E-version köpas in. De nya Gripenplanen
              tillsammans med nya sensorer och modern beväpning kan jämföras
              med planerade ryska stridsflyg. Jag vill ge regeringen beröm för
              att man går vidare med Gripensystemet.
            </seg>
            <seg n="25ced47b">
              Med detta sagt konstaterar jag att luftförsvarsförmågan inte
              bara består av jaktflyg utan även av luftvärn. Försvarsmaktens
              besked till regeringen var tydligt. Om regeringen bara beställer
              60 stycken nya Gripen kommer det att behövas en rejäl satsning
              på att förnya luftvärnet. Om regeringen beställer 80 stycken nya
              Gripen behövs det något mindre luftvärn. Vi vet nu att regeringen
              har valt att beställa 60 flygplan.
            </seg>
            <seg n="27580626">
              Jag vill fråga statsrådet följande: Kommer regeringen under denna
              mandatperiod att redovisa en planering för effektivt och modernt
              långdistansluftvärn?
            </seg>
          </u>
          <note type="speaker" n="e56ef53f">
            Anf. 50 Utbildningsminister JAN BJÖRKLUND (FP):
          </note>
          <u who="unknown" xml:id="i-c4a07f9f6d141b5d-15" n="cc798330">
            <seg n="9af9e62a">
              Herr talman! Luftförsvarsförmågan är central. Om man tittar på
              de väpnade konflikterna i världen ser man att flygstridskrafter
              spelar en avgörande roll. De kan snabbt förflyttas över stora
              avstånd, och de är inte beroende av landtransporter. Även i ett
              land som är omgärdat av hav, som Sverige till stora delar är,
              kan luftrummet komma att inkräktas på. Luftförsvarsförmågan är
              central.
            </seg>
            <seg n="a5fc8284">
              Detta är den typ av avvägningar som måste göras inom Försvarsberedningen.
              De nuvarande avvägningarna gjordes inför försvarsbesluten 2004
              och 2008. Det kanske finns anledning att ändra på det. Jag har
              i debatten redovisat mitt partis uppfattning att det finns anledning
              att fundera på detta och höja ambitionsnivån.
            </seg>
            <seg n="648b8982">
              Alla partier sitter med i Försvarsberedningen. Det är där detta
              får vägas ihop och så småningom landa i ett beslut i denna riksdag.
            </seg>
            <seg n="70e0083c">
              Herrelösa djur
            </seg>
          </u>
          <note type="speaker" n="71b086e6">
            Anf. 51 JENS HOLM (V):
          </note>
          <u who="jens_holm_9bd66a" xml:id="i-73782ee651c75c58-3" n="7f34007a">
            <seg n="13e4eef7">
              Herr talman! Förra veckan tog massmedierna upp det faktum att
              poliser i Värmland är upprörda över att de måste lägga mycket
              tid på att jaga herrelösa katter. Det är inte första gången det
              här problemet tas upp. Jag anser att frågan om herrelösa katter
              inte borde ligga på polisens bord. Den skulle kunna skötas mycket
              bättre av Länsstyrelsens djurskyddskontrollanter.
            </seg>
            <seg n="cabf3e11">
              Att flytta över ansvaret till Länsstyrelsen från polisen föreslogs
              i en statlig utredning om en ny djurskyddslag. Den utredningen
              kom i november 2011. Sedan dess har regeringen inte gjort någonting.
            </seg>
            <seg n="ab49d4c0">
              Jag vill därför fråga landsbygdsministern:
            </seg>
            <seg n="21470022">
              När ämnar landsbygdsministern och regeringen lägga fram ett förslag
              om en ny ansvarsfördelning för herrelösa djur? När får vi en ny
              djurskyddslag från regeringen?
            </seg>
          </u>
          <note type="speaker" n="6c5d87bb">
            Anf. 52 Landsbygdsminister ESKIL ERLANDSSON (C):
          </note>
          <u who="unknown" xml:id="i-c4a07f9f6d141b5d-16" n="cc798330">
            <seg n="e0dfccad">
              Herr talman! För någon vecka, eller möjligen några dagar, sedan
              gick det över en propositionsförteckning till riksdagen där det
              anges att vi kommer att presentera en proposition om förändringar
              i djurskyddslagstiftningarna. Den baseras på den utredning som
              presenterades för mig i november 2011 efter en lång och gedigen
              remissomgång. Det kommer vi att göra i mars i år.
            </seg>
          </u>
          <note type="speaker" n="7e0d2f8d">
            Anf. 53 JENS HOLM (V):
          </note>
          <u who="jens_holm_9bd66a" xml:id="i-73782ee651c75c58-4" n="7f34007a">
            <seg n="27178841">
              Herr talman! Jag tackar landsbygdsministern för svaret. Jag har
              sett den förteckningen. I förteckningen över kommande propositioner
              står det, om jag inte missminner mig: ändringar i djurskyddslagen
              senast den 26 mars.
            </seg>
            <seg n="1eee8515">
              Jag tolkar det svar som jag har fått här som att det är ett förslag
              till en ny djurskyddslag som landsbygdsministern då kommer att
              lägga fram. I det förslaget förväntar jag mig att man gör en överflyttning
              så att det blir länsstyrelsernas professionella djurskyddskontrollanter
              som får ansvaret för djuren så att polisen kan ägna sig åt andra
              verksamheter som man är mer lämpad för.
            </seg>
            <seg n="f46824bd">
              Kan ministern bekräfta att så är fallet?
            </seg>
          </u>
          <note type="speaker" n="89a4b41f">
            Anf. 54 Landsbygdsminister ESKIL ERLANDSSON (C):
          </note>
          <u who="unknown" xml:id="i-c4a07f9f6d141b5d-17" n="cc798330">
            <seg n="7a052b52">
              Herr talman! Vi har meddelat riksdagen vilka propositioner som
              regeringen har för avsikt att presentera för riksdagen. Vad de
              propositionerna kommer att innehålla går inte att svara på i dag
              eftersom de inte finns ännu utan är under beredning.
            </seg>
            <seg n="3424737d">
              Mjölkproduktionen
            </seg>
          </u>
          <note type="speaker" n="fbb0728e">
            Anf. 55 MIKAEL OSCARSSON (KD):
          </note>
          <u who="mikael_oscarsson_725142" xml:id="i-f95e12d40f5581c4-0" n="83ee4118">
            <seg n="aafd9f4b">
              Herr talman! Jag vill ställa en fråga som gäller lantbruket,
              närmare bestämt mjölkproduktionen.
            </seg>
            <seg n="d22c9881">
              Jag växte upp på 70- och 80-talet på en gård i Ödeshög i Östergötland.
              Vi hade tio kor. Det kunde en hel familj leva på. I dag är det
              annorlunda. De senaste tio åren har antalet lantbrukare som håller
              på med mjölkproduktion halverats. Jag har träffat mjölkbönder
              från Enköping och från Alunda i Östergötland som har allt från
              50 till 700 kor. Det är tyvärr lika negativt för dem som har färre
              kor som för dem som har många.
            </seg>
            <seg n="f98efb9d">
              Frågan är: Kan regeringen och jordbruksministern göra något för
              att se till att mjölkproduktionen kan behållas i vårt land? Ministern
              kan inte sätta priset på mjölken, men finns det andra åtgärder
              som kan vidtas för att rädda mjölkproduktionen?
            </seg>
          </u>
          <note type="speaker" n="8de84e27">
            Anf. 56 Landsbygdsminister ESKIL ERLANDSSON (C):
          </note>
          <u who="unknown" xml:id="i-c4a07f9f6d141b5d-18" n="cc798330">
            <seg n="1a000290">
              Herr talman! Jag tror att frågeställaren och jag är överens om
              att bonden är viktig för jobb och utveckling i hela landet. Det
              är jätteviktigt att vi har en jordbruksproduktion och matproduktion
              i vårt land för att vi ska ha en förädlingsindustri som ger jobb
              och så vidare. Min målsättning är inte att bara behålla den produktion
              vi har i dag utan att öka produktionen. Vi har möjlighet till
              det.
            </seg>
            <seg n="2db03c92">
              Det bygger självklart på att det finns en marknad för de produkter
              som produceras. En halv liter buteljerat vatten är oftast dyrare
              att köpa i en affär än en hel liter högvärdig mat i form av mjölk.
              Jag tycker att det är slående vilka preferenser människor har.
            </seg>
            <seg n="6b820793">
              Därtill kan jag och regeringen göra ett antal saker. Några är
              redan vidtagna. Självklart ska vi försöka hålla nere administration
              och regelbördor. Vi ska på olika sätt försöka minimera de kostnader
              som finns för att bedriva denna typ av verksamheter. Något är
              redan gjort, och något kommer säkert att komma i framtiden. Vi
              har även EU-förhandlingar som pågår just nu där jag vill ha lika
              villkor mellan medlemsstaterna inom Europeiska unionen.
            </seg>
          </u>
          <note type="speaker" n="ad6353eb">
            Anf. 57 MIKAEL OSCARSSON (KD):
          </note>
          <u who="mikael_oscarsson_725142" xml:id="i-f95e12d40f5581c4-1" n="83ee4118">
            <seg n="37d15d2a">
              Herr talman! Jag tackar Eskil Erlandsson för hans engagemang.
              Men frågan är: Finns det mer konkreta åtgärder?
            </seg>
            <seg n="2c2d77d0">
              Det senaste året har varit det kanske tuffaste på en generation,
              och många hotas nu av nedläggning.
            </seg>
            <seg n="da4233d9">
              Jag vet att det är problematiskt att hitta vägar framåt med tanke
              på EU. Men det skulle vara intressant att höra landsbygdsministerns
              syn på hur det är i Finland. Där har man lägre krav, men man kan
              å andra sidan ge stöd till alla de bönder som har denna fina djurhållning.
              Detta skulle vara intressant att få belyst.
            </seg>
            <seg n="2b63dd34">
              Det talas om en kopeng. Det finns också en problematik kring
              att det i dag i princip lönar sig lika bra att åka omkring med
              en putsmaskin som att ha djur. Finns det möjlighet att styra över
              pengar till de bönder som faktiskt har djur?
            </seg>
            <seg n="5f31c763">
              Det skulle vara intressant att få svar på dessa frågor.
            </seg>
          </u>
          <note type="speaker" n="be23235d">
            Anf. 58 Landsbygdsminister ESKIL ERLANDSSON (C):
          </note>
          <u who="unknown" xml:id="i-c4a07f9f6d141b5d-19" n="cc798330">
            <seg n="607e101a">
              Herr talman! Jag är övertygad om att vi i de kommande jordbrukspolitiska
              ställningstagandena kommer att få mer resurser, pengar och liknande,
              till den aktiva produktionen. Det är pengar som i dag många gånger
              går till soffbönder, eller passiva brukare, som vi har alltför
              många i vårt land och i andra delar av Europa.
            </seg>
            <seg n="124ff98d">
              Beslut och ställningstagande, som jag tror att frågeställaren
              och kammaren känner väl till i detta hänseende, hoppas jag kommer
              under detta år. Men det hänger mycket på om vi ror de ekonomiska
              förhandlingarna i hamn inom Europeiska unionen eller ej.
            </seg>
            <seg n="b80fa2c7">
              En annan del fanns i den tidigare frågeställningen om djurskyddslagstiftningen.
              Vi har nu ett underlag för förändringar i den lagstiftning som
              vi har kring hur djur ska hållas. Som jag meddelade tidigare har
              vi för avsikt att presentera saker och ting för riksdagen under
              denna vår. Det berör självklart även mjölkkor och nötkreatur i
              största allmänhet.
            </seg>
            <seg n="cfaf5f8b">
              Trafiksäkerhet
            </seg>
          </u>
          <note type="speaker" n="6b41d2f7">
            Anf. 59 MONICA GREEN (S):
          </note>
          <u who="monica_green_650948" xml:id="i-b97ad1bfeb354761-0" n="2ff22197">
            <seg n="f4eb5b7f">
              Herr talman! Jag vill tala om trafiksäkerhet i dag.
            </seg>
            <seg n="95f4780f">
              Vi har i veckan upplevt den värsta masskrocken på Tranarpsbron
              med 100 fordon inblandade. Det kan ha varit en kombination av
              dålig sikt, tät trafik och fel halkbekämpning. Men dessa 100 fordon
              visar också på den utveckling som vi har i landet i dag. Hälften
              av dessa 100 fordon var tung trafik.
            </seg>
            <seg n="2593d447">
              Nu har regeringen gått på Socialdemokraternas förslag om krav
              på vinterdäck på den tunga trafiken. Detta har vi krävt länge.
              Det är vackert så och en bra början. Men hur kommer det att bli
              framöver?
            </seg>
            <seg n="c8c5c978">
              Vi kommer att se en ständig ökning av den tunga trafiken på våra
              vägar. Hälften av fordonen på denna bro var tung trafik, och det
              speglar det samhälle som vi kommer att uppleva framöver. Regeringen
              har valt att satsa på tung trafik på väg eftersom man höjer banavgifterna
              på järnvägen. Därmed tvingar man ut allt fler tunga transporter
              på vägarna.
            </seg>
            <seg n="907ea5ea">
              Vad avser transportministern att göra för att vända denna utveckling?
            </seg>
          </u>
          <note type="speaker" n="3afed4c9">
            Anf. 60 Statsrådet CATHARINA ELMSÄTER-SVÄRD (M):
          </note>
          <u who="unknown" xml:id="i-c4a07f9f6d141b5d-20" n="cc798330">
            <seg n="bd8301f4">
              Herr talman! Det var nog många som blev både förbluffade och
              förskräckta av det som vi såg häromdagen och tänkte att detta
              inte händer i Sverige.
            </seg>
            <seg n="2cc6c7f8">
              Jag ska åka ned till Skåne i morgon och träffa flera av dem som
              har varit inblandade i efterarbetena med anledning av denna olycka
              där ungefär 71 fordon var inblandade.
            </seg>
            <seg n="ed90e42c">
              Trafiksäkerhet handlar om så oerhört många faktorer. Det handlar
              om hur vägarna är utformade och designade, vilka hastigheter som
              vi faktiskt håller och vilka avstånd vi håller. Men det handlar
              även om teknisk utrustning, och vi har nu infört krav på vinterdäck
              för lastbilar.
            </seg>
            <seg n="4b935497">
              Jag tror att man ska vara försiktig med att måla upp bara den
              tunga trafiken som en stor trafiksäkerhetsfara. Det är inte där
              som vi i statistiken ser flest dödade eller svårt skadade. Vi
              måste jobba på bredden, och transporter behöver vi ha inom alla
              transportslag.
            </seg>
          </u>
          <note type="speaker" n="c0544a0a">
            Anf. 61 MONICA GREEN (S):
          </note>
          <u who="monica_green_650948" xml:id="i-b97ad1bfeb354761-1" n="2ff22197">
            <seg n="8c65eba7">
              Herr talman! Det är klart att vi behöver transporter inom alla
              transportslag. Men ni har valt inriktning. Ni höjer banavgifterna
              för att tvinga ut ännu mer transporter på våra vägar. Det är det
              som blir effekten. De som köper transporter myndigheter och kommuner,
              men även det privata näringslivet räknar i kronor och ören vad
              det kostar, och de räknar alltid med den billigaste transporten.
            </seg>
            <seg n="70db1c68">
              Jag har i veckan haft kontakt med många lastbilschaufförer som
              är oroade över utvecklingen eftersom de också ser en helt annan
              konkurrens, en konkurrens från en oseriös näring där man inte
              följer lagar, där man inte följer vilotidsreglerna, och där man
              inte har sjysta villkor utan lever under slavliknande förhållanden.
            </seg>
            <seg n="2fb51ab4">
              Ska vi följa denna utveckling, eller ska vi försöka hindra den?
              Vi socialdemokrater vill faktiskt hindra den. Vi tycker att de
              som jobbar på våra vägar ska känna trygghet och ha sjysta villkor.
            </seg>
          </u>
          <note type="speaker" n="451fddb1">
            Anf. 62 Statsrådet CATHARINA ELMSÄTER-SVÄRD (M):
          </note>
          <u who="unknown" xml:id="i-c4a07f9f6d141b5d-21" n="cc798330">
            <seg n="5f2a721a">
              Herr talman! Jag tror att det är oerhört viktigt att man inte
              baserar ställningstaganden på vad som behöver göras utifrån att
              man tror hur saker och ting ser ut. Därför har vi gett ett uppdrag,
              vilket Monica Green vet, till Rikspolisstyrelsen och Transportstyrelsen
              att se över regelefterlevnaden hos yrkestrafiken på väg. Av uppgifter
              som redan har börjat komma ut kan man inte bara döma ut utländska
              åkare som de som inte sköter sig.
            </seg>
            <seg n="d2eff642">
              Monica Green och jag har tidigare varit överens om att villkor
              och regler ska gälla alla oavsett var man kommer ifrån. Det är
              en förutsättning för sund konkurrens.
            </seg>
            <seg n="a1040e45">
              Om en transportör som köper gods ska ha de bästa förutsättningarna
              handlar det om att ha förutsägbarhet i fråga om tid, kostnad och
              funktion. Då gäller det att optimera varje trafikslag och att
              låta dem fungera tillsammans. Det är den linje som vi har valt
              från regeringens sida.
            </seg>
            <seg n="2f9eb777">
              Satsning på vuxenutbildning
            </seg>
          </u>
          <note type="speaker" n="dc35a1aa">
            Anf. 63 CECILIA DALMAN EEK (S):
          </note>
          <u who="cecilia_dalman_eek_0e9246" xml:id="i-a6047769a7bf4629-0" n="4eb1ad56">
            <seg n="20599de4">
              Herr talman! I borgerligt styrda Ale norr om Göteborg bor det
              en ung kille som har gått på ett tekniskt gymnasium och som nu
              jobbar på SKF. Han oroar sig med rätta för framtiden. Han oroar
              sig för neddragningar och varsel. Han bestämde sig därför för
              att läsa på universitetet. Allting var planerat och ansökningarna
              inskickade. Då visade det sig att det inte går. Kommunen har inte
              råd med den komvuxkurs som han behöver för att få behörighet till
              utbildningen. Det finns pengar i stort sett bara till lagstadgad
              och grundläggande komvux. Det kanske man kan förstå eftersom arbetslösheten
              orsakar stora kostnader för kommunerna, och allt fler elever saknar
              avgångsbetyg.
            </seg>
            <seg n="c9742d65">
              Det är bra att kommunerna täcker upp för regeringens misslyckade
              politik. Men det är inte bra att regeringen låter bli att ta ansvar
              för det livslånga lärandet, och det räcker inte för denna kille
              i Ale.
            </seg>
            <seg n="25022c31">
              Därför vill jag fråga utbildningsministern när han tänker göra
              allvar av regeringens vackra ord om att verkligen satsa på det
              livslånga lärandet.
            </seg>
          </u>
          <note type="speaker" n="73280596">
            Anf. 64 Utbildningsminister JAN BJÖRKLUND (FP):
          </note>
          <u who="unknown" xml:id="i-c4a07f9f6d141b5d-22" n="cc798330">
            <seg n="e0e72fcc">
              Herr talman! Staten satsar betydligt mer på vuxenutbildning i
              dag än vad staten gjorde 2006. Men vuxenutbildning är ett kommunalt
              ansvar. Det är inte jag och mitt parti som har bestämt det. Det
              är frågeställarens parti som en gång i tiden har bestämt att detta
              ska vara kommunalt. Det är kommunerna som ansvarar för det. Det
              är kommunerna som har ansvar för kommunal vuxenutbildning. Staten
              skjuter till en del medel, och dessa medel har ökat kraftigt om
              man jämför 2013 med till exempel den tid då frågeställarens eget
              parti styrde. Men sedan är det kommunerna som gör prioriteringar
              inom vuxenutbildningen. I stort sett alla som söker en plats inom
              vuxenutbildning får en sådan. Men alla får inte alltid sina förstahandsval
              tillgodosedda. Jag antar att det var ett sådant exempel som frågeställaren
              nämnde.
            </seg>
            <seg n="6508404c">
              Vuxenutbildningen är alltså väl utbyggd. Men det är naturligtvis
              så att i tider med arbetslöshet måste kommunerna också anpassa
              utbildningsvolymerna uppåt.
            </seg>
          </u>
          <note type="speaker" n="490f8787">
            Anf. 65 CECILIA DALMAN EEK (S):
          </note>
          <u who="cecilia_dalman_eek_0e9246" xml:id="i-a6047769a7bf4629-1" n="4eb1ad56">
            <seg n="a89e1431">
              Herr talman! Den statistik som jag har tittat på kommer från
              Skolverket. Där ser man att det sedan 2006 har skett en betydande
              minskning av antalet studerande inom den kommunala vuxenutbildningen.
              Omräknat till heltidsstuderande har antalet minskat från 100 000
              till 88 000 år 2011. År 2012 ökade regeringen tillfälligt antalet
              utbildningsplatser, och det är bra. Men sammantaget minskar regeringen
              det statliga stödet till vuxenutbildningen med 700 miljoner kronor
              mellan 2011 och 2013. Det är långt ifrån den höga ambition utbildningsministern
              brukar ge uttryck för här i kammaren och i andra sammanhang. Det
              är uppenbart att denna regering inte tar vara på människors vilja
              att utbilda sig och bidra till Sveriges utveckling.
            </seg>
            <seg n="4a7b6b14">
              Min fråga till utbildningsministern kvarstår: När ska regeringen
              ta ansvaret för det livslånga lärandet på allvar?
            </seg>
          </u>
          <note type="speaker" n="1eae04ea">
            Anf. 66 Utbildningsminister JAN BJÖRKLUND (FP):
          </note>
          <u who="unknown" xml:id="i-c4a07f9f6d141b5d-23" n="cc798330">
            <seg n="579537ed">
              Herr talman! Jag ber om ursäkt för att jag skrattade till, men
              det berodde på de grova överdrifter frågeställaren gav uttryck
              för. Jag tar det en gång till: Vuxenutbildningen får väsentligt
              högre statliga anslag i dag jämfört med 2006, när frågeställarens
              parti hade ansvaret.
            </seg>
            <seg n="42ab977b">
              Däremot är det riktigt att vi byggde ut ännu mer tillfälliga
              platser under den djupaste finanskrisen 2008, 2009 och 2010. En
              del av detta har avvecklats sedan dess, men i takt med att konjunkturen
              har vänt ned igen bygger vi nu ut på nytt. Så är det med vuxenutbildningen;
              den går upp och ned med konjunkturen. Alla regeringar har alltid
              hanterat vuxenutbildningen på det sättet, och det gör vi också.
              Vi gör precis på samma sätt som tidigare regeringar har gjort:
              När det är högkonjunktur drar man ned något på samhällets vuxenutbildningsambitioner,
              och när det är lågkonjunktur bygger man ut. Nu bygger vi ut, och
              det är betydligt mer nu än det var 2006.
            </seg>
            <seg n="cb35411a">
              Det innebär dock inte att varje sökande får sitt förstahandsval
              tillgodosett omedelbart. Jag ser att frågeställaren skakar på
              huvudet, men då får hon gärna berätta hur det är. Jag säger att
              det är mer pengar nu. Det står i riksdagens tryck. Om det är på
              något annat sätt får frågeställaren gärna stå och berätta inför
              tv-kamerorna vad hon vet. Det är nästan 2 miljarder mer i dag
              än 2006. Det är sanningen. Men det är klart att det ändå inte
              betyder att varenda sökande alltid får sitt förstahandsval tillgodosett.
              Det går inte att garantera, och jag kan inte garantera det.
            </seg>
            <seg n="fbdf735a">
              It-användningen
            </seg>
          </u>
          <note type="speaker" n="91b1cc41">
            Anf. 67 ELIZA ROSZKOWSKA ÖBERG (M):
          </note>
          <u who="eliza_roszkowska_oberg_2004e0" xml:id="i-56cfc4fadb8cb817-0" n="fc450471">
            <seg n="64d34e24">
              Herr talman! För varje dag som går blir vi fler som är delaktiga
              i informationssamhället. Nya tekniska medel och möjligheten att
              vara uppkopplad utan sladdar har gjort att vi har blivit mer mobila
              och effektiva. Nästan hälften av befolkningen, 45 procent enligt
              Statistiska centralbyrån, använder mobiltelefonen för att kolla
              e-post, läsa nyheter och delta i sociala nätverk på nätet. Det
              finns också ett tydligt åldersmönster det är framför allt de yngre
              som använder mobiltelefoner mest, och användningen av både mobiltelefoner
              och datorer går ned i åldrarna. Varannan treåring i Sverige använder
              sig av internet, enligt World Internet Institute.
            </seg>
            <seg n="48e44de6">
              Trots alla fördelar med tekniken och vår strävan efter mer it
              i skolan oroar sig väldigt många föräldrar för att deras barn
              tillbringar alldeles för mycket tid framför olika elektroniska
              skärmar. Hur ser it-ministern på problematiken?
            </seg>
          </u>
          <note type="speaker" n="ee191367">
            Anf. 68 Statsrådet ANNA-KARIN HATT (C):
          </note>
          <u who="unknown" xml:id="i-c4a07f9f6d141b5d-24" n="cc798330">
            <seg n="9639c0f1">
              Herr talman! Jag tackar för frågan. Det är alldeles uppenbart
              att det är en fantastisk utveckling vi nu ser i samhället. Det
              är allt fler som väljer att uträtta allt mer och mer av de ärenden
              man behöver uträtta i vardagen på internet, och vi har allt mer
              och mer smarta telefoner sex av tio svenskar har prövat eller
              använder återkommande en smart telefon. Förra året e-deklarerade
              nästan 200 000 svenskar via telefonen, vilket är en fantastisk
              utveckling.
            </seg>
            <seg n="a113162a">
              Det är klart att detta reser många stora utmaningar. När detta
              kryper ned i åldrarna när våra barn och unga börjar leva allt
              mer och mer av sina liv inte bara i en fysisk verklighet som i
              sandlådan, på skolgården eller i fotbollsomklädningsrummet är
              det en utmaning för oss i vuxenvärlden att finnas där. Vi måste
              finnas på nätet, i de sammanhang där barnen befinner sig, och
              ta del av den kulturen. Vi måste lära oss vad det är för villkor
              och regler som finns där och vad det är de möter, så att vi som
              vuxna kan vara med och ta ansvar också för den delen av våra barns
              och ungdomars verklighet.
            </seg>
          </u>
          <note type="speaker" n="11931100">
            Anf. 69 ELIZA ROSZKOWSKA ÖBERG (M):
          </note>
          <u who="eliza_roszkowska_oberg_2004e0" xml:id="i-56cfc4fadb8cb817-1" n="fc450471">
            <seg n="cbc652e1">
              Herr talman! Jag tackar för svaret.
            </seg>
            <seg n="fd1577f0">
              Mobilitet och molntjänster skapar en ny riskbild för samhället.
              Detta konstaterar Myndigheten för samhällsskydd och beredskap
              i sin senaste rapport om informationssäkerheten. Riskerna för
              dataförlust och dataintrång är stora, både ur ett driftsäkerhetsperspektiv
              och när det gäller skydd av den personliga integriteten. Industriella
              styrsystem, kraftverk och även trafiksignalsystem är beroende
              av säkra tekniska system.
            </seg>
            <seg n="aafeb22d">
              På vilket sätt arbetar regeringen, förhoppningsvis över departementsgränserna,
              med frågor som rör it-säkerheten?
            </seg>
          </u>
          <note type="speaker" n="b029b4d1">
            Anf. 70 Statsrådet ANNA-KARIN HATT (C):
          </note>
          <u who="unknown" xml:id="i-c4a07f9f6d141b5d-25" n="cc798330">
            <seg n="4049ebbb">
              Herr talman! Jag tackar för den kompletterande frågan.
            </seg>
            <seg n="449f9913">
              Det är klart att när allt mer och mer blir digitalt när vi vänjer
              oss vid att uträtta alltmer känsliga ärenden på nätet blir säkerheten,
              integriteten och tilliten helt central. I den e-förvaltningsstrategi
              som regeringen fattade beslut om precis före jul är säkerhetsfrågorna
              i fokus och väldigt högt uppsatta. Det är därför vi nu jobbar
              med ett få fram ett bra system för säker identifiering och legitimering
              på internet, och det är därför MSB nu jobbar med att ta fram förslag
              på en ny it-säkerhetsstrategi för Sverige som regeringen förstås
              kommer att titta vidare på.
            </seg>
            <seg n="6ce8add8">
              Så sent som i går presenterade MSB ett förslag till hur vi kan
              få ett nytt detekteringssystem, alltså ett nytt system för att
              rapportera in it-incidenter från våra myndigheter och ibland också
              från privata företag, för att vi ska kunna se de nya hoten och
              möta dem. Det handlar också om att vi ska kunna få system och
              strukturer som gör att vi kan garantera våra medborgare att de
              lösningar vi använder, inte minst från det offentliga, håller
              hög säkerhet och att man kan lita på dem när man använder dem.
            </seg>
            <seg n="7858b5b3">
              Förvaltningen av vildsvinsstammen
            </seg>
          </u>
          <note type="speaker" n="359262b9">
            Anf. 71 JOHAN HULTBERG (M):
          </note>
          <u who="johan_hultberg_88b600" xml:id="i-89044d0e428392aa-0" n="1f314798">
            <seg n="cd9ecf65">
              Herr talman! Min fråga går till landsbygdsminister Eskil Erlandsson
              och rör förvaltningen av vår vildsvinsstam. Den växer väldigt
              kraftigt, och det gör därmed också problemen för framför allt
              vårt jordbruk.
            </seg>
            <seg n="f597c6b2">
              Alliansregeringen har genomfört en rad förändringar i syfte att
              öka jakten och på andra sätt förbättra förvaltningen. Klart är
              dock att mer måste göras för att vi ska öka intresset för jakten
              och därmed avskjutningen. En nyckelfråga är att förbättra avsättningen
              för vildsvinsköttet. Våren 2011 överlämnade Livsmedelsverket ett
              förslag till hur försäljningen av vildsvinskött skulle kunna förenklas.
              Enligt förslaget ska jägare kunna sälja mindre mängder av vildsvinskött
              direkt, utan dagens krav på besiktning i en vilthanteringsanläggning.
            </seg>
            <seg n="a89b77a0">
              Det har gått ungefär ett och ett halvt år sedan Livsmedelsverket
              presenterade sitt förslag. Min fråga till ministern är: När blir
              det verklighet?
            </seg>
          </u>
          <note type="speaker" n="3a416f20">
            Anf. 72 Landsbygdsminister ESKIL ERLANDSSON (C):
          </note>
          <u who="unknown" xml:id="i-c4a07f9f6d141b5d-26" n="cc798330">
            <seg n="3090521b">
              Herr talman! Precis som Johan Hultberg säger är vildsvinsstammarna
              lokalt och regionalt i stora delar av vårt land i dag på tok för
              stora, vilket försvårar många verksamheter. Det gäller som sagt
              inte minst bondeproduktionen i många och stora delar av vårt land.
              Vi måste på de platser där stammen är alldeles för stor vidta
              ytterligare åtgärder. Ett antal åtgärder är vidtagna. Fler kanske
              måste komma för att vi ska få rätsida på detta.
            </seg>
            <seg n="798fb49a">
              En sak är jag dock mycket distinkt kring, och det är att det
              som tillhandahålls åt konsument i matsammanhang måste vara etthundra
              procent säkert. Annars riskerar vi en backlash som kan bli allvarlig
              och kontraproduktiv för det vi vill uppnå. Därför har jag ännu
              inte lagt fram det förslag som, som Johan Hultberg säger, presenterades
              en ganska lång tid tillbaka. Det är nämligen inte så att vi kan
              garantera att allting är säkert detta apropå att det finns trikiner
              i alltför många vildsvin i vårt land.
            </seg>
          </u>
          <note type="speaker" n="d04bf119">
            Anf. 73 JOHAN HULTBERG (M):
          </note>
          <u who="johan_hultberg_88b600" xml:id="i-89044d0e428392aa-1" n="1f314798">
            <seg n="23d8b08c">
              Herr talman! Jag tackar ministern för svaret.
            </seg>
            <seg n="f9c7e285">
              Jag är självklart lika angelägen som ministern om att vi ska
              upprätthålla en väldigt hög livsmedelssäkerhet. Min förhoppning
              är att det går att förenkla försäljningen av vildsvinskött och
              likväl bibehålla en mycket hög livsmedelssäkerhet. Det var så
              att säga regeringens direktiv till Livsmedelsverket när förslaget
              togs fram. Jag vill ändå verkligen understryka behovet av att
              på något sätt göra det enklare att sälja vildsvinskött. Man kan
              naturligtvis även titta på andra möjligheter, till exempel det
              LRF har föreslagit om att staten eventuellt skulle kunna ta på
              sig att subventionera trikinproverna för att därigenom göra det
              mer attraktivt för jägare att ge sig ut i skogen och förvalta
              vår alltför stora vildsvinsstam.
            </seg>
            <seg n="3272b907">
              En annan fråga handlar om utfodring av vildsvin. Den är på många
              håll överdriven och på sina håll rent av oetisk. Nu har vi jaktlagsutredningen,
              som tittar på denna lagstiftning. Ett sätt tycker jag skulle kunna
              vara att ge länsstyrelserna möjlighet att reglera utfodringen.
              Hur ser landsbygdsministern på en sådan lösning?
            </seg>
          </u>
          <note type="speaker" n="da4d1982">
            Anf. 74 Landsbygdsminister ESKIL ERLANDSSON (C):
          </note>
          <u who="unknown" xml:id="i-c4a07f9f6d141b5d-27" n="cc798330">
            <seg n="66485816">
              Herr talman! Vi måste komma vidare i arbetet med att få balans
              mellan olika intressen. Det inkluderar balans mellan till exempel
              lantbruket och på vissa områden alltför stora vildsvinsstammar.
              Ett sätt är att göra som sades i den första frågeställningen,
              nämligen att utöka möjligheterna att sälja skjutet eller avlivat
              vilt, men jag upprepar: Jag kommer inte att medverka till annat
              än att det sker under etthundra procent både kontrollerbara och
              säkra former, så att vi inte får ut sjukdomar bland oss människor
              som är mer eller mindre obotliga för oss.
            </seg>
            <seg n="cd82b7ad">
              Det andra är att minska utfodringen. Jag kan meddela kammaren
              att länsstyrelserna har ett uppdrag att ta fram regionala förvaltningsplaner
              också för våra vildsvinsstammar och kan i dem ange olika riktlinjer
              och bestämmelser för att få ned de stammar som lokalt och regionalt
              är alldeles för stora.
            </seg>
            <seg n="99904068">
              It i skolan
            </seg>
          </u>
          <note type="speaker" n="1b86be10">
            Anf. 75 MONICA GREEN (S):
          </note>
          <u who="monica_green_650948" xml:id="i-b97ad1bfeb354761-2" n="2ff22197">
            <seg n="67dbb21f">
              Herr talman! Jag tar chansen att ställa en fråga till. Naturligtvis
              vill jag gärna också ställa en it-fråga. Jag funderar på vem jag
              ska ställa den till.
            </seg>
            <seg n="7ccb9a8a">
              Jag har en fråga som handlar om it i skolan. Skolministern och
              it-ministern får väl fundera på vem av dem som ska svara eftersom
              vi nu har båda ministrarna här.
            </seg>
            <seg n="d9aed6f9">
              Jag har sett att it-ministern i debattartiklar och på andra ställen
              talar om vikten av att använda oss av den digitala tekniken i
              skolan och hur bra det är att man kan ha digital pedagogik och
              så vidare. Men jag har å andra sidan också hört skolministern
              säga nästan det motsatta. Jag har interpellerat skolministern
              vid några tillfällen, och då har han sagt att detta inte är något
              som vi behöver uppmuntra och att vi i stället ska lära barnen
              att källsäkra, sedan får skolorna göra som de vill.
            </seg>
            <seg n="b591aa51">
              Jag skulle vilja veta vem i regeringen det är som kommer att
              vinna den här kampen.
            </seg>
          </u>
          <note type="speaker" n="131d2938">
            Anf. 76 Utbildningsminister JAN BJÖRKLUND (FP):
          </note>
          <u who="unknown" xml:id="i-c4a07f9f6d141b5d-28" n="cc798330">
            <seg n="cebc4559">
              Herr talman! Vi är helt överens. Självklart ska man ha digitala
              hjälpmedel i skolan. Det jag har vänt mig emot i den allmänna
              debatten är när man uttrycker att böcker inte längre behövs och
              att man inte längre behöver lära eleverna skriva för hand. Det
              är det jag har vänt mig emot. Man behöver göra både-och i skolan.
              Vi behöver ha digitala hjälpmedel och lära eleverna jobba med
              it på olika sätt av flera skäl, både för att de ska lära sig it
              de som nu inte gör det hemma och för att det är ett hjälpmedel
              i undervisningen.
            </seg>
            <seg n="b7daba76">
              Däremot har jag också sagt och det är detta som Monica Green
              brukar hacka på mig för att it inte är det enda som skolan ska
              jobba med. Det finns fler läromedel, böcker och man ska lära sig
              skriva för hand och så vidare. Men det finns ingen motsatsställning.
              Skolan behöver göra både-och.
            </seg>
          </u>
          <note type="speaker" n="b048b21f">
            Anf. 77 MONICA GREEN (S):
          </note>
          <u who="monica_green_650948" xml:id="i-b97ad1bfeb354761-3" n="2ff22197">
            <seg n="c648980e">
              Herr talman! Det är väl bra att Björklund börjar inse detta nu.
              Det har ju inte riktigt varit så i de tidigare debatter som vi
              har haft. Jag tror att Anna-Karin Hatt skulle kunna hålla med
              mig i det fallet. Jag har märkt att det har blivit en liten förskjutning
              när det gäller Björklunds inställning. Nu börjar den mjukna, och
              han medger att vi behöver både-och.
            </seg>
            <seg n="326f223d">
              Fler och fler lärare märker hur mycket bättre det blir för eleverna
              att faktiskt använda sig av plattor. Man får en självsäkerhet,
              och man till och med utjämnar skillnader mellan flickor och pojkar
              så att man kan hjälpa de svagaste eleverna på ett helt annat sätt.
              Då vore det bra om även skolan skulle göra ett lyft och se till
              så att det inte bara blir positiva öar runt omkring i landet utan
              att också de skolor som hittills inte har jobbat med de här frågorna
              börjar göra det. Det tycker jag att skolministern skulle visa
              tydligt, för det kan han ibland.
            </seg>
          </u>
          <note type="speaker" n="10ffc1dc">
            Anf. 78 Utbildningsminister JAN BJÖRKLUND (FP):
          </note>
          <u who="unknown" xml:id="i-b787bef498bc2657-4" n="cc798330">
            <seg n="5f536a43">
              Herr talman! Det är glädjande om Monica Green är tillgodosedd
              med min attityd. Inget gläder mig mer, faktiskt.
            </seg>
            <seg n="dc8bb5a5">
              Detta är min uppfattning. De som tycker att man inte ska ha datorer
              i skolan är fel ute, men de som tror att det bara är datorer är
              också fel ute. Det är både-och. Det är en balans. Det är den balansen
              som behövs.
            </seg>
            <seg n="8ce39d48">
              Ibland har det varit investeringar i skolan när man köper in
              mycket dyr teknisk utrustning, men sedan finns det inte kunskap
              och beredskap att använda den, så att man får ut något av den.
              Det är en balansgång, men det råder ingen tvekan om att skolan
              ska vara digitaliserad. Det är självklart.
            </seg>
            <seg n="9d77400d">
              Läkemedelsforskningen
            </seg>
          </u>
          <note n="dbb96706">
            Anf. 79 GUNNAR ANDRÉN (FP):
          </note>
          <u who="unknown" xml:id="i-a506beab65570b39-4" n="cc798330">
            <seg n="6b6f1fdb">
              Herr talman! Jag ska be Björklund att stanna kvar i talarstolen,
              för jag skulle vilja ställa en annan viktig fråga. Vi talade tidigare
              om hur man blir man pensionär och om hur man ska ha det då. En
              annan viktig fråga är hur man överlever så länge att man hinner
              bli pensionär, och då spelar läkemedelsindustrin och life science
              en oerhört viktig roll, inte minst för detta land.
            </seg>
            <seg n="46283301">
              Jag skulle vilja fråga hur statsrådet ser på utvecklingen av
              forskning på läkemedel och andra delar i vårt land. Inte minst
              undrar jag detta mot bakgrund av att vi har haft väldiga nedläggningar
              i tillverkningsindustrin. Det ska vara ett högteknologiskt och
              kunskapsrikt samhälle på just läkemedelsområdet, och Astranedläggningen
              i Södertälje häromåret var ett väldigt oroande tecken på att det
              är någonting som brister.
            </seg>
          </u>
          <note type="speaker" n="632d9755">
            Anf. 80 Utbildningsminister JAN BJÖRKLUND (FP):
          </note>
          <u who="unknown" xml:id="i-c4a07f9f6d141b5d-29" n="cc798330">
            <seg n="754f1e5a">
              Herr talman! Frågan är mycket motiverad. Det är en strategisk
              fråga för Sverige. Till att börja med är läkemedelsindustrin av
              stor ekonomisk betydelse för Sverige. Vi i det här landet exporterar
              varje år läkemedel för mer pengar än vi exporterar personbilar
              för. Det är väldigt betydelsefullt ekonomiskt.
            </seg>
            <seg n="03195f0b">
              Kunskapsintensivt är läkemedelsindustrin också väldigt viktig.
              Jag tror inte att det finns någon bransch som har så hög utbildningsnivå
              och så mycket forskare anställda som just läkemedelsindustrin.
              Det är bekymmersamt att läkemedelsindustrin i Sverige och Europa
              det är inte bara Sverige det handlar om inte har haft konkurrenskraftiga
              villkor.
            </seg>
            <seg n="c8b9e89c">
              Det är stort fokus på detta i regeringens forskningsproposition.
              Det är stora satsningar på life science. Det är mycket höga ambitioner
              på de här områdena, på medicinsk forskning, och vi vidtar en lång
              rad åtgärder för att skapa villkor och möjligheter för denna industri.
              Sanningen är att många av företagen tycker att den här forskningen
              bedrivs billigare och effektivare i Asien och i Kina än i västvärlden.
              Det är denna utmaning vi står inför: att vara attraktiva.
            </seg>
            <seg n="2ae940ba">
              Leaders arbete med landsbygdsutveckling
            </seg>
          </u>
          <note type="speaker" n="402252dc">
            Anf. 81 EVA SONIDSSON (S):
          </note>
          <u who="eva_sonidsson_34a2ad" xml:id="i-9cd2fd4525f5608d-0" n="5d52528c">
            <seg n="0dd500ed">
              Herr talman! Jag vill ställa min fråga till landsbygdsministern.
            </seg>
            <seg n="25dd8641">
              Jag var i går på ett möte om Leader, alltså det projekt där man
              jobbar med samverkande åtgärder för att stärka landsbygdens ekonomi.
              Man har en fantastisk verksamhet runt om i landet. Det är 63 olika
              områden som man jobbar med. Man har över 200 anställda och 1 000
              så kallade lagmedlemmar.
            </seg>
            <seg n="db728ad1">
              Inom Leader känner man nu en viss oro inför framtiden. Man har
              nu en budget som sträcker sig fram till 2013. Därför vill jag
              höra hur landsbygdsministern ser på verksamheten. Kommer det att
              bli fortsättningar på dessa projekt?
            </seg>
          </u>
          <note type="speaker" n="ff9fcc28">
            Anf. 82 Landsbygdsminister ESKIL ERLANDSSON (C):
          </note>
          <u who="unknown" xml:id="i-c4a07f9f6d141b5d-30" n="cc798330">
            <seg n="2af417d4">
              Herr talman! Tack för en angelägen fråga. Min uppfattning är
              att Leaderområdena har bidragit och bidrar till en utveckling
              av de stora och viktiga svenska landsbygdsområdena. Det program
              som vi nu har verkar mellan 2007 och 2013. Vad som händer efter
              2013 är helt beroende av vilken budgetöverenskommelse som kan
              nås av stats- och regeringscheferna på plats i Bryssel. Är jag
              inte helt felunderrättad kommer en ytterligare diskussion om hur
              mycket pengar som ska transporteras genom Bryssel och hur de ska
              fördelas att äga rum under början av februari månad innevarande
              år. Förhoppningsvis kan vi därefter fördela de pengar som blir
              tillgängliga på angelägna områden för att få en ökad utveckling
              av svenska men också europeiska landsbygdsområden.
            </seg>
          </u>
          <note type="speaker" n="853b0a47">
            Anf. 83 EVA SONIDSSON (S):
          </note>
          <u who="eva_sonidsson_34a2ad" xml:id="i-9cd2fd4525f5608d-1" n="5d52528c">
            <seg n="d27cad20">
              Herr talman! Tack, ministern, för svaret! Om jag uppfattade rätt
              är ministern positiv till Leaders verksamhet. Jag hoppas då att
              ministern också verkar för att Leader ska fortsätta. Vi står nu
              inför risken att behöva säga upp 200 anställda i verksamheterna
              eftersom det kanske blir ett förmodat glapp. Varje land tar väl
              ändå sina egna beslut, om jag har förstått det hela rätt, men
              man blir ändå påverkad av EU:s beslut.
            </seg>
          </u>
          <note type="speaker" n="219ea258">
            Anf. 84 Landsbygdsminister ESKIL ERLANDSSON (C):
          </note>
          <u who="unknown" xml:id="i-c4a07f9f6d141b5d-31" n="cc798330">
            <seg n="30b95ef0">
              Herr talman! I vårt land liksom i andra medlemsstater i unionen
              är vi helt beroende av de budgetbeslut som fattas av stats- och
              regeringscheferna på plats i Bryssel för att medel ska bli tillgängliga
              för den typ av landsbygdsprogram som vi har nu och har haft under
              ett par programperioder tidigare.
            </seg>
            <seg n="db006507">
              Vad beträffar ändamålet och resultatet av de Leaderområden vi
              har i vårt land har jag sett många och goda exempel på hur de
              har bidragit till utvecklingen av den svenska landsbygden och
              av de småorter som finns på den svenska landsbygden. Det gör mig
              angelägen om att vi ska fortsätta utveckla dessa områden.
            </seg>
          </u>
          <note type="speaker" n="4f29a58a">
            Anf. 85 TALMANNEN:
          </note>
          <u who="unknown" xml:id="i-c4a07f9f6d141b5d-32" n="cc798330">
            <seg n="411d9edc">
              Därmed var dagens frågestund avslutad. Jag tackar deltagande
              statsråd och ledamöter.
            </seg>
          </u>
          <note n="fd5bae78">
            7 § Anmälan om interpellationer
          </note>
          <note n="5112d7c9">
            Anmäldes att följande interpellationer framställts
          </note>
          <note n="ae6d9e15">
            den 17 januari
          </note>
          <note n="9165b81f">
            Adnan Dibrani
          </note>
          <note n="0d92b909">
            Lise Nordin
          </note>
          <note n="0438da7a">
            Raimo Pärssinen
          </note>
          <note n="9ebf0a32">
            Interpellationerna redovisas i bilaga som fogas till riksdagens
            snabbprotokoll tisdagen den 22 januari.
          </note>
          <note n="ba599045">
            8 § Anmälan om frågor för skriftliga svar
          </note>
          <note n="7140089f">
            Anmäldes att följande frågor för skriftliga svar framställts
          </note>
          <note n="ae6d9e15">
            den 17 januari
          </note>
          <note n="51a0859e">
            Ylva Johansson
          </note>
          <note n="51a0859e">
            Ylva Johansson
          </note>
          <note n="7bbee958">
            Gunilla Svantorp
          </note>
          <note n="ceac3b05">
            Frågorna redovisas i bilaga som fogas till riksdagens snabbprotokoll
            tisdagen den 22 januari.
          </note>
          <note n="48f71818">
            9 § Kammaren åtskildes kl. 14.59.
          </note>
          <note n="e0aac776">
            Förhandlingarna leddes
          </note>
        </div>
      </body>
    </text>
  </TEI>
</teiCorpus>
