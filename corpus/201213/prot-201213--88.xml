<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2012</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2012</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201213--88</head>
          <docDate when="2012-04-10">2012-04-10</docDate>
        </div>
      </front>
      <body>
        <div>
          <note n="bb91d28a">
            ﻿
          </note>
          <note n="d711636d">
            Riksdagens protokoll
          </note>
          <note n="edb4f690">
            2012/13:88
          </note>
          <note type="date" n="2a67888d">
            Onsdagen den 10 april
          </note>
          <note n="81910bc2">
            Kl. 09:00 - 18:13
          </note>
          <note n="d52ec9dc">
            1 § Anmälan om fördröjda svar på interpellationer
          </note>
          <note n="c971f456">
            Till riksdagen hade inkommit följande skrivelser:
          </note>
          <note n="c6536f92">
            Interpellation 2012/13:343
          </note>
          <note n="d880a13e">
            Interpellation 2012/13:343 Järnvägens punktlighet
          </note>
          <note n="68e97e0b">
            Interpellationen kommer att besvaras fredagen den 19 april 2013.
          </note>
          <note n="5d463421">
            Skälet till dröjsmålet är brist på tider i kammaren samt tidigare
            inbokade resor och arrangemang.
          </note>
          <note n="106d7333">
            Fredrik Ahlén
          </note>
          <note n="93695836">
            Interpellation 2012/13:349
          </note>
          <note n="aea3f5a0">
            Interpellation 2012/13:349 Bristen på specialistläkare
          </note>
          <note n="e2362550">
            Interpellationen kommer att besvaras den 23 april.
          </note>
          <note n="32ff46fe">
            Skälet till dröjsmålet är redan inbokade engagemang.
          </note>
          <note n="e8250133">
            Marianne Jenryd
          </note>
          <note n="19735448">
            2 § Hänvisning av ärenden till utskott
          </note>
          <note n="2e41c3dd">
            Föredrogs och hänvisades
          </note>
          <note n="27558c8e">
            den 31 maj
          </note>
          <note n="27558c8e">
            den 31 maj
          </note>
          <note n="27558c8e">
            den 31 maj
          </note>
          <note n="69a03ca7">
            3 § Förnyad bordläggning
          </note>
          <note n="3a4f11a3">
            Föredrogs och bordlades åter
          </note>
          <note n="3874bbe2">
            4 § Kungörelsetider vid likvidation
          </note>
          <note n="f2751081">
            Föredrogs
          </note>
          <note n="84e5e765">
            Kammaren biföll utskottets förslag att ärendet fick avgöras efter
            endast en bordläggning.
          </note>
          <note n="7409af18">
            Tredje vice talmannen konstaterade att ingen talare var anmäld.
          </note>
          <note n="65a3ddf7">
            5 § Riksbankens förvaltning 2012
          </note>
          <note n="f2751081">
            Föredrogs
          </note>
          <note type="speaker" n="01be83d1">
            Anf. 1 JÖRGEN HELLMAN (S):
          </note>
          <u who="jorgen_hellman_3bb1f7" xml:id="i-4bd036d8b89b76e4-0" n="2ea8ebc5" next="i-66aee759c1afee1b-0"/>
          <note n="aadc73d0">
            Herr talman! Jag yrkar bifall till finansutskottets förslag.
          </note>
          <u who="jorgen_hellman_3bb1f7" xml:id="i-66aee759c1afee1b-0" n="2ea8ebc5" prev="i-4bd036d8b89b76e4-0">
            <seg n="13f64439">
              I dag behandlar vi ansvarsprövningen av Riksbanken och en utdelning
              till staten på 6,8 miljarder. Ser man tillbaka till 2009 kan man
              konstatera att Riksbankens verksamhet då präglades av finanskrisen
              och nedgången i den svenska ekonomin. I spåren av den kraftiga
              konjunkturnedgången sänktes reporäntan till historiskt låga 0,25
              procent, och Riksbanken vidtog extraordinära krisåtgärder det
              året. Läser vi sedan bokslutet för 2011 visar verksamheten att
              alla de extraordinära krisåtgärderna avvecklades.
            </seg>
            <seg n="251165c5">
              Värdet på utelöpande sedlar och mynt i samhället minskade med
              5 miljarder 2011 och 4 miljarder 2012, vilket framgår av balansräkningens
              skuldsida. Det är femte året i rad som värdet på sedlarna minskar.
              Vi socialdemokrater och utskottet har tagit upp att det vore intressant
              att få en noggrannare analys av Riksbanken när det gäller dessa
              förändringar av antal utelöpande sedlar.
            </seg>
            <seg n="2af8658d">
              Riksbanken har i årsredovisningen på ett förtjänstfullt sätt
              redovisat detta på s. 66. Men fortsätter trenden med färre sedlar
              i samhället kommer det att påverka samhället, Riksbankens finansiella
              ställning och kanske den finansiella stabiliteten. Detta område
              måste följas upp och utredas vidare om trenden fortsätter.
            </seg>
            <seg n="1e871ee3">
              Herr talman! Riksbanken har fått i uppdrag att främja ett säkert
              och effektivt betalningsväsen. Riksbankens roll i det centrala
              betalningssystemet är helt enkelt avgörande för att vårt land
              ska fungera. Själva det centrala betalningssystemet, RIX, har
              en stor betydelse för det finansiella systemet.
            </seg>
            <seg n="6b0918d9">
              Under 2009 tillsatte Riksbanken en utredning om RIX-systemet.
              Hösten 2010 beslutade direktionen att Riksbanken även i fortsättningen
              ska tillhandahålla RIX och svara för den funktionella driften.
              Men i januari 2011 fattade Riksbanken ett inriktningsbeslut om
              att anlita en extern operatör för den tekniska driften av systemet.
            </seg>
            <seg n="6a68bb16">
              Vi socialdemokrater har vid flera tillfällen poängterat våra
              farhågor om effekterna av en extern operatör. Nu är den på plats
              och sköter verksamheten. Det måste utvärderas framöver hur det
              fungerar. Detta system är vitalt för vårt samhälle och vår samhällsekonomi.
            </seg>
            <seg n="3c94b6a2">
              Herr talman! Riksbanken misslyckas med sin måluppfyllelse med
              2 procents inflation under perioden 19952011. I genomsnitt uppgick
              inflationen till 1,47 procent, vilket är under inflationsmålet
              på 2 procent. Inflationen mätt i kpi var 0,9 procent under 2012.
              Slutsatsen man drar är att Riksbanken sätter en något för hög
              ränta. Detta påverkar sysselsättningen och investeringar negativt.
            </seg>
            <seg n="60004d04">
              Varför gör man då detta? Är man rädd för en bostadsbubbla och
              att hushållen lånar för mycket? Eller är det så att regeringens
              oförmåga i bostadspolitiken gör att det byggs för lite och att
              det skapar högre bostadspriser när efterfrågan är högre än utbudet?
              Detta gör kanske att räntan hålls uppe något.
            </seg>
            <seg n="38716d1d">
              I finanskrisernas spår har det startats många utredningar i Sverige
              och inom EU. Riksbanken har tidigare lämnat in en framställning
              till riksdagen om utredningsbehov med anledning av finanskrisen.
              Detta har även vi socialdemokrater fordrat. Tyvärr blev inte de
              utredningarna parlamentariska, men utredningarna är i gång. Något
              delbetänkande från Finanskriskommittén har också lämnats till
              regeringen. Regeringen har ännu inte kommit med några förslag.
            </seg>
            <seg n="5ce13660">
              Jag vill belysa några saker när det gäller detta. Det är flera
              frågor som vi inte har fått beslutsförslag om som Finanskriskommittén
              har tittat på. Det handlar om ansvars- och arbetsfördelning mellan
              myndigheter, stabilitetsfond, stabilitetsavgift och Riksbankens
              eget kapital.
            </seg>
            <seg n="e66733b1">
              Läser man finansutskottets betänkande bland annat på s. 25 skapar
              det en del funderingar om beslutsordningen mellan riksdag, regering
              och myndigheter. Riksbanken har sett behov av att öka kapitalet
              och verkställde detta under året. Men läser man styrelsepromemorian
              från Riksgälden ser man att de har en helt annan analys.
            </seg>
            <seg n="20e41504">
              Dessa utredningar och myndigheternas olika åsikter gör att det
              känns viktigt att riksdagen får förslag från regeringen om ansvar,
              Finansinspektionens roll, Riksbankens eget kapital, upplåningen
              till valutareserven, storleken på valutareserven och ansvarsfördelningen
              på detta område mellan Riksbanken och Riksgäldskontoret.
            </seg>
            <seg n="092f7edd">
              Herr talman! Slutsatsen är att det behövs ett tydligare ramverk.
            </seg>
          </u>
          <note type="speaker" n="146660aa">
            Anf. 2 JÖRGEN ANDERSSON (M):
          </note>
          <u who="jorgen_andersson_b53b44" xml:id="i-01cf28332a40300e-0" n="dc8f1b16" next="i-232c00316a6776c9-0"/>
          <note n="dbd50e7b">
            Herr talman! I betänkande FiU23 behandlas utskottets granskning
            av Riksbankens förvaltning. Utskottet föreslår att riksdagen beviljar
            fullmäktige ansvarsfrihet för sin verksamhet och direktionen ansvarsfrihet
            för förvaltningen av Riksbanken 2012, att riksdagen fastställer
            Riksbankens resultat- och balansräkning för 2012 samt att riksdagen
            godkänner Riksbanksfullmäktiges förslag till disposition av Riksbankens
            vinst för 2012, vilket i korthet innebär att Riksbanken levererar
            6,8 miljarder till statskassan.
          </note>
          <u who="jorgen_andersson_b53b44" xml:id="i-232c00316a6776c9-0" n="dc8f1b16" prev="i-01cf28332a40300e-0">
            <seg n="8d26195d">
              I Riksbankens förvaltningsberättelse redogör Riksbanken för hur
              banken bedrivit penningpolitiken, främjat ett säkert och effektivt
              betalningsväsen samt utfört övriga uppdrag under räkenskapsåret.
              Vi kan notera att Riksbanken under året har börjat arbeta enligt
              en ny strategisk plan. En ökad integration mellan bankens huvuduppgift
              penningpolitiken och finansiell stabilitet har prioriterats. Detta
              har gjorts med anledning av erfarenheterna från finanskrisen.
            </seg>
            <seg n="e41982e6">
              När det gäller penningpolitiken har den varit expansiv under
              året med tre sänkningar om totalt 0,75 procent, och tillika har
              räntebanan justerats ned. Direktionen har varit överens om en
              expansiv penningpolitik, men det har funnits delade meningar om
              hur expansiv den ska vara. Inflationen var under året 0,9 procent.
            </seg>
            <seg n="4e927e8b">
              Reformarbete kring framtida regelverk och en förbättrad tillsyn
              i de finansiella systemen har också pågått under året, i olika
              internationella forum och med egna utredningar. Bland annat har
              tre rapporter tagits fram och presenterats. Riksbanken har också
              tillsammans med Finansinspektionen inrättat ett temporärt samverkansråd
              för att utveckla samarbetet kring analysen av systemrisker, finansiell
              stabilitet och makrotillsyn. Under 2012 har man haft två möten.
            </seg>
            <seg n="42ec3818">
              När det gäller kontantförsörjningen kan vi notera att värdet
              av kontanter i omlopp har fortsatt att minska även under 2012.
              Som en jämförelse är värdet uttryckt i förhållande till bnp nu
              knappt 2,5 procent mot ca 10 procent för 60 år sedan. Prognosen
              är att denna trend fortsätter.
            </seg>
            <seg n="40d6bfb9">
              Vidare har det med anledning av Panaxias konkurs funnits anledning
              att se över kontanthanteringens funktionssätt och med ett helhetsperspektiv
              göra en översyn av ansvarsfördelning och tillsyn. Riksbanken har
              med anledning av detta gjort en framställan till riksdagen om
              att regeringen ska tillsätta utredningar gällande detta. Riksdagen
              har till regeringen tillkännagett detta. Det är viktigt att vi
              har en fungerande kontanthantering och att den sker på ett tillförlitligt
              sätt; det är vi alla överens om.
            </seg>
            <seg n="003c4cc6">
              Under året har Riksbanken beslutat om förstärkningar i valutareserven.
              Med anledning av ökat svenskt deltagande i IMF:s stödprogram togs
              beslut om en förstärkning med 10 miljarder under våren 2012, och
              senare under året togs ett beslut om en förstärkning med 100 miljarder.
              Detta skedde mot bakgrund av en tilltagande oro för finansiell
              instabilitet och den ökade upplåningen i utländsk valuta hos svenska
              banker. Avsikten har varit att minska riskerna för eventuella
              finansieringssvårigheter. Denna förstärkning beräknas ha en kostnad.
              Den ska ställas mot den eventuella kostnad finansiell instabilitet
              skulle medföra, menar Riksbanken. Det är en försäkring Riksbanken
              anser bör återföras på bankerna.
            </seg>
            <seg n="eac68fa1">
              Riksbanken bidrar till IMF:s finansiering via insatskapital och
              lånearrangemang, bland annat i det nya lånearrangemanget NAB som
              aktiveras då insatskapitalet inte räcker till. Under året har
              lån aktiverats till Grekland, Irland, Portugal och Sri Lanka.
              Återbetalningar har skett från Island, Lettland, Libanon, Saint
              Kitts och Nevis, Seychellerna och Ukraina. Sammantaget är åtagandet
              113,4 miljarder. Av detta är 11,5 miljarder utnyttjat. Förändring
              under året har varit plus 161 miljoner. Utöver dessa åtaganden
              på 113,4 miljarder tillstyrkte riksdagen att Riksbanken kan ingå
              bilaterala avtal med IMF om ytterligare ca 65 miljarder.
            </seg>
            <seg n="071ca1c4">
              Herr talman! Jag har inte för avsikt att vidare i detalj gå in
              på Riksbankens resultat- och balansräkning. Jag förutsätter att
              den som har intresse tar del av denna information på annat sätt.
              Låt mig i stället avsluta med några ord om de utredningar som
              vi med största sannolikhet kommer att fortsätta diskutera framdeles
              och som i högsta grad kommer att beröra Riksbanken.
            </seg>
            <seg n="98019f04">
              Det handlar bland annat om Finanskriskommitténs delbetänkande,
              som presenterades i januari och behandlar förebyggande och hantering
              av eventuella kriser. Tänkbara makrotillsynsverktyg diskuteras
              och inventeras, och det resoneras om makrotillsyn i linje med
              det initiativ som Riksbanken har tagit tillsammans med Finansinspektionen.
              Vi får sannolikt anledning att återkomma i dessa frågor.
            </seg>
            <seg n="839bc44b">
              Likviditetsförsörjning kunde hanteras under finanskrisen, men
              oro finns för hur den kan tryggas då sårbarheten var uppenbar
              under det akuta krisförloppet. Stabilitetsfonden och stabilitetsavgiften
              har diskuterats i termer av en bankkrisreserv med en riskdifferentierad
              avgift. Delbetänkandet behandlar även roll- och ansvarsfördelning
              mellan samtliga myndigheter som har en funktion för finansiell
              stabilitet.
            </seg>
            <seg n="19704ec5">
              Utan att gå in i detalj har en annan utredning inneburit en översyn
              av Riksbankens finansiella oberoende och hur den finansiella krisen
              påverkat synen på Riksbankens balansräkning. En lämplig storlek
              på valutareserven har utretts, liksom hur den ska finansieras
              samt vad som är en lämplig storlek på Riksbankens eget kapital.
            </seg>
            <seg n="f6f33ec0">
              Herr talman! Utskottet kommer att följa den fortsatta behandlingen
              av förslagen från dessa utredningar och kommer som sagt att längre
              fram i processen få anledning att återkomma i flera av dessa frågor.
            </seg>
          </u>
          <note n="64d3e31e">
            Med detta yrkar jag bifall till utskottets förslag till beslut
            i finansutskottets betänkande FiU23.
          </note>
          <note n="7e95309c">
            Överläggningen var härmed avslutad.
          </note>
          <note n="6145d1a5">
            6 § Förlängd försöksverksamhet med trafiknykterhetskontrollanter
            i hamnar
          </note>
          <note n="f2751081">
            Föredrogs
          </note>
          <note type="speaker" n="8b6d1438">
            Anf. 3 JAN R ANDERSSON (M):
          </note>
          <u who="yvonne_andersson_3449f2" xml:id="i-09030f3ce9d5c7d4-0" n="319d1369">
            <seg n="36aac9ea">
              Herr talman! Bakgrunden till det ärende från justitieutskottet
              vi har att diskutera i dag är den förmodligen värsta olyckan i
              modern tid. Den inträffade utanför Svedala hösten 2004, då en
              kraftigt berusad långtradarchaufför orsakade fem människors död.
              Chauffören, som hade kommit med färjan till Ystad, visade sig
              ha en promillehalt på 1,8 och dömdes så småningom till fyra års
              fängelse. Man kan kanske i ett annat ärende diskutera hur länge
              en person som orsakar fem människors död ska sitta i fängelse,
              men det är inte dagens diskussion.
            </seg>
            <seg n="d689d0c8">
              Det som hände var att Ystads hamn såg att detta var ett problem
              som kanske hade överskuggats av andra intressen. Man tillsatte
              därför frivilliga nykterhetskontroller via ett auktoriserat vaktbolag,
              vilket fick väldigt god verkan. Man såg en minskning av antalet
              trafikonyktra, och som man beskriver det fanns det också en insikt
              hos chaufförerna att de inte kunde köra i land i Ystads hamn oavsett
              om de hade en promillehalt i blodet eller inte.
            </seg>
            <seg n="321e59cf">
              Dock konstaterade länsstyrelsen efter ett tag att detta att göra
              utandningsprov eller trafiknykterhetsprov är något som åligger
              polisen eller andra myndigheter inom tull och kustbevakning, varför
              ett tillsynsärende väcktes där det konstaterades att Ystads hamn
              inte hade rätt att genomföra detta. Fortfarande tyckte man dock
              att det var viktigt att denna typ av nykterhetskontroll kunde
              fortsätta att genomföras, varför man till regeringen ansökte om
              att få en författningsändring. Det är den författningsändring
              vi diskuterar i dag.
            </seg>
            <seg n="734f41aa">
              Man har under tiden fram till i dag utbildat ett antal personer
              som ska vara auktoriserade och kunna utföra denna typ av utandningsprover,
              som det i första hand handlar om. Tyvärr har inte verksamheten
              i så stor utsträckning fått det genomslag man önskat alltför få
              personer har utbildat sig till och auktoriserat sig som trafiknykterhetskontrollanter.
            </seg>
            <seg n="a50422b9">
              Men i grunden tycker vi från alliansregeringen att detta är bra,
              och det finns som vi har uppfattat det ingen annan uppfattning
              i utskottet heller. Polisen är den myndighet som ska syssla med
              brottsbekämpning, och det är även den enda myndighet som kan syssla
              med brottsbekämpning. Vad gäller brottsförebyggande arbete är
              vi däremot många som måste delta. Vi vet att det brottsbekämpande
              arbetet ofta hamnar i kläm om vi tar resurser i anspråk från polisen
              för brottsförebyggande arbete, och därför tycker vi att det är
              bra att denna typ av nykterhetskontroller kan göras i hamnar.
              Det finns alltså inget annat förslag än att gå vidare och yrka
              bifall till detta.
            </seg>
            <seg n="679f61a3">
              Man kan fråga sig hur det ser ut i dag är det en bra situation?
              Läser man Sydsvenskan, vilket vissa av oss gör, vet man att det
              inte bara i Ystads hamn utan även i Trelleborgs hamn finns ett
              problem. Exempelvis har närpolischefen sagt att situationen är
              uppenbarligen för jävla dålig ursäkta svordomen. Det finns alltså
              anledning att gå vidare med och följa upp dessa frågor på ett
              bra sätt. Vi vet att onyktra förare i dag utgör precis samma risk
              som 2004, då den värsta olyckan i modern tid inträffade.
            </seg>
          </u>
          <note n="d7e94068">
            Därmed, herr ordförande, yrkar jag bifall till utskottets förslag.
          </note>
          <note n="7e95309c">
            Överläggningen var härmed avslutad.
          </note>
          <note n="133c0e72">
            7 § Subsidiaritetsprövning av kommissionens förslag om gemensam
            nät- och informationssäkerhet i unionen
          </note>
          <note n="f2751081">
            Föredrogs
          </note>
          <note n="7409af18">
            Tredje vice talmannen konstaterade att ingen talare var anmäld.
          </note>
          <note n="e1f9dd56">
            8 § Gymnasieskolan
          </note>
          <note n="f2751081">
            Föredrogs
          </note>
          <note type="speaker" n="a976d67f">
            Anf. 4 CECILIA DALMAN EEK (S):
          </note>
          <u who="cecilia_dalman_eek_0e9246" xml:id="i-43e607a2c7e682ba-0" n="d1d07bcf">
            <seg n="60c21ae8">
              Herr talman! I dag ska vi debattera utbildningsutskottets betänkande
              om gymnasieskolan. Socialdemokraterna står naturligtvis bakom
              alla sina reservationer, men för att vinna tid vill jag yrka bifall
              till reservationerna nr 1 och 3.
            </seg>
            <seg n="945cdcdb">
              Trots denna ohemult kalla vår blir det ändå till sist sommar.
              Sjungandes om den ljusnande framtid som ska bli deras kommer nybakade
              studenter att ta klivet från skoltrappan ut till det väntande
              vuxenlivet. Oavsett om de har tänkt plugga eller börja jobba ska
              de kunna lita på att deras gymnasieutbildning rustar dem för framtiden
              så att de kan leva ett rikt liv och hantera de utmaningar som
              framtiden bär med sig.
            </seg>
            <seg n="f32aea5e">
              När årets studentkull föddes 1994 startade den första kommersiella
              internetleverantören i Sverige. Då blev det för första gången
              möjligt för allmänheten, organisationer och företag att enkelt
              koppla upp sig och ha en hemsida. Webben, www, var ny i Sverige,
              och det var få som förstod vilka djupt omvälvande förändringar
              samhället genomgick både här hemma och ute i världen.
            </seg>
            <seg n="83d0d06f">
              Att kunna hantera snabba samhällsförändringar blir allt viktigare
              för varje ny generation som börjar skolan. Det handlar om att
              bli en kompetent medborgare som råder över sitt eget liv, kan
              fatta beslut och göra viktiga val. I arbetslivet är det en absolut
              nödvändighet.
            </seg>
            <seg n="ff1918fd">
              För att komma dit, till gymnasieskolans trappa och få sjunga
              studentsången, måste varje elev få med sig goda kunskaper och
              lust att lära redan från grundskolan. Den svenska skolan har i
              uppdrag att ge alla barn den undervisning som behövs för att de
              ska nå målen oavsett vilka förutsättningar de har med sig hemifrån.
              Men under alliansregeringens sex år har utvecklingen gått åt fel
              håll.
            </seg>
            <seg n="568e6467">
              Resultaten i grundskolan har sjunkit rejält, och Skolverket varnar
              för att skolan inte klarar likvärdigheten. Återigen är det föräldrarnas
              utbildningsbakgrund som avgör om barnen klarar sin utbildning
              eller inte. Den gamla klasskolan är tillbaka. Företrädare för
              landets anrika akademiska institutioner uttrycker stor oro för
              kunskapsläget i framtiden. Internationella forskare tar sig för
              pannan och undrar vad som hänt.
            </seg>
            <seg n="faf3723e">
              I det svenska skolkaoset är det alltför många elever som inte
              får en god förberedelse för gymnasiet. Varje år går ungefär 12
              000 elever ut grundskolan utan att vara behöriga till gymnasiet.
              Elever som är dåligt rustade från grundskolan får förstås svårare
              att klara gymnasiet. Avhoppen är många. Var tionde elev hoppar
              av, och en av fyra når inte godkända slutbetyg inom fyra år. I
              dag är det ungefär 8 procent av 1824-åringarna som inte avslutat
              gymnasiestudier och som inte studerar för att göra det. Det är
              uppseendeväckande att regeringens mål tillåter en ökning till
              10 procent. Regeringen har alltså inte några som helst ambitioner
              att förbättra situationen. Återigen sänker man förväntningarna
              och kraven.
            </seg>
            <seg n="6ad4401b">
              Vi socialdemokrater vill inte liknöjt acceptera att var tionde
              ung människa ska gå ut i vuxenlivet utan grundläggande utbildning.
              Vårt mål är att alla ska ha en fullvärdig gymnasieexamen före
              25 års ålder. Som ett mål på vägen vill vi till 2020 minska andelen
              unga mellan 18 och 24 år som inte har en gymnasieexamen eller
              studerar för att få det till ca 5 procent. Vi vet att det går
              att förbättra resultaten genom strukturerat arbete med höga förväntningar
              och krav.
            </seg>
            <seg n="53b48c59">
              På Angereds gymnasium i Göteborg, där jag kommer ifrån, har antalet
              avhopp minskat kraftigt tack vare ett målmedvetet arbete med specialpedagogisk
              bas, vuxenguider och nära relationer mellan lärarlaget och eleven.
              Här finns en studiehall med specialpedagogisk kompetens där läxläsningshjälp
              ges till alla elever. Fler och fler elever klarar av att möta
              lärarnas höga förväntningar. Numera ligger därför Angeredsgymnasiet
              40 procent under riksgenomsnittet när det gäller andelen avhoppade
              elever.
            </seg>
            <seg n="e6ad1941">
              Herr talman! Utbildning ska vara ett investeringsområde. Därför
              håller det inte att skära ned på anslagen till gymnasieskolan
              som regeringen gör. 675 miljoner har regeringen skurit ned med
              under 2012, och man planerar dessutom att skära ned med 1 360
              miljoner under 2014. Bara en bråkdel är effektiviseringar, och
              resten är nedskärningar. Dessutom görs detta i en period när skolan
              är ordentligt upptagen med att genomföra förändringarna inom den
              nya gymnasieskolan. De sammantagna effekterna för eleverna är
              helt enkelt att deras utbildning försämras.
            </seg>
            <seg n="ed977b1f">
              Däremot satsar regeringen närmare 30 miljoner i skattesänkningar
              till familjer som har råd att betala privatundervisning i hemmet
              med läx-RUT. Det är en tydlig signal. Den moderatledda regeringen
              bryr sig allt mindre om skolans likvärdighetsuppdrag. Den sänker
              kraven och målsättningarna, och den drar sig inte för att ge privilegier
              till den som redan har det bra.
            </seg>
            <seg n="c26d9dae">
              Herr talman! Den svenska skolan ska vara kompensatorisk, den
              ska ta vara på ny forskning och den ska stimulera excellens och
              kreativitet. För de elever som snabbt tillägnar sig kunskap ska
              undervisningen innebära en utmaning, och det ska gå lättare att
              lära mer och gå vidare.
            </seg>
            <seg n="735ac1d6">
              Vi vill inrätta ett forskningsinstitut för lärande som ska arbeta
              med skolutveckling samt systematisera och sprida goda forskningsresultat.
              Det finns ingen poäng med att skolor på flera olika ställen upprepar
              varandras misslyckanden.
            </seg>
            <seg n="99432d17">
              Digital kompetens och informations- och mediekunnighet behöver
              utvecklas. Kravet på att behärska digitala verktyg är på god väg
              att bli en självklarhet för alla, både i arbetslivet och för att
              man kritiskt ska kunna reflektera över digitala mediers informationsinnehåll.
              Det är oroande att Sverige har halkat efter när det gäller utvecklingen
              av det digitala lärandet och att det finns stora skillnader i
              tillgången till it i skolan. Därför behöver Sverige en nationell
              it-strategi för skolan.
            </seg>
            <seg n="b97ab2fb">
              Ett sätt att stimulera kreativitet och lärande är att satsa på
              estetiska ämnen. Den som ägnar sig åt estetiska ämnen får lättare
              att lära också på andra områden. Därför ska estetiska ämnen vara
              gymnasieövergripande.
            </seg>
            <seg n="1861a945">
              Herr talman! Sverige har en stark och högteknologisk tillverkningsindustri
              som utgör en viktig tillväxtmotor. Men regeringens omgörning av
              gymnasieskolan riskerar att göra det ännu svårare för näringslivet
              att hitta den kompetens som man behöver. Ett problem är att yrkesprogrammen
              inte längre automatiskt ger behörighet till högskolestudier. Efter
              den förändringen rasade ansökningarna till yrkesprogrammen med
              18 procent på två år.
            </seg>
            <seg n="e8cb52c7">
              Skolverket och en rad organisationer pekar ut behörighetsförändringen
              som skäl till att allt färre söker till yrkesprogrammen. Vid utbildningsutskottets
              hearing om gymnasieskolan i februari menade Svenskt Näringsliv
              att högskolebehörigheten behövs på alla yrkesprogram. SCB har
              visat att 25 procent av de elever som i dag går på högskoleförberedande
              program aktivt har valt bort yrkesprogrammen eftersom de inte
              ger högskolebehörighet. OECD rekommenderar i en rapport från 2007
              att yrkesprogrammen ska leda till högskolebehörighet för att säkra
              en högkvalitativ utbildning utan återvändsgränder, som de uttrycker
              det.
            </seg>
            <seg n="91cc50d5">
              Herr talman! Det är en öronbedövande kör av röster som varnar
              för effekterna av att ha gymnasieutbildningar som inte ger högskolebehörighet,
              men regeringen lyssnar helt enkelt inte på det örat.
            </seg>
            <seg n="b48d1bf4">
              För att ytterligare sänka kraven och förväntningarna har regeringen
              också föreslagit ettåriga gymnasieutbildningar. Men svenska företag
              och andra arbetsgivare är mycket tydliga med att de inte efterfrågar
              1617-åringar utan tillräcklig utbildning. SCB:s arbetskraftsprognos
              visar att det kommer att finnas ett stort behov av yrkesutbildade
              på gymnasienivå i framtiden. Med ettåriga gymnasieutbildningar
              och avskaffad allmän högskolebehörighet riskerar denna brist att
              bli än större.
            </seg>
            <seg n="15701531">
              Vi socialdemokrater accepterar inte att man först sviker eleverna
              i grundskolan genom att inte ge dem tillräckligt stöd och sedan
              som enda åtgärd sänker förväntningarna och kraven genom en ettårig
              yrkesutbildning som inte duger på arbetsmarknaden. Vi vill i stället
              satsa på yrkesprogrammen och utveckla dem till yrkescollege där
              teoretiska delar varvas med praktik i ett tätare samarbete med
              näringslivet för att bättre motsvara de behov som finns.
            </seg>
            <seg n="63071152">
              Herr talman! I länder som liknar vårt minskar nu ungdomsarbetslösheten,
              men i Sverige har framför allt långtidsarbetslösheten bland unga
              parkerat på oroväckande höga nivåer. Hårdast drabbade är de ungdomar
              som saknar fullgjord gymnasieutbildning. Det är ingen tillfällighet
              att 70 procent av de 1824-åringar som finns på socialkontoren
              har hoppat av eller aldrig börjat på gymnasieskolan. De får sämre
              möjligheter att etablera sig i vuxenvärlden och få en bostad.
              De får sämre ekonomi, sämre hälsa och sämre resurser att hantera
              livet.
            </seg>
            <seg n="83320e12">
              Det är uppenbart att nio års grundskola inte längre är tillräckligt
              som grundutbildning för resten av livet. Inte heller duger det
              för den svenska arbetsmarknaden. Därför vill vi socialdemokrater
              ha en obligatorisk gymnasieskola upp till 18 år. Det är ett ambitiöst
              men realistiskt steg. Så tycker också en majoritet av svenska
              folket, enligt en opinionsundersökning som undersökningsföretaget
              Yougov har genomfört.
            </seg>
            <seg n="dc46f83a">
              Herr talman! Den svenska skolan ska rusta eleverna för att möta
              framtiden under många år framöver. Vi socialdemokrater vill att
              skolan ska möta eleven med höga förväntningar och höga krav, och
              vi backar upp med investeringar i lärare och elever. Vi vill ha
              en likvärdig skola som stimulerar kreativitet och som ger ungdomar
              möjlighet att hitta ett yrke att utvecklas inom. Vägen dit går
              inte genom sänkta förväntningar och sänkta krav.
            </seg>
          </u>
          <note n="8d7798ad">
            I detta anförande instämde Mattias Jonsson (S).
          </note>
          <note type="speaker" n="53c6eb47">
            Anf. 5 JABAR AMIN (MP):
          </note>
          <u who="jabar_amin_a483d5" xml:id="i-1d7bb7755ec5aa7a-0" n="ae9a28e0">
            <seg n="aa6cd5a1">
              Herr talman! Utbildning och ny kunskap ger oss möjlighet till
              utveckling. Ett modernt, utvecklat och hållbart Sverige förutsätter
              en modern och tidsenlig utbildningspolitik.
            </seg>
            <seg n="f2088402">
              Just detta har visat sig vara en bristvara hos alliansregeringen.
              Vad alliansregeringen har genomfört, oftast i det tysta, är förändringar
              som har lett till uppdelning, sortering och återvändsgränder.
            </seg>
            <seg n="9cf347b1">
              Allt fler dörrar till vidareutbildning stängs, och sorteringen
              av elever kryper allt längre ned i åldrarna. De borgerliga utformar
              sin skolpolitik delvis för att straffa dem som inte gör rätt val
              vid rätt ålder.
            </seg>
            <seg n="34e44385">
              Miljöpartiet vill i stället och i varje läge uppmuntra och stödja
              den som vill gå längre eller utbilda sig mer, oavsett när man
              fattar det beslutet.
            </seg>
            <seg n="a04040bf">
              De frågor som berör den gymnasiala utbildningen och som vi debatterar
              i dag är många. En av de frågor som förtjänar mer debatt är frågan
              om de många avhoppen. Under alliansregeringens tid har andelen
              gymnasieelever som har hoppat av gymnasiet varit hög. Det är ett
              misslyckande. I stället för att garantera eleverna det stöd de
              har rätt till och på så sätt på ett tidigt stadium förebygga och
              minimera avhoppen har alliansregeringen, och särskilt Folkpartiet
              som ansvarigt för utbildningspolitiken, valt att sänka kunskapskraven.
            </seg>
            <seg n="ee5ebbde">
              Herr talman! Alliansregeringens kunskapssänkarreform har nu fått
              tummen ned även av eleverna. När kunskapskraven sänks för yrkesprogrammen
              och när möjligheterna att på ett enkelt sätt få högskolebehörighet
              försvåras väljer allt färre elever yrkesprogrammen. Det visar
              en rapport från Skolverket. En tydlig bild kommer fram om vi ser
              på årskurs 1. År 2010 var det 35 procent av gymnasieeleverna som
              valde ett yrkesprogram. År 2012 hade det gått ned till 29 procent.
              Det är en minskning med 6 procentenheter.
            </seg>
            <seg n="4d3cefec">
              Det är synd att regeringen på så sätt gjort att färre elever
              väljer yrkesprogrammen, program som är viktiga och centrala för
              den svenska arbetsmarknaden.
            </seg>
            <seg n="c19442e7">
              För en månad sedan skrev Sveriges Kommuner och Landsting, SKL,
              att 13 procent av gymnasieeleverna riskerar att hamna utanför
              arbetsmarknaden genom att de inte fullföljer sina studier. Så
              här skrev SKL: En person i utanförskap kostar samhället mellan
              10 och 15 miljoner kronor. I Sverige befaras 13 000 unga inte
              gå färdigt gymnasiet och riskerar därmed ett livslångt utanförskap
              genom att de inte kommer in på arbetsmarknaden. Skulle en av dessa
              individer hamna i ett missbruk är summan i stället 40 miljoner.
            </seg>
            <seg n="8c99c86b">
              En enkel matematik ger vid handen att om man multiplicerar 13
              000 individer som inte går färdigt sin utbildning med 10 miljoner
              kommer vi upp till över 100 miljarder kronor. Detta skulle vara
              slöseri av ofantliga mått om vi tillät det.
            </seg>
            <seg n="1d71852f">
              Redan förra våren varnade vi för att regeringens besparingar
              och neddragningar till gymnasieskolorna kommer att drabba skolorna,
              men regeringen ville inte lyssna utan slog dövörat till. Först
              efter hårda protester från även Sveriges Kommuner och Landsting
              har den borgerliga regeringen gått med på att ställa in de aviserade
              neddragningarna som skulle ha drabbat skolan men bara under 2013.
              Även om mer resurser inte löser alla skolans utmaningar skapar
              brist på resurser svåra hinder för skolan att möta varje elev
              och ge eleverna de verktyg som behövs för att klara skolan.
            </seg>
            <seg n="7cfb73a3">
              Herr talman! Alldeles för många unga lämnar i dag tonåren utan
              en fullständig gymnasieutbildning. Andelen som fem år efter att
              de börjat läsa på gymnasiet fortfarande inte har ett slutbetyg
              har varit konstant de senaste åren. Drygt var femte person har
              vid 20 års ålder inte fullföljt gymnasieutbildningen. Den borgerliga
              regeringen har inte förmått att åtgärda detta.
            </seg>
            <seg n="ce623433">
              Ett annat problem är segregationen mellan skolorna. Segregationen
              mellan skolorna drabbar den enskilda eleven, som inte ges chansen
              att nå sin fulla potential. För att alla elever, oavsett vilken
              skola hon eller han går på, ska få samma möjligheter vill Miljöpartiet
              ålägga kommunerna att ha ett resursfördelningssystem som riktar
              resurserna dit där behoven är störst. I dag är det endast en minoritet
              av Sveriges kommuner som tillämpar ett fördelningssystem med någon
              form av tilläggsresurs utifrån socioekonomiska behov. Det vill
              vi ändra på.
            </seg>
            <seg n="7531e003">
              Många barn och ungdomar mår dåligt, herr talman. Många barn och
              ungdomar mår dåligt i den svenska skolan i dag. Det visade den
              senaste rapporten från OECD.
            </seg>
            <seg n="22e233c9">
              Det är dock inte främst lärarnas ansvar att hantera ohälsan,
              utan det ska särskilt utbildad expertis göra. För att eleverna
              också ska ha möjlighet att orientera sig i det ofta snåriga utbildningssystemet
              behöver de dessutom kvalificerad handledning. Det är viktigt att
              alla elever får tillgång till stöd, oavsett vilken skola eleven
              går på. Miljöpartiet vill därför satsa på mer personal inom skolan.
            </seg>
            <seg n="f8fe4be9">
              Herr talman! Miljöpartiets grundsyn är att skolan ska stödja
              eleverna i deras utveckling till självständiga och trygga individer.
              Självklart är det samhällets uppgift att skydda alla ungdomar
              från alla former av våld och förtryck. En del i detta är att ge
              alla ungdomar, särskilt unga kvinnor, konkret information om rätten
              att bestämma över sitt liv, sin sexualitet och sitt val av partner
              samt hur samhället kan stödja dem i detta.
            </seg>
            <seg n="6d1cdc65">
              Ungas förmåga att vara aktiva och medvetna konsumenter och kunna
              ta ansvar för sin egen ekonomi ska inte bero på vilka hemförhållanden
              de kommer från. Skolan ska vara kompensatorisk och verka för att
              dessa skillnader utjämnas. Det är en självklarhet att frågor som
              hem- och konsumentkunskap, där privatekonomi ingår, ska få större
              utrymme i skolorna och i synnerhet i gymnasieskolan. Unga måste
              förberedas för att få en god grund att stå på när de börjar tjäna
              pengar och få vägledning i hur man gör medvetna val för en god
              ekonomi. Skolans roll i det måste stärkas.
            </seg>
            <seg n="2f3944bc">
              Med detta vill jag, herr talman, avslutningsvis yrka bifall till
              vår reservation 16.
            </seg>
          </u>
          <note type="speaker" n="3174473b">
            Anf. 6 CARINA HERRSTEDT (SD):
          </note>
          <u who="carina_herrstedt_8950a1" xml:id="i-b624e189a8e29537-0" n="9cc1aa85">
            <seg n="e8dc8df8">
              Herr talman! Alla elever är inte teoretiskt lagda, och det måste
              anses värdefullt att arbeta praktiskt såväl som teoretiskt. Därför
              menar jag att regeringens reform när det gäller yrkesprogrammen
              var befogad.
            </seg>
            <seg n="696c787f">
              Enligt en ganska färsk undersökning från SCB får hela 70 procent
              arbete efter avslutad utbildning. Svenskt Näringsliv har också
              uttalat sig och sagt att yrkesprogrammen är nödvändiga för att
              få den kompetens som krävs på arbetsmarknaden. Totalt har antalet
              sökande till yrkesprogrammen sjunkit, och trots att det är för
              tidigt att säga att detta är en effekt av reformen menar jag att
              utbildningen måste vidareutvecklas ytterligare.
            </seg>
            <seg n="e7011913">
              Även om det främst är inom vård- och handelsutbildningarna som
              elevunderlaget sviktat är det nödvändigt att anpassa utbildningen
              utifrån dagens arbetsmarknad. För att åstadkomma detta bör arbetsmarknadens
              parter ges större inflytande över utbildningens inriktning och
              verksamhet. Att anpassa den yrkesförberedande delen av utbildningen
              ännu mer till den verklighet som råder på dagens arbetsmarknad
              skulle öka andelen elever som får jobb efter utbildning och därmed
              också göra utbildningens verksamhet mer populär.
            </seg>
            <seg n="c9d5bf7b">
              Att låta arbetsmarknadens parter få inflytande över den yrkesförberedande
              delen av utbildningen stämmer dessutom väl med 15 kap. 2 § och
              4 § skollagen, som handlar om att samverka med det omgivande samhället
              och gymnasieutbildningars anpassning till det rådande arbetslivet.
              Reservation 10, som jag yrkar bifall till, handlar just om att
              ge arbetsmarknadens parter större inflytande över kursplaner och
              mål för den yrkesförberedande delen av utbildningen.
            </seg>
            <seg n="f13e27a6">
              Herr talman! Alla elever ska få rätt till den hjälp de behöver,
              men lika viktigt är det att stimulera och utmana de elever som
              är extra duktiga. Jag tycker därför att förslaget om att de gymnasieelever
              som vill ska kunna läsa enskilda ämnen på högskolenivå är bra,
              och jag yrkar bifall även till reservation 6.
            </seg>
            <seg n="80f16a12">
              En annan sak som oroar mig en aning är den reklam som en del
              gymnasieskolor profilerar sig med. Kvaliteten på reklamen är såklart
              varierande. En del är av informationskaraktär medan annat är att
              betrakta som mer eller mindre oseriös reklam. Ofta är reklamen
              ganska intetsägande med några innehållslösa sloganer och lockande
              bilder. Det förekommer inte heller sällan att man lockar eleverna
              med datorer och dylikt.
            </seg>
            <seg n="aeef587a">
              Det finns undersökningar som visar att det finns en ökande trend
              vad gäller de resurser som gymnasieskolor lägger på reklam. Problemet
              är att skattepengar i en inte obetydlig omfattning går direkt
              till reklam, och mycket av skolpersonalens tid går åt till att
              arbeta med ren marknadsföring just i kampen mot det vikande elevunderlaget.
              Att låta skattepengar och skolpersonalens arbetstid användas till
              detta är kanske inte vad skattebetalarna valt att betala sin skatt
              till. Det är pengar som skulle ha kunnat gå till välbehövliga
              lärartjänster eller på annat sätt användas på ett bra sätt i verksamheten.
            </seg>
            <seg n="c0409618">
              Naturligtvis menar jag inte att all marknadsföring är dålig.
              När relevant information ges om skolans utbildning eller kanske
              om skolans tidigare resultat kan det vara till hjälp för eleverna
              att välja rätt skola. Men då ska det vara marknadsföring av det
              informativa slaget. Vi anser att regler behöver införas och stipuleras
              i skollagen angående marknadsföring till unga elever där tyngdpunkten
              läggs på information i stället för på braskande reklam. Jag vill
              därför yrka bifall till reservation 21 och vår motion i det ämnet.
            </seg>
            <seg n="cf536f23">
              Herr talman! Alla elever måste känna sig trygga i skolan oavsett
              om det är grundskola eller som i det här fallet gymnasieskola.
              Därför anser jag att det är helt naturligt och självklart att
              lagen om registerkontroll även ska gälla dem som söker arbete
              inom gymnasieskolan. Detta ligger helt i linje med vår politik.
              Vi vill dessutom gå steget längre, och i justitieutskottet har
              vi sagt att alla jobbsökande till samtliga yrken inom vilka man
              kontinuerligt arbetar med barn obligatoriskt ska registerkontrolleras
              för tidigare sexualbrottsbelastningar.
            </seg>
            <seg n="65470626">
              Vi tycker dessutom att lagen är en aning uddlös då den endast
              säger att en kontroll ska göras, men den talar inte om hur man
              ska agera om det finns en belastning i registret. Därmed kan någon
              bli anställd trots en belastning i registret. Den frågan ligger
              dock inte i utbildningsutskottet.
            </seg>
            <seg n="2063f3c6">
              Det är viktigt att alla elever kan gå till skolan och känna sig
              trygga. Jag menar att det förebyggande arbetet mot mobbning och
              kränkande behandling bör tas på större allvar och vara ett led
              i det arbete som ska se till att skolpersonal har rätt kunskap
              och rätt kompetens på området. Skolorna måste agera mer resolut
              och kraftigt likaväl som det måste bli konsekvenser för de skolor
              som inte agerar korrekt. Det måste ske i form av skärpt lagstiftning.
              Också detta är ett förslag helt i linje med vår politik. Vi har
              tidigare i vår budget föreslagit riktade satsningar på arbetet
              med att förebygga mobbning och kränkning i grundskolan. Ett bifall
              till reservation 20, som föreslår just detta, blir därför en naturlig
              följd av vårt arbete.
            </seg>
            <seg n="a5192657">
              En annan viktig sak i det arbetet är att vi även här egentligen
              vill gå hårdare fram. Vi menar att när det förekommer kränkning
              och mobbning är det den som mobbar som ska flyttas och inte den
              mobbade, detta i de fall det blir aktuellt med flytt.
            </seg>
            <seg n="c912ac6d">
              Avslutningsvis vill jag be om ursäkt för att jag inte tidigare
              aviserat vad jag tänkte yrka bifall till, men jag har inte varit
              delaktig i hela detta ärende, och därför är det lika bra att vara
              rakryggad och ärlig och säga att det helt enkelt har missats.
              Det är dock motioner och förslag som vi tidigare ställt oss bakom,
              så det handlar inte om att vi svängt i någon fråga. Totalt yrkar
              jag således bifall till fem reservationer i dag, nr 6, 10, 20,
              21 och 22.
            </seg>
          </u>
          <note type="speaker" n="86268ab9">
            Anf. 7 ROSSANA DINAMARCA (V):
          </note>
          <u who="rossana_dinamarca_e992cf" xml:id="i-052c455028edb8f5-0" n="8f6ce1c5">
            <seg n="93f66566">
              Herr talman! Gymnasieskolan har utvecklats från en angelägenhet
              för några få till en skola för alla. Allt fler ungdomar har fått
              möjlighet till mer och bättre kunskaper som svarar mot höjda krav
              från såväl samhällslivet som arbetslivet. För Vänsterpartiet är
              satsningar på utbildning en nödvändig förutsättning för samhällets
              utveckling och sociala frigörelse. Gymnasieskolan ska därför vara
              en rättighet och ge alla elever utökade valmöjligheter genom att
              förmedla kunskap och bildning. Gymnasieskolan ska på samma sätt
              som grundskolan ha skyldighet att se till att alla elever når
              målen.
            </seg>
            <seg n="996b1861">
              Vi vill att alla elever ska mötas av höga förväntningar när de
              börjar gymnasieskolan. Historien visar att förväntningar leder
              till goda resultat. Många konservativa var skeptiska till att
              införa enhetsskolan, eller grundskolan, med nio års skolgång för
              alla barn. Därefter såg de gymnasieskolan som ett oöverstigligt
              hinder för folkflertalet. I dag påstår borgerligheten att elever
              på yrkesförberedande program har svårt att ta till sig teoretiska
              kunskaper. Eleverna har alltid svarat positivt på högre ambitionsnivåer
              i utbildningssystemet. Höga förväntningar har höjt den generella
              kunskapsnivån och gjort Sverige till en kunskapsnation.
            </seg>
            <seg n="aeef7bde">
              Den ålderdomliga föreställning som motiverat skillnader mellan
              teoretiska och praktiska yrken gäller inte vare sig i dagens eller
              i framtidens samhälle. God språkförmåga och språkförståelse är
              i dag lika viktigt på alla arbetsplatser. Därtill kräver demokratin
              och den medborgerliga delaktigheten samma nivå och omfattning
              för alla i fråga om samhällskunskap och omvärldsorientering.
            </seg>
            <seg n="cc863ec0">
              Den treåriga gymnasieskolan har inte bara stärkt de teoretiska
              kunskaperna utan också inneburit att den yrkesinriktade delen
              av utbildningen har kunnat utökas och förbättras. De yrkesförberedande
              programmen ska ge tillräcklig kunskap för att börja arbeta inom
              ett yrkesområde utan att låsa in eleverna i en speciell nisch
              på arbetsmarknaden. Därför ska yrkesutbildningarna också ge en
              generell grund varifrån kunskaper och förmågor kan vidareutvecklas.
            </seg>
            <seg n="28de6123">
              I vissa fall kan det vara motiverat med en snävare specialisering
              beroende på lokala eller yrkesspecifika behov, men i normalfallet
              är det arbetsgivarens ansvar att färdigutbilda till ett yrke och
              för de speciella arbetsuppgifter som finns på varje arbetsplats.
              Arbetslivet har också ett ansvar att samarbeta med skolan och
              göra praktik och lärlingsutbildning till en möjlighet. Samverkan
              mellan skola och arbetsliv är också ett sätt att skapa flexibla
              och moderna yrkesutbildningar.
            </seg>
            <seg n="d56afca6">
              Tidigare gick ungefär hälften av eleverna i gymnasieskolan på
              ett yrkesförberedande program. Sedan den nya gymnasieskolan införts
              går nu bara drygt en tredjedel ett yrkesprogram. Utifrån den sociala
              struktur som råder i dag på de nationella programmen är det lätt
              att konstatera att den sociala snedrekryteringen kommer att öka
              på högskolan med den nya gymnasieskolan.
            </seg>
            <seg n="1aace250">
              Möjligheten att läsa in högskolebehörigheten inom ramen för ett
              yrkesprogram är ett betydligt sämre alternativ än att gå ett högskoleförberedande
              program. Elever på yrkesprogram måste utnyttja det individuella
              valet eller ett utökat program för att läsa in de poäng som krävs
              för att få högskolebehörighet. Även om de gör det kommer de inte
              att kunna konkurrera om studieplatser på högskoleutbildningar,
              eftersom de inte ges någon möjlighet att läsa kurser som ger meritpoäng.
              De får även mindre utrymme att läsa in de särskilda behörigheter
              som krävs för väldigt många högskoleutbildningar.
            </seg>
            <seg n="66c2d27a">
              Att kunna läsa vidare är en möjlighet som inte behöver utnyttjas
              men som kan fungera som ett frikort om livet tar en annan vändning
              än man tänkt sig. Därför anser vi, liksom arbetsgivare, såsom
              Svenskt Näringsliv som nämndes här tidigare, och fackliga organisationer,
              att alla nationella gymnasieprogram ska ge grundläggande behörighet
              till högskolan.
            </seg>
            <seg n="53050083">
              Herr talman! Grundskolan ska ge tillräckliga kunskaper och förbereda
              eleverna för samtliga nationella program på gymnasieskolan. Det
              innebär att det inte behövs olika regler för behörighet till olika
              program. Vi i Vänsterpartiet är kritiska mot den uppdelning av
              behörighetskraven som högerregeringen genomfört. Numera behövs
              det godkänt i åtta ämnen i grundskolan däribland svenska, engelska
              och matte för att vara behörig till ett yrkesförberedande program.
              För behörighet till de högskoleförberedande programmen krävs det
              godkänt i tolv ämnen.
            </seg>
            <seg n="d128a332">
              De differentierade behörighetsreglerna ger en stark signal till
              både elever och föräldrar om vilken ambitionsnivå olika elever
              ska lägga sig på och kan därmed kraftigt minska deras framtida
              valmöjligheter. Att dra en knivskarp gräns mellan yrkes- och studieförberedande
              programs behörighetskrav är inte heller befogat. Enskilda yrkesförberedande
              program kan mycket väl kräva lika stora förkunskaper som studieförberedande
              program eller större. De nya behörighetsreglerna kommer inte att
              leda till att eleverna får bättre kunskaper eller att fler elever
              når målen. Däremot ökar sorteringen genom att tusentals elever
              inte kommer att bli behöriga till ett högskoleförberedande program
              i gymnasieskolan.
            </seg>
            <seg n="5a5125b0">
              För att förhindra en sådan utveckling vill vi att lika behörighetsregler
              ska gälla för alla nationella gymnasieprogram. Det gör att även
              elever med snävare intressen med inriktning antingen mot det estetisk-praktiska
              hållet eller mot samhälls- och naturvetenskap får möjlighet att
              bli behöriga till samtliga program. Detsamma gäller elever som
              nyligen anlänt till Sverige som flyktingar. Givetvis förutsätter
              dessa behörighetsregler också att det genomförs en rejäl satsning
              på kvalitetshöjande åtgärder i grundskolan med bland annat fler
              behöriga lärare, stärkt modersmålsundervisning, bättre utvärdering
              och uppföljning av undervisningen samt ett resursfördelningssystem
              som tar hänsyn till elevernas bakgrund och förutsättningar och
              därmed skiftande behov av stöd.
            </seg>
            <seg n="ff74dd8b">
              Herr talman! Ett relativt nytt begrepp inom skolans värld är
              entreprenöriellt lärande, som innebär att utveckla och stimulera
              generella kompetenser som att ta initiativ och ansvar och omsätta
              idéer i handling. Samtidigt som man uttrycker att detta är något
              som ska in i skolan tar man bort estetisk verksamhet som kärnämne.
              Det rimmar illa. Vänsterpartiet tycker att det är självklart att
              alla gymnasieelever ska utveckla och använda sin fantasi och kreativitet
              samt sin förmåga att kommunicera genom att delta i estetisk verksamhet.
              Det krävs också kunskaper för att ta del av och tolka det kulturella
              utbudet. Kulturell medvetenhet och kulturella uttrycksformer är
              dessutom en av de åtta nyckelkompetenser för livslångt lärande
              som fastställts av EU och som Sverige som medlemsland ställt sig
              bakom. Estetik, kreativitet och förmåga att uttrycka sig konstnärligt
              är vidare en tillgång i många yrken. Därför bör det vara ett kärnämne
              i alla nationella program.
            </seg>
            <seg n="4f14dc58">
              Något som den här regeringen har pratat väldigt lite eller inget
              alls om är elevinflytande. Vi måste sträva efter att stärka elevernas
              inflytande. Oftast begränsas inflytandet till sociala frågor som
              rör måltider, skolgården och rastverksamhet. Vi anser att även
              delar som har anknytning till undervisningens organisering, såsom
              diskussioner om förbättrad samordning av provperioder, en jämn
              arbetsfördelning för eleverna under läsåret, innehåll i temaveckor
              och inte minst trygghetsarbete och ordningsregler, bör kunna vara
              föremål för ett vitalt elevinflytande.
            </seg>
            <seg n="8839e1c9">
              Såväl elevrepresentanter som elevskyddsombud ska ha rätt till
              utbildning och kompensatoriskt stöd för den undervisning de gått
              miste om under sin utbildning. Skolan ska också vara skyldig att
              tillhandahålla lokaler så att elever och elevrepresentanter kan
              hålla de möten och andra sammankomster som krävs för att de ska
              kunna utöva det inflytande de har rätt till.
            </seg>
          </u>
          <note n="2e064627">
            Därmed yrkar jag bifall till reservationerna 3 och 7.
          </note>
          <note type="speaker" n="24665c7a">
            Anf. 8 MICHAEL SVENSSON (M):
          </note>
          <u who="michael_svensson_a6774e" xml:id="i-9ebab106674afd99-0" n="a5d5ff4c">
            <seg n="7ae6b4f0">
              Herr talman! Detta är visserligen bara ett motionsbetänkande,
              men jag tycker ändå att det förtjänar en ordentlig genomgång.
              Det handlar om den mycket viktiga gymnasieskolan.
            </seg>
            <seg n="4d785787">
              Vi har nu hört från oppositionen att resultaten går ned, att
              segregationen ökar, att regeringen saknar ambitioner, att vi sänker
              kraven och att vi skär ned. Alla slänger sig med olika siffror
              och hänvisar till olika tabeller. Som historiskt och skolhistoriskt
              intresserad kommer jag att ge en kort historisk exposé. För att
              blicka framåt behöver vi nämligen svar på varför vi står här,
              hur vi kom hit och när resan inleddes utför, skulle man möjligtvis
              kunna tillägga.
            </seg>
            <seg n="72170562">
              Det finns några reformer och förändrade synsätt som är centrala
              när vi diskuterar skolan och i synnerhet gymnasieskolan. Det gäller
              framför allt fyra förändringar och reformer: kommunaliseringen,
              decentraliseringen med ett annat sätt att styra för staten; man
              gick från regelstyrning till målstyrning radikaliseringen och
              avprofessionaliseringen.
            </seg>
            <seg n="a306e443">
              Skolsektorn har varit arena för ideologisk kamp de senaste 150
              åren. Under de senaste 4050 åren har reformarbetet tilltagit,
              med ett crescendo under 80- och 90-talen. Sveriges parallella
              skolsystem, med folkskola och läroverk, ersattes av enhetsskolan.
              Redan då och tidigare fanns tankar från olika skolkommissioner
              om en kommunalisering av många olika skäl, åtskilliga av dem goda.
              Den kommunalisering som kom att genomföras av Göran Persson kom
              dock att få ett helt annat utseende än de förslag som fanns tidigare.
              Under denna tid ändrades också betydelsen av begreppet likvärdighet.
              Man gick från en total centralstyrning, där alla skulle behandlas
              likvärdigt, till att alla elever skulle behandlas efter sina egna
              individuella förutsättningar. 70- och 80-talens reformer skulle
              kanske ha fungerat bättre om de inte hade sammanfallit med kulturradikalism
              och en omfattande vänstervåg.
            </seg>
            <seg n="1dcde9f6">
              Kommunaliseringen sammanföll i tid med ett förändrat synsätt
              i staten, som jag nämnde inledningsvis. Man övergick alltmer från
              regelstyrning och central styrning till en decentraliserad målstyrning.
              Staten trädde tillbaka, extra tydligt inom utbildningsområdet.
              De första åren under 90-talet saknades dessutom nationella måldokument.
              Först ålades kommunerna ansvaret. Därefter inleddes en period
              av trial and error, då kommunerna skulle utarbeta lokala styrsystem.
              Statens styrning uppvisade omfattande brister.
            </seg>
            <seg n="b78b4d0a">
              Lärarrollen övergick vid 90-talets början från specialisten med
              stark yrkesidentitet, alltså olika typer av lärare med olika kompetens,
              ämnes- och stadiemässigt, till vad som tillspetsat kan kallas
              den allmänne trivselvaktmästaren, någon som representerar de vuxna
              i skolan. Det innebär inte att vi är för ett återförstatligande.
              Vi tror inte att det löser dagens problem.
            </seg>
            <seg n="52c8657f">
              Det finns nu ett kunnigt och stödjande skolverk och en vass skolinspektion.
              Det finns en ny lärarutbildning. Intaget på lärarutbildningarna
              visar på en svag ökning. Vi hoppas också att reformen med karriärtjänster
              ska bidra till en positiv utveckling. Både stat och kommuner har
              ett gemensamt ansvar för skolan.
            </seg>
            <seg n="1a5369df">
              Jag har nu nämnt kommunalisering och införande av en otydlig
              målstyrning. Samtidigt med detta radikaliserades skolan, dess
              mål och lärarutbildningen. Ett antal mycket progressiva och radikala
              professorer i pedagogik fick mycket stort inflytande över skolan.
              Jag ska nämna några meningsyttringar från denna tid:
            </seg>
            <seg n="34675097">
              Många avhandlingar genom åren, både tidigare och dess värre även
              på 00-talet, har handlat om politiska och sociala attityder knutna
              till klass, kön och etnicitet snarare än om studieansträngningar
              och framgångsrika undervisningsmetoder. I knäet på de radikala
              professorerna satt dåtidens socialdemokratiska utbildningspolitiker.
              Man skulle kunna travestera Churchill genom att säga att aldrig
              har så få gjort så stor skada för så många.
            </seg>
            <seg n="e258ef75">
              Det är alltså därför som det ser ut så här i dag. Det är fyra
              olika reformer och ändrade synsätt som olyckligtvis sammanföll.
              Naturligtvis har vi i dag ett helt annat samhälle och andra elever
              som ställer helt andra krav. På 60- och 70-talen gick kanske 20
              procent av eleverna vidare till gymnasieskolan. I dag är det i
              stort sett 100 procent 99,599,6 procent.
            </seg>
            <seg n="0235118d">
              Låt mig efter denna historiska genomgång hoppa fram ett antal
              år. År 2007 visade Timss att i matte och NO har inget land, förutom
              Bulgarien, tappat så mycket som Sverige. År 2003 konstaterades
              i en nordisk rapport att var fjärde lärare i gymnasieskolan var
              obehörig. Därför skulle jag vänligen vilja be berörda att ompröva
              sina argument när man hävdar att utförsbacken inleddes 2006.
            </seg>
            <seg n="159e9580">
              Tvärtom inleddes ett omfattande reformarbete 2006. Genomgripande
              analyser och ett gediget grundarbete gjorde att dessa reformer
              sjösattes, som alla vet, 2011. Jag vill också gärna påminna kammaren
              om att besluten fattades med stor majoritet. Det är bra. Skolan
              behöver nu långsiktighet och arbetsro. Mindre justeringar kommer
              självklart att behöva göras under resans gång.
            </seg>
            <seg n="91b34d86">
              Vi har nu fått en modern gymnasieskola med Gy 2011. Jag har aldrig
              mött så många positiva omdömen runt om i landet från lärare, rektorer
              och skolledare. Det gäller skollag, betygssystem och hela Gy 2011.
              Sju av tio elever fullföljer sin utbildning inom tre år. Tanken
              är naturligtvis att med en bättre anpassning, något färre valmöjligheter
              i skolan och mer av programmets ämnen ska en bättre gymnasieskola
              skapas. Årskullarna minskar nu ytterligare några år, och det ställer
              naturligtvis speciella krav på skolledare och kommuner.
            </seg>
            <seg n="bf2899c3">
              Tanken med tolv yrkesprogram och sex högskoleförberedande program
              är att alla elever ska få en adekvat och bra utbildning som förbereder
              för yrkeslivet eller fortsatta studier. Men missvisande information
              från ett antal syvare och några ledande politiker i Sveriges riksdag
              i alla fall inom utbildningspolitiken har skapat missuppfattningen
              att med yrkesprogrammen är dörrarna stängda. Så är inte alls fallet,
              och de har inte varit det. Men för att underlätta ytterligare
              ser nu regeringen till att alla yrkeselever kan läsa in sin högskolebehörighet
              inom sina 2 500 poäng. Gemensamt från utskottet ber vi också regeringen
              att se över och stärka kvaliteten i APL.
            </seg>
            <seg n="56e7a974">
              Några ondgör sig över vikande siffror för yrkesprogrammen, men
              då ska man hålla i minnet att det nya teknikprogrammet är en succé,
              likaså ekonomiprogrammet. Estetprogrammet har förts över till
              högskoleförberedande program. Detta sammantaget med osäkerhet,
              nyfikenhet och i vissa fall kanske vilseledande information kan
              ha lett till något vikande siffror. Men det har kompenserats av
              ökat intag på de teoretiska linjerna, vilket tydligen några retar
              sig på alldeles enormt.
            </seg>
            <seg n="a1207f97">
              Jag har varit ute i kommuner och intervjuat många, och då har
              framkommit att antalet elever på byggprogrammet minskar. Det beror
              på att man ser på konjunkturen. Tyvärr ligger man fel i fas. De
              elever som går in på byggprogrammet i dag kommer naturligtvis
              inte att ha några problem att få jobb när de går ut, men de tittar
              på konjunkturen just nu. Men vi hoppas på att fler syvare ska
              ge bättre information, och kommuner och län måste också ta till
              sig av statistiken på ett bättre sätt.
            </seg>
            <seg n="db5ee8e3">
              Vad gäller vård- och omsorgsprogrammet kommer regeringen att
              återkomma med ett förslag som ska göra programmet mer attraktivt.
            </seg>
            <seg n="2a21863c">
              Herr talman! Jag vill avsluta mitt anförande med att yrka bifall
              till förslaget i betänkandet och avslag på samtliga motioner.
            </seg>
            <seg n="c1879790">
              Jag vill också komma med en vänlig och stilla önskan, även om
              jag kanske talar för döva öron, nämligen att sitta still i båten.
              Låt reformerna verka ett tag, och låt oss tillsammans lyfta fram
              allt det positiva i Skolsverige. Det finns en del saker som vi
              kan göra bättre, och där ska vi hjälpas åt, men vi ska också se
              till att lyfta fram och sprida allt som är bra.
            </seg>
          </u>
          <note n="877c2afc">
            I detta anförande instämde Pia Hallström och Björn Samuelson
            (båda M).
          </note>
          <note type="speaker" n="68656fe2">
            Anf. 9 CECILIA DALMAN EEK (S) replik:
          </note>
          <u who="cecilia_dalman_eek_0e9246" xml:id="i-43e607a2c7e682ba-1" n="d1d07bcf">
            <seg n="e9971873">
              Herr talman! Det är sant att skolan behöver breda överenskommelser.
              Där är vi överens. Men det är intressant att Moderaterna pratar
              om annat än den politik man står för och att ta ansvar för den
              politik som regeringen nu för. Ändå är Jan Björklund den utbildningsminister
              som efter andra världskriget har suttit längst vid makten. Då
              har man väl ändå någon sorts ansvar för utbildningen.
            </seg>
            <seg n="166346d7">
              Jag talade om nedskärningarna i gymnasiet. I min hemkommun Göteborg
              har det skett en nivåsänkning med 115 miljoner. 8 miljoner av
              dessa 115 miljoner motsvarar det som regeringen säger är effektiviseringar.
              Resten är helt enkelt nedskärningar. Med de förutsättningarna
              äventyras många goda satsningar, bland annat de jag nämnde på
              Angeredsgymnasiet och andra skolor. Hur kan ni påstå att ni satsar
              på gymnasiet samtidigt som ni gör kännbara nedskärningar?
            </seg>
          </u>
          <note type="speaker" n="5dd39387">
            Anf. 10 MICHAEL SVENSSON (M) replik:
          </note>
          <u who="michael_svensson_a6774e" xml:id="i-9ebab106674afd99-1" n="a5d5ff4c">
            <seg n="48945f99">
              Herr talman! Det bör inte ha gått någon förbi i kammaren att
              årskullarna minskar drastiskt fram till 2017. Det innebär att
              det kommer att gå åt något mindre pengar till gymnasieskolan.
            </seg>
            <seg n="0e883d4d">
              Jan Björklund har suttit länge vid makten. Vi hoppas att det
              blir ytterligare några år.
            </seg>
            <seg n="29ca015d">
              Vi sjösatte ett antal reformer 2011, och det är väl ingen här
              inne som tror att de redan kan ha påverkat den utveckling som
              har pågått sedan 20062007. Resultaten av den lärarutbildning som
              har införts nu kommer inte att synas förrän om några år.
            </seg>
            <seg n="53cbbaf5">
              Jag har en fråga till Cecilia Dalman Eek angående den obligatoriska
              gymnasieskolan som ni har talat er varma för. Jag har här siffror
              från en utredning som ni har gjort inför förslaget om obligatorisk
              gymnasieskola. Den största orsaken till avhoppen är Trött på att
              studera, och den gruppen är hela 32 procent.
            </seg>
            <seg n="f89285c6">
              Jag misstänker att ni har funderat igenom förslaget, och jag
              skulle gärna vilja veta: Hur många fler elever tror du att ni
              kan hjälpa genom att införa en obligatorisk gymnasieskola, speciellt
              eftersom en del av avhoppen sker efter att de fyllt 18 år?
            </seg>
          </u>
          <note type="speaker" n="ec6b67c2">
            Anf. 11 CECILIA DALMAN EEK (S) replik:
          </note>
          <u who="cecilia_dalman_eek_0e9246" xml:id="i-43e607a2c7e682ba-2" n="d1d07bcf">
            <seg n="6c0dadf8">
              Herr talman! Det är intressant att vi inte får något svar på
              varför ganska abrupta nedskärningar i skolan är ett effektivt
              sätt att utveckla gymnasiet.
            </seg>
            <seg n="d16acec8">
              Man skulle kunna besvara frågan om det obligatoriska gymnasiet
              med ännu en fråga: Varför har inte regeringen engagerat sig lite
              mer i att ge de här ungdomarna det stöd de behöver för att känna
              studiemotivation när man vet att gymnasieskolan är nödvändig?
              Arbetsgivarna säger att det inte finns någon chans att klara sig
              med bara grundskola. Då sänker ni kraven. Är det ert enda svar
              till dessa ungdomar? Det duger inte.
            </seg>
            <seg n="e9478eec">
              Ungdomarna vet att man behöver utbilda sig. Vi vill hitta sätt
              att ge dem möjlighet att göra det. Ni sänker bara kraven och säger:
              Slipp då! Det ger inte dessa ungdomar en bättre framtid.
            </seg>
          </u>
          <note type="speaker" n="dc54dbf7">
            Anf. 12 MICHAEL SVENSSON (M) replik:
          </note>
          <u who="michael_svensson_a6774e" xml:id="i-9ebab106674afd99-2" n="a5d5ff4c">
            <seg n="07ffc0a7">
              Herr talman! Jag vet inte om vi befinner oss i samma värld. Jag
              tyckte att jag läste i betänkandet att tre partier vill sänka
              kraven för de teoretiska linjerna. Jag förstår inte riktigt hur
              det går ihop. Om det är så ni vill lösa problemen, varför då inte
              ta bort behörighetskraven helt och hållet? Det är ju alldeles
              utmärkt och ser jättebra ut vad gäller siffrorna.
            </seg>
            <seg n="3ad7ff5a">
              Det är väl också så att ni socialdemokrater har pratat om ett
              kontrakt mellan föräldrar, skola och elever. Jag levde i förvissningen
              om att födelseattesten var ett tillräckligt kontrakt för att man
              skulle bry sig om sina barn och elever. Jag kan inte heller se
              hur det på något sätt ska kunna hjälpa fler elever med ett ganska
              otydligt kontrakt när de är 1718 år. Jag har själv en 14- och
              en 1516-åring, och jag vet vilka diskussioner man kan ha ibland.
              Att ha vissa saker på papper tror jag inte hjälper så mycket.
            </seg>
            <seg n="7d22e749">
              Min fråga gäller de sänkta behörighetskrav som ni vill ha för
              de teoretiska utbildningarna: Är det så ni ska lösa de problem
              vi har?
            </seg>
            <seg n="187a6e22">
              Jag vill också rikta en fråga om detta med ettårigt gymnasium:
              Var i budgetpropositionen kan det stå?
            </seg>
          </u>
          <note type="speaker" n="f2192cec">
            Anf. 13 ROSSANA DINAMARCA (V) replik:
          </note>
          <u who="rossana_dinamarca_e992cf" xml:id="i-052c455028edb8f5-1" n="8f6ce1c5">
            <seg n="ff2bcb55">
              Herr talman! Michael Svensson sade att den nedförsbacke som vi
              ser i kunskapsresultaten började tidigare än när den här regeringen
              tillträdde, och det är sant. Men det som Michael Svensson glömde
              i sin historieexposé var att vi tillsammans med den socialdemokratiska
              regeringen och Miljöpartiet i princip hade sjösatt en ny gymnasieskola,
              någonting som ni stoppade bara ett par månader innan. Det var
              inte så att vi tyckte att den förra gymnasieskolan fungerade perfekt.
              Vi såg problem med den och hade förslag på att göra om den.
            </seg>
            <seg n="85e38795">
              Det som skilde stort mellan våra olika gymnasiereformer var att
              vi inte gjorde den differentiering som ni har gjort. Vi gjorde
              inte den uppdelningen, för vi anser att yrkeselever såväl som
              de som läser högskoleförberedande program bör ha samma grund att
              stå på, för att klara inte bara yrkeslivet utan även samhällslivet.
              Det är den stora skillnaden mellan våra olika reformer. Tyvärr
              var det inte vår reform som gick igenom.
            </seg>
            <seg n="f2114c16">
              Det jag vill fråga Michael Svensson är: Vad menar han med att
              det är vilseledande information som har lett till minskade ansökningar
              till yrkesprogrammen? Är det inte så att man måste använda individuellt
              val och utökat program för att få högskolebehörighet?
            </seg>
            <seg n="379cb208">
              Jag tittade snabbt och såg att det krävs särskild behörighet
              bara för att bli förskollärare. Den som går barn- och fritidsprogrammet
              och använder sitt individuella val och utökat program kommer ändå
              inte att ha behörighet att söka till förskollärarutbildning. Det
              är bättre för den eleven att söka sig till ett högskoleförberedande
              program. Vad den eleven då går miste om är praktik och kontakt
              med arbetslivet. Det är väl ingen bra utväg.
            </seg>
          </u>
          <note type="speaker" n="44481f5c">
            Anf. 14 MICHAEL SVENSSON (M) replik:
          </note>
          <u who="michael_svensson_a6774e" xml:id="i-9ebab106674afd99-3" n="a5d5ff4c">
            <seg n="4d44e39e">
              Herr talman! I en tidigare debatt här i kammaren erkände en oppositionspolitiker
              att hon hade vilselett och gått ut med felaktig information.
            </seg>
            <seg n="fa46e580">
              Jag har varit en ganska flitig resenär runt om i landet, vilket
              säkert många andra i utskottet också har varit. Flera studie-
              och yrkesvägledare har då sagt: Jaså, ligger det till på det här
              viset? Det visste vi inte. På något sätt har vi bibringats felaktig
              kunskap om att dörrarna skulle vara stängda. Flera har alltså
              erkänt det öppet. Det leder naturligtvis till en oro för många
              elever en mycket förståelig oro.
            </seg>
            <seg n="e8915fae">
              Om jag ska fortsätta historielektionen, som kan vara ganska intressant,
              har jag här en färsk rapport från IFAU. Man säger att sedan början
              av 90-talet har andelen som slutfört gymnasiet minskat kraftigt.
              Vidare säger man att avhoppen ökade i både yrkes- och studieförberedande
              program men var ett särskilt stort problem i yrkesprogrammet,
              där andelen som gick klart minskade med 5,1 procent till följd
              av de nya betygen. Bland annat skedde det en dramatisk ökning
              när man ökade från tvåårig till treårig gymnasieskola. Jag tycker
              naturligtvis att det var riktigt att man gjorde det.
            </seg>
            <seg n="631475d8">
              Problemet är att ni vill tvinga in elever i samma form. Vi tror
              inte på det. Vi tror att alla elever har lika värde. Vi ska ge
              alla samma förutsättningar i skolan, men vi måste också låta elever
              göra ett eget val.
            </seg>
            <seg n="71ad83d4">
              Jag har intervjuat elever på el- och energiprogrammet, på byggprogrammet
              och många andra och frågat speciellt de 3040 procent i denna skola
              som inte har valt att läsa in högskolebehörighet, och de har sagt:
              Nej, vi vill inte. Vi vill koncentrera oss på våra kärnämnen,
              för vi vet att vi ska ut i yrkeslivet så fort som möjligt. Men
              vi vet också att dörrarna inte är stängda. Skulle vi ångra oss
              sedan finns möjlighet att komplettera utbildningen.
            </seg>
          </u>
          <note type="speaker" n="c13c995e">
            Anf. 15 ROSSANA DINAMARCA (V) replik:
          </note>
          <u who="rossana_dinamarca_e992cf" xml:id="i-052c455028edb8f5-2" n="8f6ce1c5">
            <seg n="7c3f1bb2">
              Herr talman! Michael Svensson svarade inte på min fråga: På vilket
              sätt har man vilselett elever? Är det inte så att eleven måste
              läsa in på sitt individuella val och utökat program? Är det en
              osanning? Vad ska den elev som tänkte bli förskollärare göra?
              Det räcker ju inte att gå bara barn- och fritidsprogrammet, läsa
              utökat program och använda sitt individuella val, för man behöver
              också särskild behörighet för att gå förskollärarprogrammet. På
              vilket sätt är det vilseledande att tala om det?
            </seg>
            <seg n="b2f3940e">
              Ni har byggt en gymnasieskola som säger att det är bättre för
              den eleven att söka sig till ett högskoleförberedande program
              och gå miste om den praktik och den kontakt med arbetslivet som
              barn- och fritidsprogrammet erbjuder. Om vi ska förstärka yrkesprogrammen
              på riktigt ska man inte urholka dem på det sätt som regeringen
              har gjort och förutsätta att elever inte bryr sig så mycket om
              teoretiska ämnen.
            </seg>
            <seg n="95e0001f">
              Jag vill verkligen att du svarar på den frågan, Michael Svensson:
              På vilket sätt har vi vilselett någon? Stämmer inte det jag säger?
            </seg>
            <seg n="3da44d9a">
              Det finns också ett annat bekymmer med den nya gymnasieskolan.
              Ni säger att de som går yrkesprogram ska ha hälften så mycket
              samhällskunskap. Ska de inte vara lika delaktiga samhällsmedborgare
              som alla andra? Det är ju det ni säger. Vi vet att män inom LO-yrkena
              är de som läser allra minst och till och med inte alls. Ni bygger
              en gymnasieskola som inte kommer att leda till en annan utveckling
              utan tvärtom leder till att de kommer att läsa till och med ännu
              mindre än vad de redan gör i dag. Det ställer till det för deras
              barn och utvecklingen när det gäller kunskapsinhämtning. Det är
              ert ansvar.
            </seg>
          </u>
          <note type="speaker" n="5e2fc870">
            Anf. 16 MICHAEL SVENSSON (M) replik:
          </note>
          <u who="michael_svensson_a6774e" xml:id="i-9ebab106674afd99-4" n="a5d5ff4c">
            <seg n="17877638">
              Herr talman! En bättre gymnasieskola kommer vi framför allt att
              åstadkomma med en bättre grundskola. Det förbättrar många elevers
              möjlighet och kunskap att göra de riktiga valen i gymnasieskolan.
              Det suddar också ut en del skillnader som finns beroende på om
              man kommer från studievana hem eller inte. Har vi redan cementerat
              mycket av detta är det väldigt svårt att ändra någonting i gymnasieskolan.
            </seg>
            <seg n="70913369">
              Vi är också bekymrade. Jabar Amin tog upp de 1520 miljoner som
              en elev kostar under en livscykel. Kryddar vi det hela med lite
              kriminalitet, vilket tyvärr ofta är fallet, hamnar vi på 40 miljoner.
              De siffrorna har vi också. Det är förfärligt.
            </seg>
            <seg n="87b73685">
              Det är därför vi på alla sätt försöker stärka utbildningen och
              se till att det blir enklare också för ungdomar att komma in i
              arbetslivet. Tyvärr är det enda jag ser från den samlade oppositionen
              att ni vill återgå till den gamla utslagningsskola som gymnasiet
              delvis var.
            </seg>
          </u>
          <note type="speaker" n="590233c8">
            Anf. 17 ROGER HADDAD (FP):
          </note>
          <u who="roger_haddad_f79cd9" xml:id="i-2c4e6f33c535569c-0" n="bd9c6b28">
            <seg n="6fcf220c">
              Herr talman! Ett viktigt och ständigt debatterat område i utbildningspolitiken
              är gymnasieskolan. Få skolformer diskuteras så mycket och har
              utretts så många gånger som svensk gymnasieskola. En orsak är
              förstås de stora kvalitetsutmaningarna men också hur viktigt det
              är för ungas framtid att ha en utbildning med sig oavsett framtidsplaner.
            </seg>
            <seg n="2581acc0">
              Folkpartiet och regeringen lägger nu om hela gymnasiepolitiken.
              Uppdraget från regeringen till utredarna var väldigt tydligt:
              en ny gymnasieskola där utbildningen ska vara av hög kvalitet
              och bygga vidare på grundskolans kunskaper. Den ska inte vara
              en förlängning av grundskolan för att använda Anita Ferms ord
              och den ska ge elever möjlighet att välja utbildning efter fallenhet
              och intresse.
            </seg>
            <seg n="9bb8ceae">
              De elever som började höstterminen 2011 är de första med den
              nya programstrukturen. Nästa sommar tar den första elevkullen
              studenten i nya gymnasiet. Läser man oppositionens motioner kan
              man knappast påstå att det är en framtidsinriktad politik som
              utvecklar gymnasiet. Frågan är då: Varför gör vi allt detta inom
              svensk gymnasieskola?
            </seg>
            <seg n="fc071258">
              Vi har sett avhopp, brister i kvalitet, dålig genomströmning,
              ett IV-program som blev det största, dålig arbetslivskoppling
              och stora kostnader i efterhand på vuxenutbildning och arbetsmarknadspolitiska
              insatser för att lappa och laga efter gymnasieskolans haveri för
              att inte tala om alla utredningar. Allt detta indikerar tydligt
              att systemet inte var tillfredsställande.
            </seg>
            <seg n="60e3f743">
              Herr talman! Att efter knappt fyra terminer återgå till en gymnasiepolitik
              där tre av tio elever aldrig fick ett slutbetyg är något vi inte
              tänker medverka till. Av samtliga elever som började sina studier
              som nybörjare hösten 2008 och lämnade gymnasieskolan våren 2011
              hade 69 procent ett slutbetyg. Bland dem som läste de studieförberedande
              programmen var det 75 procent som uppnådde slutbetyg, trots att
              målet var högskoleförberedande, och bland dem som läste på yrkesprogrammen,
              där målet i den gamla gymnasieskolan var arbetslivet, var det
              bara 61 procent som uppnådde målet om allmän högskolebehörighet.
            </seg>
            <seg n="de40e2cc">
              Fyra av tio yrkeselever lämnade gymnasiet utan slutbetyg. Orsakerna
              är flera. Men en sak är klar: Att åter teoretisera gymnasiets
              yrkesprogram är att återigen svika dessa elever.
            </seg>
            <seg n="d9c06201">
              Helt klart finns det flera principiella skillnader i gymnasiepolitiken
              mellan Alliansen, Folkpartiet och inte minst Socialdemokraterna
              som jag härmed vill lyfta fram. Vi menar att det måste finnas
              tydliga utbildningsvägar som skiljer sig beroende på intresse,
              motivation och arbetsmarknadsutsikter. Medan vi försöker skapa
              tydliga program har Socialdemokraterna gjort allt för att skapa
              en grå massa av allt. Senast den förra S-regeringen beställde
              en gymnasieutredning, som lämnades 2003, var det mest centrala
              att ytterligare minska skillnaderna mellan studieförberedande
              och yrkesförberedande utbildningar.
            </seg>
            <seg n="f90eddbb">
              Miljöpartiets ledamot har tyvärr lämnat kammaren. Han frågar:
              Varför ska man straffa elever som tidigt väljer yrkesprogram?
              Vi tycker att alla elever ska få en chans att inte bara antas
              till ett program, utan man ska också få en rimlig chans att slutföra
              ett program med en fullständig gymnasieexamen. När så många elever
              inte lyckas är det en signal att det gamla upplägget inte var
              bra.
            </seg>
            <seg n="268f6d19">
              Det viktigaste för mig är att eleverna får ett slutbetyg, inte
              att de tvingas läsa in en högskolebehörighet. Med er gamla gymnasieskola
              var det 40 procent av yrkeseleverna som aldrig fick ett slutbetyg.
              Glöm inte att detta är en förutsättning för att ta nästa steg,
              till exempel till yrkeshögskolan.
            </seg>
            <seg n="913ab712">
              Högskoleförberedande är den stora lösningen, ropar de rödgröna
              i betänkandet. I flera år har studier och statistik från Statistiska
              centralbyrån visat att övergången från naturvetenskapsprogrammet
              till högskolan är över 80 procent, på samhällsvetenskapliga programmet
              är den mellan 60 och 65 procent, medan siffran på bygg- och fordonsprogrammen
              är 10 till 20 procent. För tio år sedan var den 13 procent. Erfarenheten
              från kommunerna är att majoriteten yrkeselever erbjuds jobb direkt
              efter studierna, men väldigt många har inte slutbetyg, gymnasieexamen,
              med sig. Som Cecilia Dalman Eek sade står de på trappan och sjunger
              Studentsången och viftar med mössan, men de har inget slutbetyg.
              Även detta måste vara möjligt för dem.
            </seg>
            <seg n="568d12e6">
              Låt mig nämna några övriga delar i betänkandet. Vi har skärpt
              intagningskraven från tre till åtta ämnen på yrkesprogram och
              från tre till tolv ämnen på studieförberedande program. Jag blir
              lika förvånad varje gång S och V återigen väcker en motion där
              man vill sänka kraven från grundskolan så att det bara ska krävas
              fem ämnen samt svenska, engelska och matematik för att antas till
              det studieförberedande programmet. Varför vill ni göra det?
            </seg>
            <seg n="5cc15a40">
              Socialdemokraterna och Vänstern motionerar om att alla program
              ska vara treåriga. Alla nationella program är ju redan treåriga!
              Vet Cecilia Dalman Eek att ungefär 7 000 ungdomar hoppar av gymnasiet
              varje år? Nu har ni haft ett år på er att föreslå konkreta åtgärder
              för just denna målgrupp, som inte är behörig till de nationella
              programmen. Men tolkar jag oppositionens förslag rätt vill man
              tvinga dem som går yrkesintroduktion att gå ett treårigt program.
              Är det så ni menar?
            </seg>
            <seg n="58a65928">
              För de berörda eleverna vore det en katastrof att ställa ett
              sådant krav. Dessa elever har hamnat på yrkesintroduktion just
              på grund av att de inte är behöriga till nationellt program eller
              har så pass stora svårigheter att de över huvud taget aldrig kommer
              att antas till ett nationellt program. Vår lösning är att erbjuda
              dem en yrkesintroduktion. Den kan vara på ett år, två år, tre
              år eller sex månader. De får med sig ett kursbevis och ett truckkort
              eller vad det nu kan vara och lämnar gymnasiesystemet med något
              slags officiellt dokument som kan stärka deras chanser på arbetsmarknaden.
              På denna punkt önskar jag ett svar, och ni är skyldiga att ge
              ett svar, för nu har ni haft ett års betänketid sedan vi senast
              debatterade detta.
            </seg>
            <seg n="eb8e4f6b">
              Herr talman! Yrkesprogrammen och lärlingsutbildningarna är mycket
              viktiga reformer. Den arbetsplatsförlagda delen har tagits upp
              här. Det finns stora brister i kvaliteten. Det håller hela utskottet
              med om, och vi skickar en viktig signal till regeringen om att
              återkomma med tydliga uppdrag till Skolverket, så att både Skolverket
              och branschen, företaget, tar ett mycket större ansvar för handledning
              och kvalitet, så att det blir en arbetsplatsförlagd praktik och
              inte bara en skolförlagd sådan, som det är på vissa håll i dag.
            </seg>
            <seg n="17bc0809">
              Avslutningsvis vill jag ta upp antimobbningsarbetet. Det finns
              inget som är så viktigt för att skapa en trygg skola, både i förskolan,
              grundskolan och gymnasiet, och det finns stora problem med mobbning.
              Därför är det viktigt att ta fram förslag. Den 1 juli 2010 skärptes
              skollagen, där de vuxna på skolan får tydligare ansvar för att
              anmäla mobbning.
            </seg>
            <seg n="60857fe8">
              Regeringen gick ut före jul och aviserade en så kallad lex Sara-lagstiftning
              för just antimobbningsarbetet. Vi har kritik mot Sverigedemokraterna
              just för att man frångår arbetsordningen i utskottet och inte
              i tid och tydligt har talat om var man står utan i stället överraskar
              i kammaren, trots att man är medveten om att vår regering är på
              gång med att arbeta fram ett sådant dokument.
            </seg>
          </u>
          <note type="speaker" n="1f2b8367">
            Anf. 18 CECILIA DALMAN EEK (S) replik:
          </note>
          <u who="cecilia_dalman_eek_0e9246" xml:id="i-43e607a2c7e682ba-3" n="d1d07bcf">
            <seg n="2a986950">
              Herr talman! Det är väldigt glädjande att Folkpartiet nu erkänner
              att de behöver råd och hjälp från oppositionen för att klara skolpolitiken.
            </seg>
            <seg n="018e5210">
              Under vintern och våren har vi presenterat en lång rad förslag.
              De har debatterats på vår kongress. Du är välkommen att läsa dem
              på vår hemsida.
            </seg>
            <seg n="3f33d1fa">
              Folkpartiet hade tidigare en hög profil i skolan. Men nu nöjer
              man sig med att sänka kraven. I september kunde vi läsa att utbildningsministern
              drömde om att sänka yrkesutbildningarnas längd. Man sade att alliansregeringen
              redan 2013 skulle kunna införa ettåriga gymnasieutbildningar.
            </seg>
            <seg n="a78c248b">
              I stället för att ge eleverna möjlighet att klara en utbildning
              som rustar dem för framtiden väljer man att sänka förväntningarna
              och kraven. Det är dystert för landets näringsliv att kraven och
              förväntningarna på nivån i yrkesutbildningarna, yrkesprogrammen,
              är så låga hos er. Ni tror att det räcker att bara sänka och sänka
              och sänka och att det skulle vara ett sätt att lösa ungdomars
              problem med att vara skoltrötta. Det är två helt olika saker.
              Hur resonerar ni om ni tror att ni löser problemen på det sättet?
            </seg>
            <seg n="93435e34">
              Det här är ingenting som företagarna, näringslivet eller andra
              arbetsgivare vill ha.
            </seg>
          </u>
          <note type="speaker" n="1b3f4991">
            Anf. 19 ROGER HADDAD (FP) replik:
          </note>
          <u who="roger_haddad_f79cd9" xml:id="i-2c4e6f33c535569c-1" n="bd9c6b28">
            <seg n="59fbab21">
              Herr talman! Jag vill starkt ta avstånd från att jag skulle ha
              påstått att det är skoltrötta elever som ska erbjudas yrkes- och
              lärlingsutbildningar. Vi höjde ju intagningskraven från tre ämnen
              till åtta ämnen för att man över huvud taget skulle få komma in
              på yrkesprogrammet. Så detta hittar du på här.
            </seg>
            <seg n="d7ccbf93">
              När det gäller Svenskt Näringsliv och så vidare tycker jag att
              Socialdemokraterna lyssnar för mycket på Svenskt Näringsliv. Man
              lyssnar nästan bara på Svenskt Näringsliv.
            </seg>
            <seg n="2bc2a8c9">
              Det finns faktiskt små företag. Sandberg man kom fram med ett
              förslag i går. Jag hoppas verkligen att specialistutbildningar
              för sjuksköterskor ingår i det.
            </seg>
            <seg n="9f7d6daf">
              En sak är antalet utbildningsplatser; sedan måste människor också
              ha rimliga möjligheter att gå utbildningarna. Vi har valt att
              satsa på att sjuksköterskorna ska få en betald specialistutbildning.
              Det är självklart att den del av läkarutbildningen som är specialiserad
              den man går efter att ha gått sina år på universitet är betald,
              men de flesta sjuksköterskor betalar sin utbildning själva. Om
              man utgår från inkomstbortfall under utbildningen och den eventuella
              löneökning en sjuksköterska får tar det i snitt 19 år för en sjuksköterska
              att arbeta in det man förlorar på att gå utbildningen. Det är
              inte konstigt att det är brist på specialistutbildade sjuksköterskor.
              Det enda rimliga är att man får betalt under utbildningen, och
              så kan också vården förbättras.
            </seg>
            <seg n="eac5f1e9">
              Det allra bästa för alla parter är förstås att patienter inte
              blir patienter, det vill säga att människor håller sig friska
              och inte blir sjuka. Därför tycker vi att det förebyggande arbetet
              givetvis är viktigt. Det är så vi upprätthåller en god och jämlik
              hälsa för hela befolkningen. Tyvärr har satsningarna på förebyggande
              arbete ofta minskat i det nuvarande systemet eftersom det på många
              ställen inte är lönsamt att arbeta förebyggande man får inte ersättning
              för det inom primärvården. Vi har därför valt att satsa också
              på det.
            </seg>
            <seg n="98554fbe">
              Detta är några exempel på saker vi tycker skulle kunna åtgärda
              de problem vi ser i dag, och det är våra allmänna utgångspunkter.
            </seg>
            <seg n="683da208">
              Jag vill också passa på att prata lite om psykisk ohälsa, precis
              som Lena gjorde. Människor mår allt sämre i dag. Den självskattade
              psykiska ohälsan ökar, särskilt bland flickor och unga kvinnor.
              Denna ökning har sociala orsaker, och det krävs förstås även här
              förebyggande insatser för att komma till rätta med det. Det är
              inte i första hand ett ansvar för sjukvården en stor del av de
              förebyggande insatserna handlar faktiskt om sådana saker som tillräckligt
              med personal i förskolan, skolan och skolhälsovårdens team.
            </seg>
            <seg n="558308e2">
              Vad gäller den psykiska ohälsan hos vuxna handlar det ofta om
              arbetslöshet eller, om man har arbete, en fullkomligt orimlig
              arbetssituation eller oro för ekonomin. Det kan vara bristande
              socialt stöd, ensamhet med flera orsaker. Det är inte heller i
              första hand ett sjukvårdsproblem, utan det handlar om arbetsmarknaden
              och dess villkor samt om kommunernas sociala insatser inte minst
              för ensamma äldre, där den psykiska ohälsan är ett stort problem.
            </seg>
            <seg n="5351b862">
              Det finns stora möjligheter att minska den psykiska ohälsan med
              förebyggande insatser. Men för dem som faktiskt behöver vårdens
              hjälp måste det förstås finnas mer än slentrianmässig medicinering
              att erbjuda. Det handlar tyvärr, som så mycket annat, om resurser,
              men inte bara.
            </seg>
            <seg n="d7417056">
              När det gäller personer med psykisk ohälsa och psykisk sjukdom
              handlar tyvärr också alltför ofta om förutfattade meningar och
              attityder. Människor med psykisk ohälsa drabbas ibland av tillstånd
              där de faktiskt inte klarar av att ta hand om sig själva utan
              är helt beroende av omgivningen. Som tur är är det mycket sällsynt.
              Men de behandlas väldigt ofta som om det är en självklar del i
              den psykiska sjukdomen, och så är det inte. De flesta med psykisk
              sjukdom har full koll på vad som är det bästa stödet för dem,
              vad de behöver och vad som gör nytta. Därför tycker vi att det
              är en självklarhet att man lägger in brukarrevisioner och satsar
              på det som viktiga och bra insatser.
            </seg>
            <seg n="69516799">
              Psykiskt sjuka har däremot många gånger behov av hjälp från många
              olika instanser i samhället. Det kan vara ganska svårt att orientera
              sig i det, särskilt som man ofta uppfattas som en person som faktiskt
              inte kan tala för sig. Därför finns det också ett stort behov
              av personliga ombud. Även här bör man dessutom satsa på utbildningsresurser.
              Det är vår uppfattning att man måste införa en skötarutbildning
              igen för att förstärka psykiatrin, och man måste också satsa mer
              på specialistutbildning för sjuksköterskor inom psykiatrin.
            </seg>
          </u>
          <note type="speaker" n="721b30f1">
            Anf. 43 PER RAMHORN (SD) replik:
          </note>
          <u who="per_ramhorn_d92e42" xml:id="i-fdc0fbd43d8d282e-0" n="f5204ed3">
            <seg n="bf2a2a37">
              Herr talman! Jag vill börja med att förtydliga vilka reservationer
              jag stöder. Det är reservation 4, 10, 13, 18 och 20.
            </seg>
            <seg n="e3f72253">
              Tidig upptäckt av bröstcancer är viktigt. Det är alla överens
              om. Det minskar dessutom kvinnans lidande om man upptäcker det
              i tid.
            </seg>
            <seg n="d623692b">
              Därför undrar jag varför Vänsterpartiet svänger 180 grader när
              det gäller att stödja förslaget om mammografi från 40 års ålder.
              Nu har vi en möjlighet att få igenom detta förslag. Förra året
              skrev ni i er reservation: Det finns inget hållbart argument för
              landstingen att utestänga kvinnor under 50 år från mammografi.
              Därför anser vi att det ska bli obligatoriskt att erbjuda mammografi
              åt alla kvinnor i Sverige i åldern 40 till 49 år.
            </seg>
            <seg n="052d2f07">
              Året innan skrev ni: Ju tidigare cancern upptäckts, desto bättre
              förutsättningar för en lyckad behandling. Landstingen ska erbjuda
              alla kvinnor i åldern 4074 år mammografi. Därför anser vi att
              det ska vara obligatoriskt för landstingen att säkerställa mammografi
              i enlighet med Socialstyrelsens riktlinjer.
            </seg>
            <seg n="a9e10c1a">
              Nu fanns det möjlighet att få igenom detta genom en majoritet
              här i riksdagen, men nu väljer ni att inte stödja det. Jag och
              många andra, bland annat Bröstcancerföreningen, undrar varför.
            </seg>
          </u>
          <note type="speaker" n="31d6e898">
            Anf. 44 MIA SYDOW MÖLLEBY (V) replik:
          </note>
          <u who="mia_sydow_molleby_80af82" xml:id="i-983c8173fb1306d6-0" n="d270d9b7">
            <seg n="641812a0">
              Herr talman! Som Per Ramhorn vet har jag inte varit med i den
              diskussion som har förts i utskottet. Jag har faktiskt inget bra
              svar på den frågan. Jag utgår ifrån att du också har diskuterat
              med de övriga regeringspartierna. Då får de också ta ansvar för
              den här frågan. Jag vet att Lena Hallengren svarade utförligt.
              Du får prata med henne.
            </seg>
          </u>
          <note type="speaker" n="212447b4">
            Anf. 45 PER RAMHORN (SD) replik:
          </note>
          <u who="per_ramhorn_d92e42" xml:id="i-fdc0fbd43d8d282e-1" n="f5204ed3">
            <seg n="a73fff6b">
              Herr talman! Tack för svaret, även om det inte var något svar
              på min fråga! Jag förstår att du kanske inte är insatt i den här
              frågan. Rent principiellt tycker jag att om man står för att vilja
              göra något, har påpekat det i 23 års tid och nu får chansen att
              genomföra det och ändå väljer att inte göra det blir det ett visst
              trovärdighetsproblem i den politik man för.
            </seg>
          </u>
          <note type="speaker" n="7049f730">
            Anf. 46 MIA SYDOW MÖLLEBY (V) replik:
          </note>
          <u who="mia_sydow_molleby_80af82" xml:id="i-983c8173fb1306d6-1" n="d270d9b7">
            <seg n="4c67b12f">
              Herr talman! Jag utgår ifrån att diskussionen har handlat om
              vilka typer av frågor man ska lyfta upp och vilka reservationer
              man ska ta upp, och man tar inte alla. Jag vet inte vilka motioner
              man har valt att gå in i, vilka man inte har gått in i och varför.
              Jag har inte varit inblandad i diskussionen i det här fallet.
            </seg>
          </u>
          <note type="speaker" n="80014593">
            Anf. 47 SAILA QUICKLUND (M):
          </note>
          <u who="saila_quicklund_7cd157" xml:id="i-8db0bd6bb507ae70-0" n="5363836b" next="i-876d54e06c23c6e2-0">
            <seg n="facea36e">
              Herr talman! I mitt tal kommer jag att tala om valda delar av
              hälso- och sjukvårdsfrågorna. Metin Ataseven kommer att lyfta
              fram och tala om psykiatrifrågorna.
            </seg>
            <seg n="2a8b0764">
              Regeringen lägger nu än mer fokus och resurser på att förbättra
              kvaliteten och tillgängligheten i hälso- och sjukvården. Hälso-
              och sjukvårdspolitiken syftar bland annat till att ge en god vård
              till hela befolkningen och till ett ökat inflytande för patienter
              och medborgare. Målet är självfallet att människor ska erhålla
              en jämlik och rättvis vård med god kvalitet.
            </seg>
            <seg n="b8043d40">
              Regeringen har därför också gjort historiskt många insatser för
              att stärka patientens ställning inom och inflytande över hälso-
              och sjukvården. Förutom reformer för ökad valfrihet för patienten
              finns till exempel den numera lagstadgade vårdgarantin som syftar
              till minskade väntetider för besök och behandling i sjukvården,
              skärpt tillsyn av hälso- och sjukvården samt ökade satsningar
              på kvalitetsregister i landsting och kommuner. Dessutom har regeringen
              för avsikt att vidareutveckla den så kallade kömiljarden.
            </seg>
            <seg n="714be218">
              Regeringen har också fått positiva utfall av sitt arbete. Den
              svenska hälso- och sjukvården fortsätter att förbättras, och skillnaderna
              i resultat och kvalitet mellan landstingen fortsätter att minska.
              I rapporten Öppna jämförelser av hälso- och sjukvårdens kvalitet
              och effektivitet har Socialstyrelsen och SKL jämfört olika landsting
              utifrån 169 olika indikatorer. Generellt har de flesta resultat
              som presenterats i rapporten förbättrats avsevärt. Statistiken
              visar bland annat att fler cancerpatienter överlever längre, och
              för bröstcancer har den relativa femårsöverlevnaden stigit till
              närmare 90 procent. Vårdens utveckling har också varit positiv
              för hiv-patienterna, där kontrollen av virusnivåer är god i hela
              landet, och 92 procent av patienterna når de uppsatta behandlingsmålen.
              Dödligheten i stroke och hjärtinfarkter, som är de vanligaste
              dödsorsakerna, fortsätter att minska. Tillgängligheten blir också
              allt bättre, både genom vårdval och genom kömiljard.
            </seg>
            <seg n="c93102f2">
              Herr talman! Vi har en ny patientsäkerhetslag sedan den 1 januari
              2011. Syftet med lagen är att minska vårdskador oavsett om skadorna
              beror på systemfel eller misstag från vårdpersonalen. Vi har en
              överenskommelse med SKL om en prestationsrelaterad ersättning
              som sammanlagt ligger på 2,5 miljarder över tidsperioden 20112014.
            </seg>
            <seg n="fa6adea9">
              För att svensk hälso- och sjukvård kontinuerligt ska kunna utvecklas
              och förbättras och för att stärka patienternas ställning i vården
              behöver verksamheterna regelbundet följas upp och utvärderas.
              I detta sammanhang pågår det ett flertal olika projekt för att
              förbättra möjligheterna att följa utvecklingen inom hälso- och
              sjukvården på olika nivåer. Exempelvis har Socialstyrelsen, utöver
              sina årliga rapporteringar av situationen i hälso- och sjukvården,
              genomfört ett antal fördjupade studier på olika områden.
            </seg>
            <seg n="49695d44">
              En patientmaktsutredning tillsattes av regeringen 2011. Utredningen
              ska föreslå hur patientens ställning inom och inflytande över
              hälso- och sjukvården ska stärkas. En utgångspunkt för utredarens
              arbete ska vara att förbättra förutsättningarna för en god och
              jämlik vård. Utredaren ska bland annat föreslå hur vården kan
              ges på mer likvärdiga sätt, hur patientens valmöjligheter inom
              vården kan stärkas ytterligare och hur patientens behov av stöd,
              råd och information bör hanteras inom ramen för vårdgarantin och
              det fria vårdvalet. Dessutom ska utredningen lämna förslag på
              en ny patientlagstiftning där bestämmelser med betydelse för patientens
              ställning samlas.
            </seg>
            <seg n="c88865f1">
              Vårdvalsreformen har varit en viktig reform för hälso- och sjukvården.
              Nästan 300 privata vårdcentraler, många med längre öppettider,
              har startat, och antalet vårdcentraler har ökat i 19 av 22 landsting.
              Det har betytt oerhört mycket för Sveriges befolkning.
            </seg>
            <seg n="62323130">
              Sedan regeringen införde vårdgarantin och kömiljarden har tillgängligheten
              i vården förbättrats mer än någonsin. Låt oss komma ihåg att 2007
              var det 75 000 personer som hade väntat längre än tre månader
              på ett besök hos en specialistläkare. I oktober 2012 var det bara
              25 000. Således är två tredjedelar av den här långa kön nu borta.
            </seg>
          </u>
          <note n="b44b9a04">
            År 2007 var det 22 000 personer, alltså var tredje patient, som
            hade väntat mer än tre månader på operation. År 2012 var det bara
            7 000, alltså en tiondel av patienterna.
          </note>
          <u who="saila_quicklund_7cd157" xml:id="i-876d54e06c23c6e2-0" n="5363836b" prev="i-8db0bd6bb507ae70-0">
            <seg n="a153d430">
              Det här resultatet kommer inte av sig självt. Det är bland annat
              resultatet av att vi infört en vårdgaranti som stärker patientens
              rättigheter och ett resultat av att vi införde en kömiljard som
              ger pengar till de landsting som kortar väntetiderna. Det är resultatet
              av att vi införde valfrihet i primärvården och bejakar att landstingen
              verkligen samarbetar med privata vårdgivare för att fler ska kunna
              få operationer snabbt.
            </seg>
            <seg n="2e5f5088">
              Herr talman! Reformers positiva genomslag tar tid. Regeringen
              har utfört historiska förbättringsarbeten inom svensk hälso- och
              sjukvård, och vi kan nu se det positiva resultatet av de här stora
              satsningarna. Vi ska också fortsatt möta hälso- och sjukvårdens
              framtida utmaningar, för de finns, med innovationskraft, valfrihet
              och patientinflytande. Självklart kommer kvaliteten även fortsättningsvis
              alltid att stå i första rummet.
            </seg>
            <seg n="db8048e4">
              (Applåder)
            </seg>
          </u>
          <note n="78675884">
            Jag yrkar bifall till utskottets förslag i betänkandet.
          </note>
          <note type="speaker" n="349ffdb1">
            Anf. 48 LENA HALLENGREN (S) replik:
          </note>
          <u who="lena_hallengren_c9798e" xml:id="i-9d43e47e39a72565-0" n="135a29f4">
            <seg n="719778e8">
              Herr talman! Säg något som den moderatledda regeringen gör som
              inte är historiskt eller som inte innebär mer pengar än någonsin.
            </seg>
            <seg n="be9452e5">
              Jag tänkte att det skulle vara intressant att höra om det är
              så att det fria vårdvalet och fler vårdcentraler har gjort slut
              på agendan för utmaningar i vården. Jag tycker nämligen att Saila
              Quicklund låter väldigt nöjd när hon står i talarstolen och berättar
              hur läget är.
            </seg>
            <seg n="6e572aa4">
              Vad tänker Saila Quicklund om hur hennes partivänner hanterar
              våra allra största regioner? Det är vårdplatsbrist och snudd på
              nedläggning av rikssjukvården med barnintensiven. Vi ser ju att
              resurser fortfarande inte fördelas efter behov.
            </seg>
            <seg n="ab681ee4">
              Är det bra att skära ned på vårdplatser när befolkningen ökar?
            </seg>
          </u>
          <note type="speaker" n="96c772fe">
            Anf. 49 SAILA QUICKLUND (M) replik:
          </note>
          <u who="saila_quicklund_7cd157" xml:id="i-edccc11f98280e8d-0" n="5363836b">
            <seg n="026bbe80">
              Herr talman! Nej, Lena Hallengren, jag beskrev just i mitt anförande
              att utmaningar kvarstår. Det är vi väl medvetna om. Jag är inte
              nöjd i nuläget, men jag kan också konstatera att väldigt mycket
              har hänt.
            </seg>
            <seg n="127feb08">
              Är jag nöjd med vårdplatsbristen och åtgärderna? Vi vet att vårdplatserna
              till främsta delen styrs av landstingen och deras prioriteringar.
              Vi vet också, för att nämna ett exempel i Helsingfors, att Lena
              Hallengrens egen kollega tog bort 300 vårdplatser innan Moderaterna
              tillträdde Moderaterna och alliansstyret lägger nu tillbaka 500
              vårdplatser med målet 2015.
            </seg>
            <seg n="4164794c">
              Jag skulle också vilja ställa en fråga till Lena Hallengren utifrån
              kongressbeslutet på den kongress ni hade i helgen, där ni beskriver
              att ni vill avsevärt begränsa möjligheter att plocka ut vinster
              i välfärdssektorn. Ni skriver också att lagen om valfrihet ska
              förändras så att den fria etableringen inte är möjlig.
            </seg>
            <seg n="31548c9c">
              I mitt anförande framhöll jag just effekterna och framgångarna
              av det fria vårdvalet. Mycket fokus är det från Lena Hallengren
              och Socialdemokraterna kring vinsterna och alltför sällan på kvaliteten
              inom den offentliga sektorn. Det lyfter man sällan fram.
            </seg>
            <seg n="31758c74">
              Vi vet att det finns missförhållanden i såväl offentlig som privat
              sektor. Självklart ska det åtgärdas. Kvaliteten ska alltid gå
              först.
            </seg>
            <seg n="8dc5e7d7">
              Men det som ni nu har bestämt på er kongress, Lena, får effekter.
              Bland annat arbetar 120 000 personer inom den privata välfärdssektorn.
              10 000 av de 14 000 företagen har färre än tio anställda. Ni väljer
              ofta att framhålla att det här handlar om stora företag som lyfter
              pengar från Sverige. Men vi pratar om småföretag. I 80 procent
              av de nybildade företagen är det kvinnliga företagare eller ägare.
            </seg>
            <seg n="3307cc61">
              Varför lyssnar inte du, Lena, på alla de positiva effekterna
              som det här har medfört, och vad är ditt svar till dem?
            </seg>
          </u>
          <note type="speaker" n="d44dcdc7">
            Anf. 50 LENA HALLENGREN (S) replik:
          </note>
          <u who="lena_hallengren_c9798e" xml:id="i-9d43e47e39a72565-1" n="135a29f4">
            <seg n="b2dbd337">
              Herr talman! Det var ett långt inlägg.
            </seg>
            <seg n="458ecbf3">
              Jag kan konstatera att det har gått sju år med en borgerlig regering.
              Det har gått sju år också med ert styre bland annat i Helsingfors,
              så jag tycker kanske att det vore passande att tala om hur man
              ser på de problem som Helsingfors i dag står inför.
            </seg>
            <seg n="0aa817d4">
              Jag tycker att det vore intressant om Saila Quicklund kunde ägna
              sina nästa två minuter åt att berätta om hon tycker att det är
              bra att vi har vårdplatsbrist. Naturligtvis inte, kommer Saila
              Quicklund att säga. Då är min följdfråga: Om det nu är så att
              man minskar antalet vårdplatser trots att befolkningen ökar, är
              man då på rätt väg? Är det moderat politik?
            </seg>
            <seg n="355a8c71">
              Jag ska hemskt gärna svara på frågan om vi tycker att skattemedel
              ska användas till det de är avsedda för. Absolut. Tycker vi att
              kvalitet är det viktigaste som vi ska sätta i fokus? Absolut.
              Tycker vi att patienternas intresse ska gå före företagens intresse
              av var de vill etablera sig? Absolut. Tycker vi att det ska finnas
              privata och offentliga aktörer? Absolut. Tycker vi att det är
              en bra idé om kommuner och landsting är överens med de privata
              aktörerna om hur de ska bli en väl fungerande del i vårdkedjan?
              Ja, det tycker vi.
            </seg>
            <seg n="805964d5">
              Detta är våra förslag från vår socialdemokratiska kongress som
              har ägt rum i fem dagar.
            </seg>
            <seg n="21f20f52">
              Min fråga till Saila Quicklund kvarstår: Tycker Saila Quicklund,
              Moderaterna, att vi fördelar resurser efter behov som det ser
              ut i dag, eller vilka sätt har ni att möta detta och se till att
              resurserna faktiskt fördelas efter behov så att vi får en mer
              jämlik sjukvård?
            </seg>
          </u>
          <note type="speaker" n="569065de">
            Anf. 51 SAILA QUICKLUND (M) replik:
          </note>
          <u who="saila_quicklund_7cd157" xml:id="i-edccc11f98280e8d-1" n="5363836b">
            <seg n="be565234">
              Herr talman! Lena Hallengren vet också att Socialstyrelsen numera
              tillsammans med SKL samlar in anmälningar och redovisningar kring
              vårdplatser från varje landsting så att vi äntligen kan få en
              överblick över situationen i Sverige. Detta har nyss inkommit,
              och det var bara någon vecka sedan vi hörde redovisningarna av
              det.
            </seg>
            <seg n="56fd6e7c">
              Jag hoppas också att Lena Hallengren verkligen förstår att vi
              inte är nöjda med vårdplatsbristen. Den måste förebyggas till
              varje pris. Vi vet att det är landstingets ansvar, självklart,
              men vi kan också förebygga genom olika saker. Framför allt vet
              vi att i januarifebruari är det vanligt med förekomst av vinterkräksjuka,
              och det har varit RS-virus.
            </seg>
            <seg n="916e85e3">
              Vi vet att det är Socialdemokraterna som många gånger har eliminerat
              vårdplatserna i Sverige. I Helsingfors, för att nämna det igen,
              har de halverats sedan 1990 där vi nu bygger ut.
            </seg>
            <seg n="46a0e130">
              En vårdplats är heller inte alltid lösningen på allting. Det
              handlar om en sammanhållen kedja där rätt diagnoser kommer till
              akutvårdsmottagningarna och där primärvården avlastar. Det handlar
              om att tillgodose delar av sjukvården generellt sett. Det är inte
              bara en vårdplats, en säng, som ska till, Lena Hallengren.
            </seg>
            <seg n="b3947660">
              Jag skulle ändå vilja beskriva de konsekvenser som S-politiken
              ger. Det är en politik som faktiskt motverkar företagande, jämställdheten
              och människors frihet att själva få välja och välja bort det som
              inte är bra. Det här kommer att slå emot jobben, Lena Hallengren,
              och så blir resultatet när det är en politisk ideologi som får
              styra.
            </seg>
            <seg n="c4df6120">
              De politiska skiljelinjerna är väldigt tydliga mellan Alliansen
              och Socialdemokraterna. Det är också alltför sällan som Lena Hallengren
              observerar och framhåller den offentliga sektorn, som också har
              sina brister.
            </seg>
          </u>
          <note type="speaker" n="425a425f">
            Anf. 52 BARBRO WESTERHOLM (FP):
          </note>
          <u who="barbro_westerholm_07b327" xml:id="i-63d3a05039f80692-0" n="5f6748c5">
            <seg n="44150bd5">
              Herr talman! Vi diskuterar alltså hälso- och sjukvård, och det
              är ett väldigt brett fält. Därför har vi i Folkpartiet delat upp
              det så att Maria Lundqvist-Brömster tar psykiatrin och de frågor
              som hänger samman med det området, och jag tar upp resten så långt
              som tiden medger.
            </seg>
            <seg n="6eca2ff9">
              Det här är ett motionsbetänkande. Det är klart att vi alla vill
              visa upp vart vi vill hän i arbetet för en god hälso- och sjukvård
              för alla på jämlika villkor. Det står givetvis även Folkpartiet
              bakom, liksom att vården i huvudsak ska vara solidariskt finansierad,
              men den här finansieringen, skattepengarna, kan gå till både offentligt
              driven vård och omsorg och till privat driven vård och omsorg
              förutsatt att den lever upp till den kvalitet och de riktlinjer
              som Socialstyrelsen, vetenskap och beprövad erfarenhet har slagit
              fast.
            </seg>
            <seg n="459203d8">
              Sedan jämförs i debatten siffror, bra och dåliga. Negativt skildras
              då den privata sidan, framför allt av oppositionen, men om man
              går in i siffrorna ser man att privata vårdcentraler når högt
              på uppskattningsskalan, liksom offentligt drivna. Det finns också
              de som är mindre bra.
            </seg>
            <seg n="e6e46bb2">
              I förrgår besökte jag ett vård- och omsorgsboende där det inte
              är någon personalomsättning alls. Det är ett privat boende, och
              man har kommit ned i vad jag tror är landets lägsta läkemedelsanvändning
              bland de boende 3,5 läkemedel per boende. Vad hade hänt när man
              nådde den nivån? Jo, flera av de boende kunde skrivas ut från
              det som brukar beskrivas som dödens väntrum. Så pigga hade de
              blivit när de blev av med en rad läkemedel. Det var alltså ett
              privat drivet vård- och omsorgsboende.
            </seg>
            <seg n="fa54ecec">
              Det ser således olika ut, och en del av olikheterna kan bero
              på att landsting och kommuner är olika styrda. Vi har bokstavskombinationer
              av partier. I den kommun jag besökte är det Socialdemokraterna
              och Centern som styr. I vår fritidskommun Nynäshamn styr Socialdemokraterna
              och Folkpartiet. Det finns olika varianter, vilket naturligtvis
              präglar utvecklingen men gör det svårt att göra generaliserande
              jämförelser om bra och dåligt. Vi kan dock vara överens om att
              allt som har låg kvalitet måste vi lyfta, och de som har bra kvalitet
              ska vi stimulera till fortsatt utveckling.
            </seg>
            <seg n="de18ff54">
              För Folkpartiet är valfriheten, att se individen, ett fundament
              när det gäller tillgången till den kvalificerade vården och omsorgen.
              Man ska ha makt över sitt liv, och hälso- och sjukvården ska vara
              behovs- och serviceinriktad. Givetvis ska man ha tillgång till
              sin egen journal och få information om vårdgivare och behandlingsresultat.
              Vårdgarantin är en god början, men den ska naturligtvis omfatta
              hela vårdkedjan från det att man söker för ett symtom till att
              man fått den hjälp, den rehabilitering, man behöver. Det styckevistänkande
              som har rått måste vi bli av med.
            </seg>
            <seg n="f54ae6d0">
              Något som vi också vill lyfta fram är eget rum på sjukhus, att
              man ska få vara i fred och inte löpa risken att bli infekterad
              av medpatienter. Det kan betyda mycket att Karolinska sjukhuset
              nu går före och inrättar egna rum för dem som ska vistas där.
            </seg>
            <seg n="5fe86b27">
              En annan viktig sak är att ha en husläkare, en egen doktor, i
              stället för hyrläkare. Här måste vi komma underfund med vad det
              är som gör att läkarkåren det finns också andra personalgrupper
              går in i hyrsystemet, med bristande kontinuitet i hälso- och sjukvården
              som följd och med de nackdelar som det innebär för patienterna.
              Det vård- och omsorgsboende jag talade om tidigare har haft samma
              doktor i åtta år, en doktor som tillsammans med sjuksköterskorna
              gått in i varje individs läkemedelsbehandling, kopplat symtom
              till läkemedel och successivt plockat bort det ena läkemedlet
              efter det andra.
            </seg>
            <seg n="3985f2bf">
              Evidensbaserade insatser viktigt, viktigt. Här gör SBU mycket
              goda insatser och behöver få de resurser som krävs för att allt
              vi gör i hälso- och sjukvården ska vara evidensbaserat. Just nu
              håller SBU bland annat på att utvärdera mammografin, vilket är
              viktigt. Vad säger de nya resultaten om vilka åldersgrupper som
              ska behandlas, kopplat vidare till vilken behandling som är lämplig?
              Är det så att man till sist kan hitta vilka det är som regelbundet
              behöver undersökas med mammografi och vilka som kanske kan undersökas
              med längre mellanrum?
            </seg>
            <seg n="a3125654">
              Till detta kommer naturligtvis den jämlika vården, det utredningsarbete
              som vi på regeringssidan har gjort. Det är inte acceptabelt med
              de stora skillnader som finns mellan landstingen när det till
              exempel gäller att erbjuda IVF. Det är något som vi ett par av
              oss sitter i Statens medicinsk-etiska råd har varit inne på för
              att se hur detta kan rättas till. Det finns alltså en rad saker
              som är på god väg att rättas till.
            </seg>
            <seg n="d0838e76">
              När jag tittar på reservationerna ser jag att där finns sådana
              som tar upp vård och behandling av olika sjukdomar. Frågan om
              sällsynta diagnoser har drivits länge av Folkpartiet. Det gäller
              små patientgrupper. Bland de breda lagren i hälso- och sjukvården
              är kunskapen om hur de ska diagnostiseras och behandlas ofullständig.
            </seg>
            <seg n="7635ce29">
              Sverige kan dock inte ensamt tillgodose dessa personers behov.
              Det är viktigt att vi i Europa, inte minst genom EU:s satsningar,
              kan få specialistcentrum, några förhoppningsvis i Sverige, andra
              i övriga medlemsländer. Dit ska man kunna skicka personer som
              misstänks ha en sällsynt diagnos för att där ställa rätt diagnos,
              komma fram till lämplig behandling och ge råd om den behandlingen
              på hemmaplan. Det ska vara möjligt att ha en kontinuerlig dialog
              med specialistcentrumet, i vilket land det än ligger, för att
              vi ska få en optimal situation för de personer det gäller.
            </seg>
            <seg n="10cc0136">
              Det behövs finansiering av de dyra behandlingarna och läkemedlen,
              och vi i Folkpartiet diskuterar därför en central pott för dessa
              pengar.
            </seg>
          </u>
          <note type="speaker" n="7f299936">
            Anf. 53 ANDERS ANDERSSON (KD):
          </note>
          <u who="anders_andersson_62a6e6" xml:id="i-022037c84ae39eac-0" n="c3b55fab">
            <seg n="3ac16c8b">
              Herr talman! Det vi nu debatterar och senare ska fatta beslut
              om i kammaren är ett betänkande som berör en oerhört stor bredd
              av frågor inom hälso- och sjukvårdssektorn.
            </seg>
            <seg n="ec5d44e4">
              Jag vill inleda med att lyfta fram den medicinska utvecklingen
              som har gett oss många nya möjligheter. Allt fler sjukdomar kan
              botas eller lindras, och allt fler lever längre och med god livskvalitet.
              Antalet svenska 100-åringar ökar stadigt, och lyckönskningstelegrammen
              från Hans Majestät Konungen har fått en tiofaldig ökning under
              de senaste 40 åren. Det är en utveckling som vi ska vara glada
              över.
            </seg>
            <seg n="1abdb44f">
              Under de senaste åtta åren har alliansregeringen genomfört stora
              reformer inom hälso- och sjukvården. Dessa reformer har lett till
              bland annat kortare vårdtider, förbättrad patientsäkerhet och
              kompetenshöjning inom sjukvården till gagn för patienterna. De
              totala hälso- och sjukvårdsutgifterna har ökat från 263 miljarder
              år 2006 till 318 miljarder år 2010. Och de fortsätter att öka.
              Som andel av bnp, vilket man ofta mäter, har de sammanlagda hälso-
              och sjukvårdskostnaderna ökat från 8,9 procent år 2006 till 9,6
              procent år 2010.
            </seg>
            <seg n="f9cba03a">
              Den positiva medicinska utvecklingen skapar samtidigt nya behov.
              Den vanligaste dödsorsaken för både män och kvinnor är hjärt-
              och kärlsjukdomar. Vi ser en mycket gynnsam utveckling där antalet
              patienter som insjuknar eller avlider i hjärtinfarkt minskar.
              Det ska vi vara glada över. Personligen har jag varit med om akut
              ballongsprängning och känner därför i mitt eget liv hur ny teknik
              har gett mig liv och en fortsatt god livskvalitet. Denna utveckling
              bland många ska vi se som en del i välfärdsutvecklingen för Sverige.
            </seg>
            <seg n="83e19fd6">
              Herr talman! När det däremot gäller de kroniska sjukdomarna,
              som ofta utvecklas långsamt och är ihållande, återkommande och
              ibland obotliga, har den gruppen inte haft tillräckligt fokus
              vare sig nu eller tidigare. Astma, som är den vanligaste kroniska
              sjukdomen, diabetes, schizofreni, Parkinsons sjukdom, epilepsi
              och reumatism är några av de sjukdomar som drabbar en mycket stor
              del av befolkningen. Ändå talas det alldeles för tyst om dem och
              om de problem som de drabbade har år ut och år in. Det är problem
              som innebär begränsningar i livsföringen och ofta livslång medicinering.
              För den som drabbats är det viktigt med insatser för att minska
              risken för försämring eller komplikationer. Sjukdomen påverkar
              ofta livet även för närstående och anhöriga, vilket kräver information
              och stöd för att de ska klara situationen. Det är angeläget att
              lyfta fram den delen i sjukvården som en utmaning och framtidssatsning.
            </seg>
            <seg n="75a4c0be">
              Med detta sagt, herr talman, är jag glad för att ett arbete har
              inletts på Socialdepartementet med syfte att förbättra för dem
              som drabbats av kroniska sjukdomar. Det är en stor patientgrupp
              som behöver ett ökat fokus. Det är en del i vår stora nya utmaning.
              Vi har en nationell strategi för cancersjukvården med syfte att
              minska risken att insjukna i cancer, förbättra omhändertagandet,
              förlänga överlevnaden och förbättra livskvaliteten efter diagnos,
              minska regionala skillnader i överlevnad och minska skillnader
              mellan befolkningsgrupper i insjuknande och överlevnadstid.
            </seg>
            <seg n="09002c45">
              Personligen anser jag att vi behöver en motsvarande strategi
              för kroniska sjukdomar med fokus på patientinflytande, tillgänglighet
              och valfrihet samt en kunskapsbaserad vård för dessa grupper med
              långvariga vårdbehov. En glädjande seger och ett steg på vägen,
              som enligt min mening är viktigt, är regeringens initiativ till
              en samlad strategi för en jämlik vård, det vill säga en vård som
              erbjuder alla invånare god kvalitet, hög tillgänglighet och möjlighet
              till delaktighet och inflytande. Detta regeringsinitiativ om en
              jämlik vård är en viktig markering av att Sverige som land är
              berett att jobba vidare och utveckla välfärdssamhället. Det är
              något som också utskottet lyfter fram på s. 26 i betänkandet.
            </seg>
            <seg n="6dd26b26">
              Ett annat område som jag vill fokusera på är insatser som görs
              för att stärka patientens ställning och som utskottet pekar på
              i betänkandet på s. 27 och 28.
            </seg>
            <seg n="cb209de5">
              Jag är som kristdemokrat glad för att vi nu kunnat ta del av
              Patientmaktsutredningens delbetänkande som kom i januari. Min
              förhoppning är att detta betänkande och kommande underlag från
              Patientmaktsutredningen ska ge grund för att ytterligare stärka
              patientens ställning inom hälso- och sjukvården. Detta är nödvändigt
              för kvalitetsutveckling, men det är också nödvändigt för att vi
              på ett riktigt sätt ska ta till vara de resurser som finns i sjukvården
              och den resurs som patienten utgör.
            </seg>
            <seg n="15399289">
              Herr talman! I går var jag med på ett seminarium här i riksdagen.
              Det var ett seminarium som jag sent kommer att glömma om jag någonsin
              glömmer det. Ämnet var: Bryt tystnaden om psykisk ohälsa på arbetsplatsen.
              Bland talarna på seminariet fanns Norges förre statsminister Kjell
              Magne Bondevik. Han gav på ett gripbart och personnära sätt en
              beskrivning av vad som hände honom som statsminister en söndag
              i augusti 1998. Mitt under budgetförhandlingar om statsbudgeten
              för den norska staten drabbades han av en depressiv reaktion och
              blev omgående sjukskriven för psykisk ohälsa. Det intressanta
              är att man gjorde inga omskrivningar av vad som hade hänt. Man
              sade som det var i pressmeddelandet från det dåvarande norska
              regeringskansliet. Öppenheten var bra för honom i hans rehabilitering.
              Denna öppenhet var också bra för alla andra som levde i liknande
              situationer med psykisk ohälsa. Med den behandling han fick kom
              han tillbaka och blev i ett kommande val även omvald som statsminister.
            </seg>
            <seg n="9ca2b5e9">
              Det viktigaste budskapet från Kjell Magne Bondevik i går när
              han berättade om sitt liv var att aldrig ge upp kampen mot stigmatiseringen
              av psykiska sjukdomar. Kampen mot stigmatisering av psykiska sjukdomar
              är en av våra huvuduppgifter i den politiska och allmänna debatten.
            </seg>
            <seg n="25f038b8">
              Med tanke på det seminarium som hölls i går är jag glad när jag
              tar del av utskottets skrivningar på s. 35 där vi redovisar den
              satsning som regeringen gjort fram till 2012 och den fortsatta
              insats som planeras genom att man avsätter 870 miljoner per år.
              Handlingsplanen PRIO psykisk ohälsa utgör en viktig grund för
              det framtida arbetet som har fokus på barn och unga samt personer
              med omfattande eller komplicerad psykiatrisk problematik.
            </seg>
            <seg n="80c989af">
              Herr talman! Till sist vill jag kort nämna det särskilda yttrande
              som vi kristdemokrater avlämnat i detta betänkande på s. 90. Vi
              pekar på vårt tidigare ställningstagande att inte tillstyrka utskottets
              dåvarande förslag om ensamstående kvinnors rätt till assisterad
              befruktning. Denna ståndpunkt har vi fortfarande, och den bygger
              på FN:s barnkonvention och på att inta den svagare partens, barnets,
              perspektiv.
            </seg>
          </u>
          <note n="7c0a56c2">
            Herr talman! Med dessa synpunkter vill jag yrka bifall till socialutskottets
            framlagda förslag i betänkande SoU13.
          </note>
          <note type="speaker" n="9ff79f34">
            Anf. 54 LENA HALLENGREN (S) replik:
          </note>
          <u who="lena_hallengren_c9798e" xml:id="i-9d43e47e39a72565-2" n="135a29f4">
            <seg n="380566d7">
              Herr talman! Eftersom socialministern aldrig är med i våra debatter
              får Anders Andersson från Kristdemokraterna ikläda sig den rollen.
              Det är i och för sig roligt att ta debatten även med dig, men
              det hade också varit roligt om socialministern kunde vara med
              någon gång.
            </seg>
            <seg n="4ce17ecf">
              Jag har två frågor, men jag tar den första frågan i den första
              repliken så att Anders hinner svara på den. I nästa replikskifte
              tar vi nästa fråga.
            </seg>
            <seg n="4dcc896b">
              Jag tänkte haka på det du avslutade med, nämligen ert särskilda
              yttrande om ensamstående kvinnors rätt till assisterad befruktning.
              Jag har full respekt för att Kristdemokraterna har kommit fram
              till den slutsatsen, även om mitt parti har kommit fram till en
              annan ståndpunkt. Men vad jag inte riktigt kan respektera är att
              trots det faktum att en bred majoritet i riksdagen den 29 mars
              2012, för lite drygt ett år sedan, beslutade att ge regeringen
              i uppdrag att skyndsamt återkomma med ett lagförslag till riksdagen
              som innebär att ensamstående kvinnor ges rätt till assisterad
              befruktning på samma sätt som olikkönade respektive samkönade
              par redan har enligt gällande lag, har regeringen inte ens beslutat
              om några utredningsdirektiv för en sådan utredning. Har det möjligen
              att göra med Kristdemokraternas ståndpunkt, som här befästs extra
              i ett särskilt yttrande? Hur ser respekten ut för de beslut som
              den lagstiftande församlingen fattar?
            </seg>
          </u>
          <note type="speaker" n="309fb225">
            Anf. 55 ANDERS ANDERSSON (KD) replik:
          </note>
          <u who="anders_andersson_62a6e6" xml:id="i-022037c84ae39eac-1" n="c3b55fab">
            <seg n="59418750">
              Herr talman! Jag ska direkt svara på Lena Hallengrens fråga.
              I det här fallet har det ingenting att göra med vårt ställningstagande.
              Jag förstod att frågan skulle komma. Därför tog jag med mig betänkandet
              där frågan behandlas. Det vi och socialministern har tydliggjort
              är att justitieutskottet kommer att handlägga frågan. Inom Regeringskansliet
              har arbetet pågått, vilket framgår av betänkandet och som kanske
              mina partikamrater i Alliansen kan redovisa.
            </seg>
            <seg n="0744b727">
              För min del är det självklart att riksdagsbeslut ska respekteras.
              Man kan bli nedröstad, men man ska ha full respekt för att genomföra
              det riksdagen har beställt. I det här fallet har regeringen gjort
              en arbetsfördelning som innebär att frågan inte ligger på socialministern.
              Ibland sker en arbetsfördelning. Så har skett i tidigare regeringar,
              som Lena kanske känner till. Det har vi nu gjort. I det här fallet
              kommer regeringen att redovisa, vilket framgår i utskottsbetänkandet,
              hur riksdagsbeslutet ska effektueras. Riksdagsbeslutet ska effektueras.
              Det är respekt för Sveriges riksdag. På samma sätt har Kristdemokraterna
              valt att i ett särskilt yttrande lyfta fram vad vi kristdemokrater
              har haft för utgångspunkt.
            </seg>
            <seg n="1ade0539">
              Jag uppskattar att Lena respekterar utgångspunkten. Jag vet att
              andra också gör det. På det sättet fungerar en levande demokrati.
            </seg>
          </u>
          <note type="speaker" n="2fed3237">
            Anf. 56 LENA HALLENGREN (S) replik:
          </note>
          <u who="lena_hallengren_c9798e" xml:id="i-9d43e47e39a72565-3" n="135a29f4">
            <seg n="5242a6bf">
              Herr talman! Jag häpnar ändå över att beslut om arbetsfördelningen
              ska ta ett år för regeringen. Men då har vi fått svar på frågan.
            </seg>
            <seg n="22f67b1f">
              Min nästa fråga är också kopplad till en stor del av Anders Anderssons
              anförande, nämligen den rehabilitering som Kjell Magne Bondevik
              genomgick. Anders Anderssons anförande fick inspiration från Norge.
            </seg>
            <seg n="1af5ce9d">
              Vår reservation handlar om att ha en långsiktig nationell handlingsplan
              för en ambitionshöjning inom området vård och stöd för människor
              med psykisk sjukdom och psykisk funktionsnedsättning.
            </seg>
            <seg n="9d75ecf7">
              Det har visat sig framgångsrikt när dessa saker inte sker projektvis,
              när man inte tillskjuter några miljoner om året, utan när man
              gör en rejäl handlingsplan. Norge har varit framstående. Jag vet
              inte om Kjell Magne Bondevik sade något om detta i går. Jag skulle
              vilja veta hur Anders Andersson ser på det faktum att psykisk
              sjukdom är stigmatiserat. Det finns ingen människa man möter i
              hälso- och sjukvårdssammanhang som inte understryker att det på
              alla sätt finns en skillnad mellan somatisk och psykisk sjukdom.
              I alla sammanhang säger vi att det inte borde vara så.
            </seg>
            <seg n="59c55d8b">
              En långsiktig nationell handlingsplan är verkligen vad psykiatrin
              behöver. Vad är skälet till att regeringen inte tycker som Socialdemokraterna
              och inte heller som det framgångsrika Norge?
            </seg>
          </u>
          <note type="speaker" n="ed88c19f">
            Anf. 57 ANDERS ANDERSSON (KD) replik:
          </note>
          <u who="anders_andersson_62a6e6" xml:id="i-022037c84ae39eac-2" n="c3b55fab">
            <seg n="cd3d5109">
              Herr talman! På den här punkten är vi delvis överens, Lena, alltså
              att den psykiska ohälsan och psykiska sjukdomar är stigmatiserande.
            </seg>
            <seg n="4b21e66b">
              Det är därför som jag är glad över att min partikollega kristdemokraten
              Kjell Magne Bondevik valde att vara synlig när han personligen
              fick det in på kroppen, in i kroppen. Mitt i sitt sjukdomstillstånd,
              som han berättade i går, fanns det en sak som han var stolt över,
              och det var att det inte blev en omskrivning av hans sjukdomstillstånd.
            </seg>
            <seg n="7390fe61">
              Mitt under budgetförhandlingar i en nation i Norden hamnar statsministern
              i ett läge där han blir sjukskriven för psykisk ohälsa. Det är
              inget vanligt. Det är inget vi önskar någon. Styrkan var att han
              hade en värdegrund, att detta ska synliggöras, framför allt för
              att skapa öppenhet men också för hans egen rehabilitering. Men
              han visste redan då att det fanns fler som hade samma bekymmer
              och som behövde det stödet.
            </seg>
            <seg n="02bcc486">
              Jag förstår att Lena Hallengren inte kan dela ut beröm till regeringen,
              men vi har gjort en satsning mellan 2007 och 2011 på 4,6 miljarder.
              Nu har du ingen mer replik, men annars skulle jag vilja veta:
              Vad var det S-regeringen gjorde när du själv satt i den de tidigare
              tolv åren? På vilket sätt lyfte då regeringen fram resurssatsningar
              och fokusering? 4,6 miljarder har vi satsat, och därutöver 870
              miljoner. Vi har handlingsplanen PRIO, som lyfter fram och ger
              tydlighet för planeringen 20122016.
            </seg>
            <seg n="7a24267b">
              Jag vill då säga att regeringen verkligen har varit aktiv. Om
              det är något område inom hälso- och sjukvården som har varit i
              skuggan är det psykiatrin. Det var ett arv som alliansregeringen
              hade efter de socialdemokratiska tolv åren. Det arvet har vi sett
              till att beta av för människors värdighet, för respekt, för upprättande
              och för tydliggörande av en sjukvård som inkluderar alla sjukvårdsgrupper.
            </seg>
          </u>
          <note type="speaker" n="d796d808">
            Anf. 58 METIN ATASEVEN (M):
          </note>
          <u who="metin_ataseven_88ece3" xml:id="i-1d3f3e776862e96d-0" n="d9f2fa29">
            <seg n="53dc625b">
              Herr talman! Dagens debatt handlar om hälso- och sjukvårdsfrågor,
              och jag kommer att hålla mig till de psykiatrisatsningar som har
              gjorts och de som görs.
            </seg>
            <seg n="801215f2">
              Under 2012 beslutade regeringen om en handlingsplan som heter
              PRIO psykisk ohälsa plan för riktade insatser inom området psykisk
              ohälsa 20122016.
            </seg>
            <seg n="806e29d1">
              Handlingsplanen lyfter fram ett antal mål och delmål som kommer
              att utgöra grund för regeringens arbete inom området. Åtgärderna
              som berörs riktar sig främst till personer som särskilt riskerar
              att drabbas av psykisk ohälsa. Inriktningen är på barn och unga
              samt personer med komplicerade eller omfattande psykiatriska problem.
            </seg>
            <seg n="68fe6df0">
              Regeringen fortsätter också att prioritera tillgängligheten till
              barn- och ungdomspsykiatrin.
            </seg>
            <seg n="e69d903a">
              De övergripande mål som regeringen har satt är att vården ska
              vara jämlik, evidensbaserad, säker och tillgänglig. Omsorg av
              god kvalitet ska vara lika självklar för personer med psykiska
              besvär som för personer med fysiska. Delaktighet och möjlighet
              till inflytande ska finnas för patienten.
            </seg>
            <seg n="9c60143e">
              De insatser som påbörjades under tidigare år fortsätter, och
              målen är att omsorgen och vården för personer med psykisk ohälsa
              ska fungera på en nivå som motsvarar de krav som medborgarna ställer.
            </seg>
            <seg n="75906e64">
              Anders Andersson nämnde det, och jag kan också nämna att ca 4,6
              miljarder kronor har investerats på insatser inom området, och
              regeringen fortsätter att avsätta ca 870 miljoner per år. Målet
              med satsningen är att säkra hållbarheten i redan genomförda åtgärder
              och att ha en uppföljning så att erfarenheter från tidigare års
              insatser införlivas i verksamheterna.
            </seg>
            <seg n="3c48ec24">
              Herr talman! Samverkan mellan kommuner och landsting är väldigt
              viktig för att inga patienter ska hamna mellan stolarna när de
              söker vård.
            </seg>
            <seg n="4d453185">
              Kravet på samverkan mellan kommuner och landsting finns i hälso-
              och sjukvårdslagen, men det har inte fungerat som man hade önskat.
              Därför införde regeringen incitament för att främja överenskommelser
              och samverkan mellan kommuner och landsting. Det har lett till
              att brukarens behov hamnar i centrum och att inflytandet har ökat.
            </seg>
            <seg n="6ba321d4">
              Handlingsplanens syfte är också att skapa en långsiktig struktur
              för att stödja landsting och kommuner i deras arbete med att utveckla
              vården samt ledning och styrning.
            </seg>
            <seg n="95225252">
              Varje år ska en överenskommelse mellan kommuner och landsting
              träffas där ambitionen i prestationsmålen ökar. Tanken är att
              denna typ av överenskommelse ska träffas varje år fram till 2016,
              vilket skapar en tydlighet för huvudmännen och tryggar en verklig
              förbättring av de insatser som görs.
            </seg>
            <seg n="3a92cb8f">
              Prestationsbaserade satsningar fungerar bra då det ställs krav
              på motprestation. I detta fall ställer regeringen två krav, och
              det ena är att det ska finnas samverkan kring behoven som barn,
              unga och vuxna med psykisk funktionsnedsättning har. Det andra
              handlar om sättet kommuner och landsting samverkar på.
            </seg>
            <seg n="63b85dc1">
              Överenskommelserna går ut på att stärka och förbättra vården
              och omsorgen för personer som lider av psykisk ohälsa.
            </seg>
            <seg n="99295941">
              Herr talman! Statskontoret har i sin slutrapport Statens psykiatrisatsning
              kommit fram till följande:
            </seg>
            <seg n="0a057aa3">
              Med detta vill jag yrka bifall till förslaget i betänkandet och
              avslag på motionerna.
            </seg>
          </u>
          <note type="speaker" n="2b1cbb20">
            Anf. 59 MARIA LUNDQVIST-BRÖMSTER (FP):
          </note>
          <u who="maria_lundqvist-bromster_4d5077" xml:id="i-67cd6685e96098f8-0" n="f3320d93">
            <seg n="a609fc27">
              Herr talman! Jag vill börja med att yrka bifall till förslaget
              i betänkandet och avslag på reservationerna.
            </seg>
            <seg n="22119a55">
              Jag kommer i mitt anförande att uppehålla mig vid vården och
              omsorgen kring psykisk ohälsa.
            </seg>
            <seg n="a681dbb9">
              Psykisk ohälsa är ju ett väldigt brett begrepp. Det innefattar
              allt från psykisk sjukdom och allvarlig psykisk störning till
              att uppleva psykiska besvär som mer eller mindre stör det psykiska
              välbefinnandet och den dagliga livsföringen. Den psykiatriska
              sjukvården har under årens lopp starkt förändrats. Vi kommer alla
              ihåg de stora mentalsjukhusens tid. De försvann, och vi gick mot
              gruppboenden, eget boende med boendestöd, mer öppenvård och mobila
              team. Brukarorganisationerna och de personliga ombuden är mycket
              viktiga resurser och samverkansparter i utvecklingen av den psykiatriska
              vården och omsorgen.
            </seg>
            <seg n="35448bca">
              Herr talman! Synen på psykisk ohälsa har också förändrats, men
              det finns fortfarande mycket okunskap och många tabun. Personer
              med psykisk ohälsa beskriver många gånger hur de har fått och
              får kämpa emot negativa värderingar och attityder som grundar
              sig i ren okunskap från omgivningen.
            </seg>
            <seg n="598efbd8">
              Herr talman! Regeringens satsning på den nationella kampanjen
              Hjärnkoll är därför ett mycket viktigt uppdrag. Hjärnkoll arbetar
              för ökad öppenhet kring psykisk ohälsa med målet att alla ska
              ha samma rättigheter och möjligheter oavsett psykiskt funktionssätt.
              I denna kampanj har över 300 personer engagerat sig och berättar
              om sina egna erfarenheter av psykisk ohälsa eller att vara närstående
              anhörig. Dessa ambassadörer kommer mer än gärna och berättar i
              olika forum, på arbetsplatser och andra ställen om sina erfarenheter.
            </seg>
            <seg n="9be058d2">
              Jag var också med på seminariet i går som Anders Andersson nämnde
              i sitt anförande och där Hjärnkoll medverkade. De berättade att
              man under den tid som kampanjen har pågått kan se en mer positiv
              utveckling vad gäller värderingar och attityder kring psykisk
              ohälsa. Det känns oerhört lovande.
            </seg>
            <seg n="b50da4bb">
              Herr talman! Alliansregeringen har satsat på psykiatrin och fortsätter
              att satsa. Vi har hört i tidigare anföranden om de 4,6 miljarder
              som har avsatts inom olika områden. Dessa insatser fortsätter
              att intensifieras. Vi fortsätter att satsa 870 miljoner kronor
              per år. Dessutom beslutade regeringen i maj 2012 om en plan för
              riktade insatser inom området psykisk ohälsa, PRIO. Planen sträcker
              sig fram till 2016.
            </seg>
            <seg n="97cec463">
              Personer med psykisk ohälsa ska ha samma tillgång till en jämlik,
              kunskapsbaserad, säker och tillgänglig vård och omsorg av god
              kvalitet. Det är målen. En speciell samordnare har anställts som
              jobbar med just denna fråga. I PRIO-arbetet kommer man särskilt
              att prioritera barn och unga samt personer med omfattande eller
              komplicerad psykiatrisk problematik. Samordning mellan kommuner
              och landsting, kompetens- och kvalitetsutveckling samt boende
              och sysselsättning är viktiga prioriterade områden i detta uppdrag.
            </seg>
            <seg n="0150bd6d">
              Avtal har också slutits med SKL i detta arbete, och det fortsätter
              även under 2013, då man kommer att fokusera mer på jämlik, kunskapsbaserad
              och tillgänglig vård.
            </seg>
            <seg n="1911f650">
              Man kommer att fokusera på delaktighet, inflytande, arbete och
              sysselsättning. Kompetenssatsning inom psykiatrin är viktig, och
              regeringen har initierat flera insatser för att förstärka kompetensen
              hos baspersonal, tillgång till legitimerade psykoterapeuter och
              handledare inom psykiatri. Sedan 2007 har vi också Metisprojektet.
              Det är en statlig finansiering för att förstärka specialistkompetenskurser
              i psykiatri. Med detta projekt vill man öka intresset hos nyutbildade
              läkare för att vidareutbilda sig till psykiatriker.
            </seg>
            <seg n="e32826ff">
              Herr talman! En grupp som vi inte får glömma när vi pratar om
              psykisk ohälsa är de äldre. Där finns det särskilt stora brister
              i vården. Socialstyrelsen har bedömt att äldre med psykisk ohälsa
              inte har tillgång till god och säker vård. Fortfarande vet vi
              att psykofarmaka används för äldre i stor omfattning och kognitiv
              beteendeterapi i liten omfattning. Många äldre som lider av depression
              har fått varken diagnos eller behandling, och dödligheten hos
              äldre med depression är högre än hos jämnåriga som inte har depression.
            </seg>
            <seg n="ebdb0d29">
              Regeringen satsar också på en förstärkt vårdgaranti inom barn-
              och ungdomspsykiatrin. Denna satsning har pågått i många år, och
              vi har sett att tillgängligheten har förbättrats, men tyvärr så
              kan vi se att kvaliteten är väldigt ojämn ute i landstingen. Man
              uppfyller inte alltid målen om en god hälsa och vård på lika villkor.
            </seg>
            <seg n="fe7f2eda">
              Herr talman! Den strategi för jämlik vård som regeringen presenterade
              för en tid sedan och som jag har refererat lite till i det här
              anförandet sätter fingret på viktiga fokusområden som fortsättningsvis
              måste utvecklas. Här utgör vården och omsorgen för personer med
              psykisk ohälsa ett viktigt område. I strategin beskriver man också
              de insatser som regeringen har gjort och som pågår. Det handlar
              om utbildningspaket om bemötande, Hjärnkolls kampanjarbete, uppdrag
              till Diskrimineringsombudsmannen, att vi nu har en patientsäkerhetslag
              och vad den innebär för patientens delaktighet och möjlighet till
              inflytande och påverkan, kartläggningar, öppna jämförelser, utveckling
              av kvalitetsregister och nationella riktlinjer för att nämna några
              av de insatser som pågår.
            </seg>
            <seg n="a4b4cbad">
              Rätten till vård och behandling är lika självklar för både fysiska
              och psykiska sjukdomar, och min och Folkpartiets uppfattning är
              också att psykisk hälsa ska vara ett uttalat folkhälsomål.
            </seg>
          </u>
          <note type="speaker" n="b74a2673">
            Anf. 60 AGNETA LUTTROPP (MP):
          </note>
          <u who="agneta_luttropp_7d2a21" xml:id="i-56e73e5ef2d55b90-0" n="eff6afbd" next="i-44f575a61d382096-0"/>
          <note n="afbe5826">
            Herr talman! Jag yrkar bifall till reservation 2 och reservation
            5.
          </note>
          <u who="agneta_luttropp_7d2a21" xml:id="i-44f575a61d382096-0" n="eff6afbd" prev="i-56e73e5ef2d55b90-0">
            <seg n="1b039583">
              När det gäller nöjdheten med sjukvården är Schweiz det land där
              medborgarna är nöjdast. Där är 70 procent av invånarna nöjda.
              I Sverige är motsvarande siffra 40 procent.
            </seg>
            <seg n="228c37e8">
              Då kan man undra varför vi inte är mer nöjda i Sverige. En av
              anledningarna kanske kan vara att 9 procent av alla som vårdas
              får vårdskador. Det är ungefär 100 000 patienter per år. Ett annat
              återkommande tema i till exempel texter från SKL eller Socialstyrelsen
              är också kommunikationen mellan den enskilde och vården.
            </seg>
            <seg n="ff1c1e2d">
              Kunskap är makt, det vet vi. Patienten har historiskt sett haft
              en svag ställning gentemot hälso- och sjukvården och vårdprofessionerna.
              Därför anser MP att man ska samla patienträttigheter i en lagstiftning
              och att man i lagstiftningen ska skilja på utförare och patient,
              det vill säga att man skiljer mellan det som är skyldighet och
              det som är rättighet.
            </seg>
            <seg n="c74704f1">
              Min talartid är kort, så jag går raskt över på det som heter
              Nationella center för ensamkommande flyktingbarn. De senaste åren
              är det omkring 2 500 ensamkommande flyktingbarn som har kommit
              till Sverige. Det ställer väldiga krav på kommunerna. Många av
              dessa barn har posttraumatiska symtom, och det är inte självklart
              enkelt att ge dem det stöd och den behandling de behöver.
            </seg>
            <seg n="d21701b3">
              SKL har tillsammans med Migrationsverket skrivit en rapport som
              heter just Ensamkommande barn och ungdomar ett gemensamt ansvar
              . Några av de slutsatser man där har kommit fram till är att de
              olika myndigheternas uppgifter och ansvarsfördelning måste förtydligas
              och att det krävs en omedelbar förändring av mottagandet för barn
              i eget boende. I dag är det inte rättssäkert, och många anser
              att det är svårt att få grepp om ansvarsfördelningen mellan alla
              aktörer utifrån de många lagar som styr. Kommunerna behöver bättre
              kunskap, redskap och resurser för att hantera dessa barns särskilda
              behov.
            </seg>
            <seg n="35848070">
              Det är tydligt att mottagandet inte fungerar på bästa sätt. Därför
              har Miljöpartiet landat i att vi behöver ett nationellt kunskapscentrum
              som ska samla kunskap och erfarenheter. På så sätt kan kunskaperna
              fördjupas och få en spridning över landet.
            </seg>
            <seg n="0a45fa6b">
              De kommuner som tar emot ensamkommande flyktingbarn kan behöva
              stöd när det gäller hur de i sin tur ska utforma stöd till barnen
              på bästa sätt. Vi anser därför att regeringen bör återkomma med
              ett förslag på utformning och inrättandet av ett nationellt kunskapscentrum
              för ensamkommande barn.
            </seg>
          </u>
          <note type="speaker" n="b96a66c6">
            Anf. 61 SAILA QUICKLUND (M) replik:
          </note>
          <u who="saila_quicklund_7cd157" xml:id="i-edccc11f98280e8d-2" n="5363836b">
            <seg n="ca837e33">
              Herr talman! I reservationstexten i betänkandet har Miljöpartiet
              tillsammans med Vänsterpartiet en skrivning som jag ska läsa upp:
              Vi vill ha en sjukvård som styrs demokratiskt och där patienten
              bestämmer över sin vård. Det är precis det som valfrihetsreformerna
              och lagen om valfrihet har gett. Enskilda vårdenheter ska ha en
              hög grad av självständighet att utforma sin verksamhet. Det är
              precis detta som människor som jobbar inom vården i den privata
              sektorn uttrycker. Äntligen har de större möjligheter och frihet
              att faktiskt påverka sina arbetsvillkor, sin arbetsmiljö, sina
              löner och så vidare.
            </seg>
            <seg n="b5842838">
              Dessa effekter har vi sett, de är positiva, och Agneta Luttropp
              känner säkert till dem. Nu vet jag att Miljöpartiet vill riva
              upp lagen om valfrihet så står det ju i reservationstexten samtidigt
              som ni vill att patienterna ska få bestämma över sin vård och
              att personalen ska få utforma sin verksamhet. Ändå vill ni riva
              upp det som har varit det positiva i just dessa delar.
            </seg>
            <seg n="70cfeba7">
              Detta är motsägelsefullt, Agneta Luttropp, och jag skulle vilja
              fråga om du kan förtydliga det hela.
            </seg>
          </u>
          <note type="speaker" n="c79ca849">
            Anf. 62 AGNETA LUTTROPP (MP) replik:
          </note>
          <u who="agneta_luttropp_7d2a21" xml:id="i-499515ed25602ee1-0" n="eff6afbd">
            <seg n="5ecd76db">
              Herr talman! Jag ska förtydliga det så här: Vi vill inte riva
              upp detta. Däremot vill vi att kommunerna själva ska få bestämma.
              Det ska inte komma från regeringen. Men vi vill alltså inte riva
              upp det.
            </seg>
            <seg n="ec9d9788">
              Precis som de flesta partier, tror jag, ser vi att den fria etableringen
              för med sig mycket gott, men det är inte helt bekymmersfritt.
              En del upphandlingar görs på kortare tid nu skiljer det sig kanske
              åt mellan kommunerna och det framhåller personalen som ett bekymmer.
              Hur stor idé är det att satsa på kompetensutveckling eller dyra
              investeringar om vårt uppdrag bara gäller under två eller tre
              år? Detta går det naturligtvis att göra något åt, men i dagsläget
              är det ett bekymmer i många kommuner.
            </seg>
          </u>
          <note type="speaker" n="7fdf4a3a">
            Anf. 63 SAILA QUICKLUND (M) replik:
          </note>
          <u who="saila_quicklund_7cd157" xml:id="i-edccc11f98280e8d-3" n="5363836b">
            <seg n="2f3e8f02">
              Herr talman! Jag kan inte tolka detta på annat sätt än som att
              man lägger det som ett kommunalt veto. Ni lägger mer beslut på
              kommunalpolitiken och flyttar makten från de enskilda.
            </seg>
            <seg n="40215b50">
              Vi vet också att röda kommuner är sämre på att införa just lagen
              om valfrihet. Det kommer att fortsätta att vara så och så vidare.
              Och det här stöder ni.
            </seg>
            <seg n="892611a4">
              Jag skulle vilja ställa ytterligare en fråga: Varför stöder ni
              regeringen gällande valfriheten i skolor men inte i hälso- och
              sjukvården? Jag undrar över logiken där. Du får gärna förtydliga
              dig också.
            </seg>
          </u>
          <note type="speaker" n="e5941cfb">
            Anf. 64 AGNETA LUTTROPP (MP) replik:
          </note>
          <u who="agneta_luttropp_7d2a21" xml:id="i-499515ed25602ee1-1" n="eff6afbd">
            <seg n="20e9701b">
              Herr talman! Jag kommer själv från en kommun som är röd. Där
              har vi bland de allra högsta procenten när det gäller valfrihet
              inom både skola och övrig omsorg. Därför känner jag inte igen
              det. Men ser man det generellt kan jag tänka mig att det är så.
            </seg>
            <seg n="e8bd037c">
              När det gäller skolan sade vi på vår kongress förra året att
              skolor inte ska få startas i vinstsyfte. Det ska vara undervisning
              som är syftet, inte vinsten.
            </seg>
            <seg n="d5c17905">
              Just nu pågår det, vilket säkert alla vet, en parlamentarisk
              utredning om friskolesystemet. Den har blivit uppskjuten, uppskjuten
              och uppskjuten. Hur det kommer att se ut vet vi inte riktigt,
              men jag vet i alla fall att Miljöpartiet har den hållningen att
              friskolor inte ska drivas i vinstsyfte. Så står det i vårt kongressbeslut.
            </seg>
          </u>
          <note type="speaker" n="acbbe3c7">
            Anf. 65 FINN BENGTSSON (M):
          </note>
          <u who="finn_bengtsson_813f74" xml:id="i-6e9f9b1e2e4c7d98-0" n="4cf90590">
            <seg n="ea4cc869">
              Herr talman! Jag vill fästa denna kammares och åhörarnas uppmärksamhet
              på två motioner som förekommer i betänkandet som tyvärr avstyrks.
              Och jag vill problematisera lite grann kring innehållet i de här
              motionerna.
            </seg>
            <seg n="8f062b56">
              Den första är motion 491. Den handlar om huvudmannaskapet för
              universitetssjukhusen. I avslagsyrkandet säger man att regeringen
              bedriver ett arbete för ökad kvalitetsutveckling i vården. Det
              är nog så riktigt att man gör det, och visst tycker jag också
              att regeringen på ett förtjänstfullt sätt har sett till att bättre
              samordna huvudmannaskapet mellan landstingen och staten när det
              gäller universitetssjukhusen. Nu är det trots allt så att universitetssjukhusens
              huvuduppgift är att se till att garantera den högre utbildningen
              av sjukvårdspersonal och inte minst den kliniska forskningen.
            </seg>
            <seg n="edb3ae02">
              Herr talman! Delat ansvar leder tyvärr ofta till ett mer diffust
              eller ibland uteblivet ansvarstagande. När det gäller de här viktiga
              uppgifterna, att utbilda sjukvårdspersonal och även bedriva klinisk
              forskning, kommer man tyvärr till korta. Just när det gäller klinisk
              forskning kan det väl inte ha undgått någon att den, trots den
              positiva förändringen när det gäller en samordning mellan landstingen
              och staten, får stryka på foten. Man prioriterar vården framför
              forskningen.
            </seg>
            <seg n="909c4367">
              Ska Sverige leva upp till det goda ryktet om att Sverige bedriver
              världens bästa kliniska forskning är det nog trots allt viktigt
              att man, som föreslås i den här motionen, gör en översyn för att
              se om det inte är bättre att staten tar ett ansvar för sina universitetssjukhus
              och att landstingen får en möjlighet, i den mån som man naturligtvis
              också ska bedriva sjukvård, att hyra in sig på dessa sjukhus.
              Jag tror att det är en bättre ordning, och jag hoppas att vi i
              framtiden kan ha den debatten levande.
            </seg>
            <seg n="d9e6881a">
              Motion 427 handlar om en annan fråga av viktig karaktär, som
              vi också tittar på i den parlamentariska socialförsäkringsutredningen.
              Jag själv sitter i socialförsäkringsutskottet, och jag värnar
              mycket om att de utgifter vi har i sjukförsäkringen kommer till
              rätt personer. På samma sätt är det fråga om hur sjukvården bäst
              hanterar att möta bland annat sjukförsäkringens utgiftsbehov och
              samtidigt tillgodose den sjukvård som behövs.
            </seg>
            <seg n="34b1cf0f">
              Motion 427 handlar om att se över möjligheten att få en bättre
              samordning av utgifter för sjukvård, det vill säga de kostnader
              som socialutskottet och socialministern har att hantera, och de
              utgifter som finns för sjukdom, det vill säga det som handlar
              mycket om sjukförsäkringsutgifterna.
            </seg>
            <seg n="e7d6d13c">
              I runda slängar kan man säga att utgifterna för sjukvård, totalt
              sett, bara är 20 procent av kostnaderna för sjukdom. Det är nämligen
              så att 80 procent är indirekta kostnader, det vill säga kostnader
              för kort- och långtidssjukskrivningar, för förtidspensioneringar
              och även för förtida död.
            </seg>
            <seg n="5477dece">
              I det sammanhanget, herr talman, vill jag erinra om att det i
              dag har diskuterats mycket kring psykisk ohälsa. Här har regeringen
              förtjänstfullt satsat på en psykiatrimiljard.
            </seg>
            <seg n="a1065b0a">
              Men låt mig bara ta ett exempel. Ett av många kärnsyndrom inom
              psykiatrin är depressionssjukdomarna. De beräknas kosta mellan
              60 och 75 miljarder per år. 80 procent av det ligger kanske på
              utgifter på 60 miljarder för de här indirekta kostnaderna, som
              får bäras av sjukförsäkringen.
            </seg>
            <seg n="6cd4b2be">
              Det finns dessutom ett genusperspektiv på detta, för det är framför
              allt kvinnor som drabbas. Tyvärr kan jag säga att investeringen
              på 1 miljard på en utgiftssida som är improduktiv med passiva
              förtidspensioneringar, framför allt inom kvinnodominerade yrken,
              på grund av psykisk ohälsa inte kan mötas med ett så lågt investeringsbehov.
              Därför handlar den här motionen just om att se över möjligheten
              att bättre samordna utgifter för sjukdom med de utgifter som finns
              för sjukvården. Så är inte fallet i dag, tyvärr.
            </seg>
          </u>
          <note n="7e95309c">
            Överläggningen var härmed avslutad.
          </note>
          <note n="94612593">
            13 § Alkoholfrågor
          </note>
          <note n="f2751081">
            Föredrogs
          </note>
          <note type="speaker" n="e19a72e9">
            Anf. 66 CHRISTER ENGELHARDT (S):
          </note>
          <u who="christer_engelhardt_ae498f" xml:id="i-01fd94cab9191338-0" n="e244a4bd">
            <seg n="f5aa7bc1">
              Herr talman! Vi ska nu behandla socialutskottets betänkande om
              alkoholfrågor. Att alkohol är något som engagerar människor vittnar
              de många kontakter jag som socialpolitiker med ansvar för det
              här området får. Inte minst vittnar de 55 motionsyrkandena i ärendet
              från den allmänna motionstiden 2011 och 2012 om vikten av det
              här ämnet.
            </seg>
            <seg n="538389ce">
              För den ovana läsaren av detta betänkande kan det tyckas till
              sitt innehåll vara ganska tunt. Det är en riktig iakttagelse då
              utskottet har valt att behandla 41 av de 51 motionerna förenklat,
              det vill säga de har varit uppe till behandling under den pågående
              mandatperioden. En del är också hänskjutna till den kommande missbruksutredningen.
            </seg>
            <seg n="73cfec56">
              Men, herr talman, det hindrar inte mig från att ändå säga något
              i den fråga som engagerar människor såväl på ytan som på djupet.
            </seg>
            <seg n="8d82e8b8">
              Målet för den socialdemokratiska alkoholpolitiken är att minska
              totalkonsumtionen, förebygga missbruk av alkohol och på så sätt
              reducera alkoholens medicinska och sociala skadeverkningar.
            </seg>
            <seg n="41fc87df">
              Alkohol är en vanlig orsak bakom social utslagning, våld och
              sjukdomar. Och alltför många barn lever i familjeförhållanden
              där föräldrar och andra överkonsumerar och missbrukar alkohol.
            </seg>
            <seg n="652449d9">
              Ett av verktygen för den socialdemokratiska politiken på området
              är att begränsa tillgången till alkohol, bland annat genom införselregler,
              åldersgränser, försäljningsmonopol och en aktiv prispolitik.
            </seg>
            <seg n="26fca0af">
              Sedan det svenska medlemskapet i Europeiska unionen har den svenska
              alkoholpolitiken på många sätt genomgått en förändring till en
              mer öppen och liberal hållning då det förknippas med närings-
              och jordbrukspolitik.
            </seg>
            <seg n="d637e108">
              Men jag tycker att det nu har blivit lättare inom Europeiska
              unionen såväl att diskutera som att föreslå restriktiva förändringar
              då EU-nivån börjar öppna sig mer för det folkhälsopolitiska perspektivet
              när det gäller alkoholen och dess skadeverkningar på grund av
              en hög konsumtion. Men det är fortfarande trögt i systemet. Trots
              ändrade förutsättningar att styra över alkoholpolitiken finns
              det fortfarande många insatser som är möjliga att pröva ur ett
              svenskt perspektiv.
            </seg>
            <seg n="ed36e1a3">
              Vi ska slå vakt om Systembolaget, det så kallade detaljhandelsmonopolet.
              Vi socialdemokrater säger därför nej till gårdsförsäljning då
              det klart äventyrar Systembolaget.
            </seg>
            <seg n="b6e07d59">
              Andra viktiga delar av alkoholpolitiken är tillståndsgivning
              och kontroll av restauranger. Att begränsa marknadsföringen av
              alkoholdrycker och att införa varningstexter på alkoholförpackningar
              bör prövas.
            </seg>
            <seg n="ca97a36b">
              Vi socialdemokrater tycker att det är viktigt att åldersgränsen
              är 20 år för att köpa alkohol på Systembolaget. På så sätt skjuter
              vi upp alkoholdebuten, vilket påtagligt minskar risken för skador
              av alkohol.
            </seg>
            <seg n="7ced8182">
              Herr talman! De alkoholrelaterade skadorna fortsätter att öka.
              Bland de unga har sjukvård och alkoholrelaterade diagnoser blivit
              vanligare sedan början av 1990-talet, och dödligheten bland personer
              med dessa diagnoser har ökat.
            </seg>
            <seg n="6e99dee6">
              Något som starkt oroar oss socialdemokrater är den utveckling
              som vi nu ser med så kallade border shops, alltså spritbutiker
              med billig alkohol som öppnar i närheten av vårt lands gränser,
              och de butiker som nu startar och växer fram på internet. Hemleverans
              är en del av konceptet, och konsumenten lockas av billiga varor
              och exklusiva erbjudanden genom aggressiv marknadsföring med löften
              om att man inte behöver betala skatt och så vidare. I en av våra
              reservationer i detta betänkande tar vi upp just den här frågan.
            </seg>
            <seg n="9d93b294">
              Den borgerliga regeringen drev 2008 igenom att privatpersoner
              ska få föra in alkoholdrycker i Sverige också för andra personers
              räkning. Vi anser att beslutet var felaktigt. Det var en helt
              onödig EU-anpassning som försvagade den svenska, restriktiva alkoholpolitiken.
              Vi anser att regeringen bör ompröva beslutet.
            </seg>
            <seg n="3ef0c95f">
              Det finns en rad privata företag som tar emot beställningar och
              kör hem alkohol till privatpersoner. Det finns företag som i praktiken
              inte bara transporterar utan bedriver en förtäckt detaljhandel
              som undergräver detaljhandelsmonopolet. Finland och Norge har
              förtydligat sin lagstiftning för att skydda sina detaljhandelsmonopol.
              Sverige bör, i avvaktan på en omprövning av hela frågan, på samma
              sätt som våra nordiska grannar förtydliga lagstiftningen och se
              till att aktörerna följer gällande regler.
            </seg>
            <seg n="3a1dd1e4">
              Flera av de nätaktörer som erbjuder svenskar att köpa alkohol
              är profilerade lågprisaktörer som lockar kunder genom att inte
              betala skatt och också felaktigt påstår att kunderna inte heller
              behöver göra det. Enligt undersökningen vet sex av tio svenskar
              inte vem som ska betala skatt eller tror att det är säljarens
              ansvar. Enligt samma undersökning har nästan hälften av dem som
              handlat öl, vin eller sprit på nätet fått erbjudanden om olika
              typer av lockpriser och rabatter, vilket är något som jag anser
              inte är förenligt med den svenska alkohollagen.
            </seg>
            <seg n="e14c8c88">
              Folkhälsoinstitutet har dessutom konstaterat att ålderskontroll
              ofta inte finns i dessa sammanhang. Att strunta i regler och undvika
              alkoholskatten ger billig alkohol, och merförsäljningen är en
              motor i den växande näthandeln med alkohol.
            </seg>
            <seg n="86fa3901">
              Herr talman! Vi har länge i Sveriges riksdag varit överens om
              den restriktiva alkoholpolitiken, men för att en restriktiv alkoholpolitik
              ska bli effektiv är det viktigt att detaljhandelsmonopolet försvaras,
              att marknadsföring av alkohol begränsas, att en effektiv ålderskontroll
              sker vid försäljning och servering av alkohol, att alkohollangning
              och smuggling beivras, att svensk alkoholskatt betalas vid privatimport,
              att alkoholnäthandlares aktiviteter i Sverige begränsas, att alkoholskatterna
              höjs och att Sverige fortsätter att arbeta för höjda minimiskatter
              på alkohol inom EU samt minskade införselkvoter på alkohol.
            </seg>
            <seg n="4918b0c4">
              Vidare bör möjligheterna att införa varningstexter på alkoholförpackningar
              prövas. Varningstexter har fler fördelar än enbart eventuell information
              till den tänkta konsumenten. De gör det svårare att smuggla och
              sälja vidare förpackningar som saknar märkning. Den nationella
              skattemärkning som EU-rätten tillåter är en åtgärd med liknande
              effekt. Båda metoderna skulle kunna användas.
            </seg>
            <seg n="3567e6e3">
              Vi föreslår också att regeringen prövar nya vägar, exempelvis
              de nya folkhälsoartiklarna i Lissabonfördraget, för att se över
              möjligheterna till begränsningar av alkoholreklamen. Sverige kan
              redan i dag införa hårdare reklamregler utan att det strider mot
              EU-rätten. Den franska lagen visar att EU-rätten tillåter långtgående
              reklambegränsningar.
            </seg>
            <seg n="7f512a0d">
              Det är också viktigt att prövning av serveringstillstånd ses
              som en social fråga i kommunerna och inte bara som en näringslivsfråga.
            </seg>
            <seg n="99014d86">
              En annan fråga som måste lösas är folkölsförsäljningen. Vi föreslår
              licensplikt för att komma åt den bristande ålderskontrollen.
            </seg>
            <seg n="64f9390d">
              Riksrevisionen noterade i sin granskning förra året av det statliga
              stödet i alkoholpolitiken att det inte går att hävda att den bidragsstödda
              verksamheten till kommuner och ideella organisationer gett någon
              särskild effekt. Riksrevisionen ifrågasätter därför om det är
              effektivt att staten fortsätter med sitt stöd till lokalt förebyggande
              arbete, i varje fall så som stödet hittills inriktats, styrts
              och följts upp.
            </seg>
            <seg n="15621e56">
              Riksrevisionens kritik bör beaktas. Men lokalt förebyggande arbete
              är oerhört värdefullt och bör stödjas även i fortsättningen. Däremot
              måste samhället bli bättre på att koordinera sina insatser, involvera
              föreningsliv och andra ideella krafter och nå de unga som befinner
              sig i riskzonen. Alkoholkonsumtionen är en central faktor när
              det gäller sociala problem och våld bland ungdomar. Levnadsmönster
              och vanor som grundläggs i tidig ålder följer ofta med och påverkar
              individen resten av livet.
            </seg>
            <seg n="550f9257">
              Herr talman! Avslutningsvis anser jag det värt att framhålla
              att alkoholens negativa inverkan på arbetsliv och produktivitet
              är stor. I bedömningar av samhällskostnader av alkohol svarar
              produktionsbortfall ofta för nästan hälften av de totala kostnaderna.
            </seg>
            <seg n="b8df19a7">
              Missbruksutredningen uppskattade 2011 att de 68 000 alkoholmissbrukarna
              i Sverige med behov av särskilt stöd kostar samhället 66 miljarder
              kronor, varav nästan hälften är produktionsbortfall. En del av
              produktionsbortfallet kommer från sjukfrånvaro och minskad produktivitet
              hos personer som är på jobbet. Näringslivet verkar därmed få bära
              en stor del av alkoholkonsumtionens konsekvenser. En restriktiv
              alkoholpolitik med monopol, hög skatt och begränsning av det privata
              vinstintresset i alkoholhandeln blir därför något som även näringslivet
              som helhet tjänar på.
            </seg>
          </u>
          <note n="1f141b9c">
            Med detta, herr talman, yrkar jag bifall till reservationerna
            2 och 4.
          </note>
          <note n="eea49d63">
            I detta anförande instämde Lennart Axelsson (S).
          </note>
          <note type="speaker" n="f9b9111d">
            Anf. 67 MAGNUS EHRENCRONA (MP):
          </note>
          <u who="magnus_ehrencrona_161a69" xml:id="i-ad1c2d342c5d005e-0" n="cd2ff4fd">
            <seg n="5b63fba7">
              Herr talman! Genom det kryphål som uppstod i samband med att
              Alliansen för några år sedan förändrade reglerna för privatinförsel
              av alkoholdrycker översköljs svenska folket numera av marknadsföring
              från diverse aktörer som säljer alkoholdrycker via internet. De
              har svenskspråkig kundtjänstpersonal och lockar med fraktfri leverans.
              Det är ingen bra utveckling. Det tycker i varje fall inte vi från
              den rödgröna sidan.
            </seg>
            <seg n="b18418d1">
              Trots att Alkohollagsutredningen 2009 förespråkade ett förbud
              har regeringen inte gjort mer än att tillsätta en utredning för
              marknadsföring samt tillsyn och ålderskontroll vid e-handel och
              hemleverans. Grundfrågan huruvida dessa aktörer över huvud taget
              är lagliga ingår inte i utredningen. Det är märkligt. Man brukar
              inte ha utredningar på andra områden där man inte är riktigt säker
              på om verksamheten är laglig eller inte. Det måste ju vara en
              grundläggande aspekt, men vi kanske kan få svar på från allianshåll
              hur ni ser på om detta är lagligt eller inte. Vi får väl anledning
              att återkomma till denna debatt under höstens allmänna motionstid.
              Utredningen presenteras ju i juli.
            </seg>
            <seg n="c1b3f110">
              Herr talman! Jag gjorde en sökning på nyhetsartiklar om dessa
              kommersiella företag som ibland går under benämningen vinklubbar.
              En av aktörerna som tiotusentals svenskar varit kund hos gick
              i konkurs vid årsskiftet, enligt uppgift med skatteskulder till
              svenska staten på runt 40 miljoner kronor. Enligt en handläggare
              på Skatteverket som intervjuats fick man intrycket att företaget
              lämnats vind för våg av de ansvariga.
            </seg>
            <seg n="fb3dc673">
              Jag tycker att det är märkligt att det kan få rulla på så här
              när det enligt medieuppgifter var känt hos kronofogden redan 2009
              att skatteinbetalningarna inte sköttes. Efter anmälan från nykterhetsrörelsen
              2011 har för övrigt utredningar hos myndigheterna startat för
              att utröna om de kommersiella vinklubbarna över huvud taget bedriver
              sin verksamhet inom ramen för gällande lagstiftning.
            </seg>
            <seg n="abe6e459">
              I grund och botten menar IOGT-NTO att diskussionen kokar ned
              till frågan huruvida de är lagliga eller ej. Det är lagligt att
              hjälpa privatpersoner att föra in alkohol från andra EU-länder
              genom att sälja transporttjänster, men de anmälda företagen erbjuder
              inte bara transport utan även rådgivning, reklamation och administration
              kring köpet.
            </seg>
            <seg n="5c03bbe5">
              Det har rimligen aldrig varit riksdagens mening att tillåta kommersiell
              förmedling på det här sättet. Vi har därför en reservation om
              att lagstifta kring ett förbud mot kommersiell förmedling av alkoholdrycker
              av andra aktörer än Systembolaget.
            </seg>
            <seg n="528352fc">
              Herr talman! Vad beträffar frågan om en ny EU-strategi för alkohol
              skulle jag vilja slå ett slag för att alkoholreklam uppmärksammas.
              Tv-reklam med alkoholdrycker riktas sedan flera år till en svensk
              publik genom att de kringgår svensk lagstiftning när de sänder
              från utlandet. I EU finns emellertid en så kallad effektlandsprincip
              där det i dag pågår en process, även i det fallet efter en anmälan
              från nykterhetshåll.
            </seg>
            <seg n="a6fe246c">
              Jag tror att det vore en framgångsfaktor för det förebyggande
              arbetet med att minska de alkoholrelaterade skadorna om regeringen
              engagerade sig mer i frågor om reklam inom ramen för processen
              med en ny alkoholstrategi för EU. En del tv-sändningar, som jag
              nämnde som exempel, är ju från Storbritannien så en samverkan
              med dem vore en bra början för att få förståelse och acceptans
              för att reglera detta bättre. Det är ju lite svårt i dag för den
              enskilde individen att göra en anmälan. Det är rätt snårigt att
              leta sig in i hur man gör.
            </seg>
            <seg n="3eaa4ec4">
              Herr talman! Frågan om att komma till rätta med mängdrabatt på
              lådviner eller bag-in-box avfärdas alldeles för enkelt av utskottets
              majoritet. Faktum är att både Statens folkhälsoinstitut och Systembolaget
              har uttalat stöd i riktning mot att komma till rätta med detta
              problem. Det skulle också, enligt underlaget i betänkandet, vara
              förenligt med EU-rätten. Det kan alltså inte vara något argument.
            </seg>
          </u>
          <note n="57c6fcf2">
            Jag yrkar bifall till reservationerna 1, 3 och 4.
          </note>
          <note type="speaker" n="52047cde">
            Anf. 68 EVA OLOFSSON (V):
          </note>
          <u who="eva_olofsson_993bb0" xml:id="i-36aa8a2ed4c9c331-0" n="79b7e403">
            <seg n="5d713589">
              Herr talman! Naturligtvis står jag bakom de reservationer som
              Vänsterpartiet har lämnat, men jag väljer här att yrka bifall
              till reservation 3 som gäller att vi bör strama åt privatinförseln
              av alkohol och att vi bör förbjuda näthandel.
            </seg>
            <seg n="17139945">
              Herr talman! Vi har ju en debatt i dag om Sveriges alkoholpolitik.
              Om en månad står vi här igen och debatterar missbruksvården utifrån
              den ambitiösa Missbruksutredningen vars 70 förslag krympte rejält
              när regeringen skulle komma till skott. I de frågorna återkommer
              jag den 15 maj, sist på kvällen.
            </seg>
            <seg n="062f4943">
              För många är alkoholen en trevlig måltidsdryck, en avkopplande
              flaska rött på fredagskvällen eller ett glas vitt vin på sommarverandan
              eller balkongen, något som förgyller festen, ibland kanske lite
              för mycket. Den skapar kanske oro när barnen är i tonåren, och
              de flesta av oss har säkert någon gång upplevt en eller flera
              obehagliga händelser när det har blivit lite för mycket.
            </seg>
            <seg n="f1071770">
              Men för en stor grupp människor i vårt land är beroendet av alkohol
              något som påverkar hela livet, som påverkar familjerelationer,
              hur barn växer upp i den familjen, hur det fungerar på jobbet
              och i relationer med vänner. Några har missat det mesta av det
              här. En miljon människor i vårt land dricker så mycket alkohol
              att drickandet innebär en hälsorisk. 330 000 är beroende av alkohol.
              De missbrukar alkohol. 80 000 har ett så tungt beroende att de
              är vårdade för sina alkoholproblem inom hälso- och sjukvården
              eller kommunens missbruksvård.
            </seg>
            <seg n="d9abd59a">
              Det här visar på att alkohol inte är som vilken annan dryck som
              helst, utan den ger konsekvenser. Där öl går in går vettet ut
              är ju ett ordspråk som det faktiskt ligger en hel del i. Det finns
              också våld och annat kopplat till överkonsumtion av alkohol.
            </seg>
            <seg n="1f267186">
              Allt det här är bakgrunden till att Vänsterpartiet vill ha en
              solidarisk och restriktiv alkoholpolitik. Det innebär att tillgängligheten
              ska vara begränsad, att vi ska ha höga skatter som håller prisnivån
              uppe. Det viktigaste med begränsad tillgänglighet är att vi har
              ett systembolag med detaljhandelsmonopol.
            </seg>
            <seg n="5e72b2ef">
              Vi behöver också strängare regler för privatinförseln, för vi
              behöver en lägre totalkonsumtion för att få ned den alkoholrelaterade
              ohälsan och dödligheten på grund av alkoholbruk. Vi behöver ha
              en minskad alkoholkonsumtion och själva återta rätten att bestämma
              över alkoholpolitiken. Utifrån ett folkhälsoperspektiv behöver
              vi återskapa den restriktiva alkoholpolitiken, en politik som
              måste vara solidarisk och inte egoistisk.
            </seg>
            <seg n="ffcdf841">
              Det brukar sägas att det finns politisk enighet kring en restriktiv
              alkoholpolitik. Jag tycker att det är bra att alla partier i utskottet
              så här långt står bakom till exempel detaljhandelsmonopolet, men
              när jag tittar på motioner som behandlas i det här betänkandet
              hittar jag en rad andra förslag: förslag om testförsäljning av
              vin och öl i livsmedelsaffärer, förslag om att slopa Systembolagets
              detaljhandelsmonopol och låta engagerade entreprenörer starta
              butiker med alkoholhaltiga drycker, förslag om att sälja öl och
              vin i landsbygdsbutiker, förslag om att sänka åldersgränsen för
              dem som ska handla på Systemet. Det finns en gemensam partibeteckning
              bakom alla de här motionerna. Det är Moderata samlingspartiet.
              Det ställer ju lite frågan vilken alkoholpolitik Moderata samlingspartiet
              egentligen har.
            </seg>
            <seg n="da1ddf6e">
              Mot bakgrund av att det finns så starka kommersiella intressen
              för en friare och ökad försäljning av alkohol tycker vi att det
              är väldigt viktigt att lyfta fram och slåss för en restriktiv
              alkoholpolitik och det som forskningen tycker är viktigast. Då
              är det ju väldigt bra att kunna säga att Systembolagets detaljhandelsmonopol
              aldrig sedan man började mäta det har haft så stort stöd bland
              Sveriges befolkning. I en Sifoundersökning ställer sig 73 procent
              bakom det. Det är det starkaste stöd man har haft hittills.
            </seg>
            <seg n="ab6e6c73">
              Det andra är som sagt att hålla prisnivån uppe.
            </seg>
            <seg n="a9b51232">
              Vi har fört en debatt här om gårdsförsäljning. Det är något som
              jag tycker att det är bra att få väldigt konkreta besked om att
              det inte blir någonting av med. Vi vet ju att regeringens partier
              egentligen inte är överens. Vi vet att det finns två partier som
              gärna skulle vilja ha gårdsförsäljning, Moderaterna och Centerpartiet.
              Medan jag förstår att Folkpartiet och KD är de som har bromsat
              detta. Det tackar jag dem för.
            </seg>
            <seg n="36619166">
              Gårdsförsäljning låter ju trevligt, men det handlar egentligen
              om att vi riskerar detaljhandelsmonopolet och Systembolaget. Två
              utredningar har visat på att en gårdsförsäljning, det vill säga
              att man där man producerar alkohol och bara där också ska kunna
              sälja just det egna vinet eller ölet, inte går när man är med
              i EU därför att det strider mot varors fria rörlighet och rätten
              att konkurrera. Man måste också sälja EU:s vin och öl eller de
              måste ha rätt att öppna butiker utanför Systembolaget och sälja
              de produkterna.
            </seg>
            <seg n="19624829">
              I den senaste utredningen kom man fram till att det inte heller
              går att säga att försäljningen bara ska ligga på producentställena.
              Den får ske på andra ställen, annars funkar det inte enligt etableringsfriheten
              i EU. Då skulle vi få små spritbutiker i tätorter och i storstäder
              också.
            </seg>
            <seg n="3cd66671">
              Det här riskerar självklart detaljhandelsmonopolet. Vi har ju
              det därför att folkhälsan är så viktig i den svenska alkoholpolitiken
              att vi därför har fått undantaget att behålla vårt systembolag.
              Att riskera ett av de viktigaste verktygen för en restriktiv alkoholpolitik
              tycker jag är synnerligen oansvarigt. Jag hoppas verkligen att
              vi kan vara överens om att det inte blir någon gårdsförsäljning.
            </seg>
            <seg n="e5a6abe9">
              Vi har ett annat problem nu som både Socialdemokraterna och Miljöpartiet
              var inne på. Det är näthandeln som bara växer. När jag skrev mitt
              inlägg damp det ned ett mejl. Det var inte första gången jag fick
              det. Viva la vida heter det. Leve livet från Vineo.se som tycker
              att jag ska beställa viner från dem: Köper du Viva la vida får
              du även våra fruktiga, sammetslena röda aprilviner för bara 895
              kronor utan hemleveranskostnad. Då hade de ett större paket som
              man betalade för. Lagligt, enkelt och bekvämt.
            </seg>
            <seg n="27f3d138">
              Det här är ren marknadsföring. Här säljer man på låga priser,
              extraerbjudanden och följer inte alls den ansvarsfulla alkoholförsäljning
              som Systembolaget ju har.
            </seg>
            <seg n="55e29371">
              Som sades här tidigare infördes denna möjlighet av en borgerlig
              regering när man lättade på alkohollagen. Men det finns all anledning
              att täppa till detta hål, tycker jag. Norge och Finland har gjort
              det. Det är inte alls tvunget på grund av några EU-regler att
              låta detta fortsätta på det här sättet. Nu är man uppe i ett åttiotal
              företag som är registrerade hos Skatteverket. Men det finns också
              de som kör svart och inte betalar skatt.
            </seg>
            <seg n="74e6208b">
              Vad jag förstår av den utredning som är tillsatt av regeringen
              vill man öka tillsynen och titta på åldersgränsen. När UNF har
              låtit ungdomar beställa har flera fått vinleveranser hem utan
              att de har uppnått åldern 20 år. Man följer alltså inte alls den
              åldersgräns som vi har i Sverige.
            </seg>
            <seg n="e36472b4">
              Kan Norge och Finland så kan också vi. En restriktiv alkoholpolitik
              har vi därför att alkoholen inte är vilken dryck som helst. Den
              skadar hälsa. Risk och missbruk påverkar människor och barns och
              familjers möjligheter till ett bra liv. Det påverkar hela samhällets
              sätt att fungera. Det är också en stor samhällskostnad, som påpekades
              här tidigare. Det kostar i hälsa och livskvalitet, och vi kommer
              att fortsätta att slåss för en restriktiv alkoholpolitik där vi
              sätter människors hälsa i centrum. Det bästa vi kan göra nu är
              kanske att se till att vi har kvar Systemets detaljhandelsmonopol
              och att vi täpper till det nya sätt att tjäna pengar och marknadsföra
              alkohol i Sverige som näthandeln är.
            </seg>
          </u>
          <note type="speaker" n="108719b7">
            Anf. 69 METIN ATASEVEN (M):
          </note>
          <u who="metin_ataseven_88ece3" xml:id="i-1d3f3e776862e96d-1" n="d9f2fa29">
            <seg n="12ca8690">
              Herr talman! I dag har vi debatt om alkoholfrågor, som sagt.
              Det har hänt en hel del inom området de senaste åren. Vi fick
              en ny alkohollag i början av 2011 och en alkohol-, narkotika-,
              dopnings- och tobaksstrategi.
            </seg>
            <seg n="51f554fb">
              ANDT-strategin har långsiktiga mål som regeringen har satt upp.
              En restriktiv alkoholpolitik ligger till grund för riktpunkterna.
              Strategins mål handlar bland annat om att tillgången till narkotika,
              dopning, alkohol och tobak ska minska. Barn ska skyddas mot skadliga
              effekter orsakade av alkoholen. Antalet barn och unga som debuterar
              tidigt med alkohol ska successivt minska. Antalet personer som
              utvecklar skadligt bruk, missbruk eller är beroende av alkohol
              ska bli färre. Personer med missbruk eller beroende ska ha ökad
              tillgänglighet till vård och stöd av god kvalitet. Antalet döda
              och skadade på grund av sitt eget eller andras bruk av alkohol
              ska minska. Vi ska ha en folkhälsobaserad och restriktiv syn på
              ANDT inom EU och internationellt. Målen med strategin är ett samhälle
              med minskade medicinska och sociala skador orsakade av alkohol.
              Dessa mål är ständigt aktuella och har ingen bortre tidsgräns.
            </seg>
            <seg n="b139444e">
              Herr talman! En tidig alkoholdebut kan medföra alkoholproblem
              och missbruk senare i livet. Därför satsar regeringen på att skjuta
              upp alkoholdebuten för ungdomar och minska den skadliga alkoholkonsumtionen.
              Det handlar om att jobba långsiktigt och med förebyggande insatser.
              ANDT-strategin är en femårig samlad strategi där regeringens mål
              är att öka förutsättningarna för långsiktighet, ökad samordning
              och samverkan mellan myndigheter och andra aktörer.
            </seg>
            <seg n="36fa024b">
              Regeringen har också som prioriterat mål i ANDT-politiken att
              öka kunskaperna om marknadsföring av alkohol samt dess effekter
              på konsumtionen. Därför har regeringen beslutat om kommittédirektivet
              Tillsyn av marknadsföring av alkoholdrycker och tobak samt tillsyn
              och ålderskontroll vid e-handel och hemleverans av alkoholdrycker
              . Det är en pågående kartläggning och probleminventering om marknadsföring
              av alkoholdrycker, tobak, e-handel och hemleverans av alkoholdrycker.
              Utredaren ska kartlägga omfattningen av marknadsföringen av alkohol
              och inriktningen på denna. Utredaren ska också analysera vilka
              brister som finns i tillämpningen och regelverket för marknadsföringen
              av alkoholdrycker och se över i vilken omfattning barn och unga
              exponeras för marknadsföring av alkoholdrycker samt kartlägga
              vilka metoder som används.
            </seg>
            <seg n="d153d359">
              Vi kommer att få författningsförslag på hur tillsynen av e-handel
              och hemleverans av alkohol bör bedrivas och om ålderskontrollen
              behöver säkerställas. Resultatet av uppdraget ska redovisas senare
              i år med nödvändiga förslag om ändringar.
            </seg>
            <seg n="a371e554">
              Herr talman! I Centralförbundet för alkohol- och narkotikaupplysnings
              senaste rapportering framgår att alkoholkonsumtionen fortsätter
              att minska och att berusningsdrickandet har minskat bland Sveriges
              ungdomar i nionde klass och i gymnasiet. Det är glädjande att
              det går åt rätt håll, men det är också viktigt att man fortsätter
              att sätta in stödåtgärder mot ungdomar som brukar alkohol och
              visar tendenser till missbruk så att de blir hjälpta i tid. Skolan
              fyller här en mycket viktig funktion när det gäller att synliggöra
              och hjälpa de ungdomar som är på väg att hamna i en skadlig alkoholkonsumtion.
            </seg>
            <seg n="d4208b7e">
              De flesta konsumenter av alkohol uppskattar alkoholdrycker och
              dricker dem med måtta, men vi ska inte bortse från att alkoholen
              samtidigt är ett av våra största folkhälsoproblem. Ju mer alkohol
              som konsumeras av befolkningen i vårt land, desto fler sjukdomar,
              olyckor och sociala problem får vi som en direkt konsekvens. Målet
              för regeringen är därför att minska den totala konsumtionen av
              alkohol.
            </seg>
          </u>
          <note n="16f8168a">
            Jag yrkar bifall till förslaget i betänkandet och avslag på alla
            motioner.
          </note>
          <note type="speaker" n="49b3cba4">
            Anf. 70 EVA OLOFSSON (V) replik:
          </note>
          <u who="eva_olofsson_993bb0" xml:id="i-36aa8a2ed4c9c331-1" n="79b7e403">
            <seg n="3a0d5efa">
              Herr talman! Jag skulle vilja fråga om de motioner som jag talade
              om. Det är moderata personer som står bakom alla dessa. Är de
              udda röster i Moderata samlingspartiets alkoholpolitik, eller
              står de för en linje som är partiets alkoholpolitik där man slopar
              detaljhandelsmonopol och börjar sälja fritt lite här och där i
              livsmedelsbutiker? Man gör det då till en näringslivsfråga där
              entreprenörskap verkar bli det som blir gällande.
            </seg>
            <seg n="3ab14bf1">
              Som en koppling till detta kan jag instämma i mycket av det som
              sades här tidigare om att minska skadorna och användningen. Det
              gäller inte minst att minska totalkonsumtionen; det är en viktig
              modell.
            </seg>
            <seg n="b0e98034">
              Jag har lite svårt att få detta att gå ihop med gårdsförsäljning.
              Jag skulle vilja ställa frågan: Var står Moderaterna där? Kan
              vi lita på att det inte kommer något förslag om gårdsförsäljning
              från regeringen? Det är helt tydligt att det skulle äventyra Systembolaget.
              De utredningar som har gjorts på området har varit tydliga.
            </seg>
          </u>
          <note type="speaker" n="8026d48e">
            Anf. 71 METIN ATASEVEN (M) replik:
          </note>
          <u who="metin_ataseven_88ece3" xml:id="i-1d3f3e776862e96d-2" n="d9f2fa29">
            <seg n="918dfe8c">
              Herr talman! Vi är tydliga med att vi vill behålla detaljhandelsmonopolet
              precis som det är. Vi vill ha en restriktiv alkoholpolitik så
              att vi kan minska skadorna i framtiden. När det gäller gårdsförsäljning
              är det på intet sätt tänkt att det ska ta bort detaljhandelsmonopolet.
              Vi vill ha det hela säkert, och vi värnar detaljhandelsmonopolet.
            </seg>
          </u>
          <note type="speaker" n="3858a9b0">
            Anf. 72 EVA OLOFSSON (V) replik:
          </note>
          <u who="eva_olofsson_993bb0" xml:id="i-36aa8a2ed4c9c331-2" n="79b7e403">
            <seg n="b91158dc">
              Herr talman! Jag tycker att det är bra att Metin Ataseven uttrycker
              så tydligt att ni står bakom en restriktiv alkoholpolitik. Ju
              fler som gör det, desto bättre.
            </seg>
            <seg n="a40911a3">
              Men jag har lite svårt att se vart gårdsförsäljningen tar vägen.
              Delar ni inte de synpunkter som kom i de två utredningarna om
              att gårdsförsäljning inte går att införa på det sätt som man har
              tänkt sig när man talade om det? Det finns regler i EU som gör
              att man inte kan begränsa försäljningen, och detta skulle kunna
              äventyra Systembolagets detaljhandelsmonopol. Är det verkligen
              värt det?
            </seg>
            <seg n="f5b8a880">
              Den andra frågan gäller näthandeln. Det finns direktiv för att
              titta över detta. Ålderskontrollen fungerar inte, som jag sade
              förut. Det görs ohämmad reklam som vi får på alla möjliga sätt.
              Näthandeln växer. I de direktiv som finns för utredningen tas
              inte alls upp att man ska titta på lagligheten. Om man vill ha
              en restriktiv alkoholpolitik är det kanske dags att också täppa
              till den expanderande näthandeln. Det gäller direkta vinstintressen
              av att sälja så mycket alkohol som möjligt. Detta sprids nu i
              form av mejl, på sociala medier, brev i brevlådan och annat som
              jag har fått och som jag antar att många andra också får.
            </seg>
          </u>
          <note type="speaker" n="f930b531">
            Anf. 73 METIN ATASEVEN (M) replik:
          </note>
          <u who="metin_ataseven_88ece3" xml:id="i-1d3f3e776862e96d-3" n="d9f2fa29">
            <seg n="caa86897">
              Herr talman! Vi har en utredning på gång som handlar om tillsyn
              och marknadsföring av alkoholdrycker, tobak, tillsyn av ålderskontroll
              och e-handel. Det blev tillåtet att ta in alkohol för annans eller
              egen räkning den 1 juli 2008, och det är inga problem med själva
              tillåtenheten. Det som har varit problemet är att vi inte har
              kunnat utöva en bra tillsyn och upprätthålla ålderskontrollen.
              Det är det som utredaren kommer att se över och förhoppningsvis
              hitta en bra lösning för.
            </seg>
          </u>
          <note type="speaker" n="f4786ecf">
            Anf. 74 BARBRO WESTERHOLM (FP):
          </note>
          <u who="barbro_westerholm_07b327" xml:id="i-91c529706bc8bffa-0" n="5f6748c5" next="i-a082ca19fffa75e4-0"/>
          <note n="a69c1ed1">
            Herr talman! Först yrkar jag bifall till förslaget i betänkandet
            och avslag på reservationerna.
          </note>
          <u who="barbro_westerholm_07b327" xml:id="i-a082ca19fffa75e4-0" n="5f6748c5" prev="i-91c529706bc8bffa-0">
            <seg n="29487dfb">
              Alkoholfrågan är en del av ANDT-politiken. Det blir ibland konstigt
              när vi separerar alkohol, narkotika och tobak från varandra. De
              hänger nära ihop när det gäller åtgärder för att förebygga, minska
              bruk och så vidare. För många ungdomar är tobaken inkörsporten.
              Det är därifrån resan fortsätts med alkohol, och sedan går man
              vidare till dopningspreparat och narkotika. Det gäller att täppa
              till så tidigt som möjligt i den här kedjan.
            </seg>
            <seg n="38b6c0f2">
              Folkpartiets politik på det här området är tydlig: Vi ska ha
              en restriktiv alkoholpolitik, försöka senarelägga alkoholdebut,
              minska konsumtionen, skapa respekt för alkoholen som ett vanebildande
              ämne och nå storkonsumenter i dag faktiskt en del äldre kvinnor,
              och det har vi debatterat tidigare här i riksdagen och göra insatser
              där alkoholskatten är ett viktigt inslag. Systembolaget ska vi
              naturligtvis värna, värna, värna som en verkligt viktig del av
              alkoholpolitiken.
            </seg>
            <seg n="60c55602">
              Systembolaget står för kvalitet. Jag har säkert sagt flera gånger
              tidigare här i kammaren att vi har utländska gäster som går till
              Systembolaget, för där kan man få viner till bra pris som är av
              bra kvalitet. Opinionssiffrorna visar att svenska folkets förtroende
              för Systembolaget är väldigt stort, väldigt stort jämfört med
              vad svenska folket tycker om till exempel oss politiker eller
              journalister något att tänka på.
            </seg>
            <seg n="44460351">
              Det finns massor av siffror på i hur stor andel av befolkningen
              och i vilka åldersgrupper som man ser riskbeteenden. Det tänker
              jag inte gå in på i den här diskussionen utan mer säga att det
              var tillfredsställande att riksdagen 2010 tog beslut om ANDT-politiken
              för implementering och att vi bygger vidare på den. Det innebär
              att de 260 miljoner per år som satsas går till dem som arbetar
              på fältet. Vi tar här beslut om lagar och pengar till satsningar,
              men det är ute bland vanliga människor som arbetet ska bedrivas
              av kommuner, landsting, Folkhälsoinstitutet, och en mycket stor
              betydelse har också det civila samhället, ungdomsorganisationer,
              skolor och så vidare. Det här är någonting som vi ska vidareutveckla
              och göra det i tiden. Insatser som kan stämma i dag kanske inte
              alls stämmer när det gäller morgondagens unga och äldre människor.
              Samhället förändras hela tiden.
            </seg>
            <seg n="21782cfc">
              Det är ganska få områden som tas upp i motionerna. Miljöpartiet
              lyfter fram att Sverige ska bli aktivare i EU. Men vi är väldigt
              aktiva både i EU och i Världshälsoorganisationen. Vi har stort
              förtroende där. Det är ett antal länder som avundas oss att vi
              etablerade Systembolaget en gång i tiden och som skulle önska
              att de kunde göra detsamma.
            </seg>
            <seg n="f2d0502a">
              I fråga om marknadsföring, e-handel och dylikt känner jag att
              jag byter plats i tankarna med oppositionen. Om jag satt i oppositionen
              skulle jag dundra på och säga: Det här måste ni göra någonting
              åt. Men nu sitter jag i ett av regeringspartierna, och vi har
              en utredare. Ska vi gå fram med förändringsförslag måste vi ha
              ett bra underlag, och då kan vi inte bara stå och dundra på barrikaderna.
              Det är därför som vi har satt till den här utredningen. Jag tycker
              inte man ska ha förutfattade meningar om var den ska landa.
            </seg>
            <seg n="5589973d">
              Jag har skrivit artiklar om bag-in-boxarna, om fyra liter till
              priset av tre och annat. Men det var när jag inte visste att det
              var omöjligt att höja priset och vilka konsekvenser det skulle
              ha. Systembolaget sköter sig här, och skattesatsen är satt efter
              inköpspriset. Men punktskatten då, ska vi inte ta det? Men när
              juristerna djupdyker i det visar det sig att vi skulle få betala
              mer för till exempel mjölkförpackningar. Jag kan se de barnfamiljer
              som skulle höja hurrarop för det bara för att vi skulle göra någonting
              åt bag-in-boxarna. Jag tror inte att det skulle vara en gångbar
              väg.
            </seg>
          </u>
          <note type="speaker" n="cd00212c">
            Anf. 75 EVA OLOFSSON (V) replik:
          </note>
          <u who="eva_olofsson_993bb0" xml:id="i-36aa8a2ed4c9c331-3" n="79b7e403">
            <seg n="b4661fff">
              Herr talman! Det mesta Barbro Westerholm tycker om alkoholpolitiken
              håller vi i Vänsterpartiet med om. Men Barbro Westerholm duckade
              när det gäller näthandeln ganska rejält. Utredaren har inte alls
              fått i uppdrag att titta på lagligheten utan på tillsynen och
              åldersgränserna, såvitt jag förstår. Barbro får gärna rätta mig.
              Vad som har hänt är att näthandeln växer. Nu är det ett åttiotal
              företag som i alla fall är registrerade, ett antal kör svart.
              IOGT har som vi alla vet anmält detta till polisen, och ärendet
              ligger i Citys åklagarkammare. Man ser det här som olagligt. Det
              var inte tänkt att det här skulle bli en näthandelsindustri med
              vinstintressen. Det var tänkt att privatpersoner skulle kunna
              ta hem någon flaska till sig eller för att ge till vänner. Men
              det har blivit en näthandelsindustri med tydliga vinstintressen,
              och man gör reklam väldigt aggressivt.
            </seg>
            <seg n="6c98caf2">
              Jag vet att Barbro Westerholm och Anders Andersson i min hemtidning
              Göteborgs-Posten skrivit en artikel om näthandel, Näthandeln hotar
              alkoholpolitiken. I artikeln ifrågasatte de om detta kunde vara
              lagligt. Är det inte så att det behövs en utredning som tittar
              på om det här är lagligt? Ska vi inte täppa igen hålet till näthandeln?
              Får vi en växande näthandelsindustri kommer det att bli svårt
              att hävda folkhälsoargumentet för att ha ett detaljhandelsmonopol.
            </seg>
          </u>
          <note type="speaker" n="4d257e6a">
            Anf. 76 BARBRO WESTERHOLM (FP) replik:
          </note>
          <u who="barbro_westerholm_07b327" xml:id="i-63d3a05039f80692-1" n="5f6748c5">
            <seg n="f2f34f9d">
              Herr talman! En utredning kommer att ta med alla fakta på papper
              som vi alla kan ta del av. Utredare har alltid möjlighet att gå
              vidare om man snubblar över mer och genom sina skrivningar ge
              fingervisningar om vad som behöver göras. Det är det underlaget
              som jag behöver.
            </seg>
            <seg n="db5fd913">
              Anders Andersson och jag står för vår artikel, och jag ser att
              Anders nickar här, om de problem som vi ser. Nu gäller det att
              täppa igen här. Men vi lever i en global värld med nätet överallt,
              och det här är inte så där alldeles snutet ur näsan att juridiskt
              klara ut. Jag vill se vad utredarna kommer fram till, och sedan
              får vi se hur vi går vidare.
            </seg>
          </u>
          <note type="speaker" n="4c5f2b22">
            Anf. 77 EVA OLOFSSON (V) replik:
          </note>
          <u who="eva_olofsson_993bb0" xml:id="i-36aa8a2ed4c9c331-4" n="79b7e403">
            <seg n="b5a341bc">
              Herr talman! Nu brukar det vara så att om det ska komma skarpa
              förslag från en utredare i den kanske mest kontroversiella frågan
              ska direktivet komma från regeringen, i alla fall om regeringen
              vill ha ett resultat åt det hållet. Jag misstänker snarare att
              man inte kunde få enighet om att lägga in en utredning av detta
              i direktiven.
            </seg>
            <seg n="dc7ee7d2">
              Den fråga som jag skulle vilja ställa till Folkpartiet och Barbro
              Westerholm är: Vill inte ni se över laglighetsfrågan? I er artikel
              skrev ni att ni i högsta grad tycker att det här är ett hot mot
              vår restriktiva alkoholpolitik och att man borde göra någonting
              åt det. Lägga fram ett skarpt förslag, om utredaren inte har fått
              den uppgiften, brukar faktiskt inte en utredare göra.
            </seg>
          </u>
          <note type="speaker" n="6fe417dc">
            Anf. 78 BARBRO WESTERHOLM (FP) replik:
          </note>
          <u who="barbro_westerholm_07b327" xml:id="i-63d3a05039f80692-2" n="5f6748c5">
            <seg n="7defc6f8">
              Herr talman! Jag tycker fortfarande, med en åsnas envishet, att
              utredarens resultat ska vi ha på bordet. Sedan får vi antagligen
              vart parti för sig ta ställning till hur vi går vidare.
            </seg>
            <seg n="5e7596bf">
              Folkpartiet är för en strikt alkoholpolitik och vill inte se
              någon vilda västern på det här området. Det är vad jag kan säga
              här och nu i dag.
            </seg>
          </u>
          <note type="speaker" n="64120486">
            Anf. 79 CHRISTER ENGELHARDT (S) replik:
          </note>
          <u who="christer_engelhardt_ae498f" xml:id="i-01fd94cab9191338-1" n="e244a4bd">
            <seg n="5c79b0a2">
              Herr talman! Barbro Westerholm avslutade sitt anförande med att
              hon hade talat färdigt i den här frågan för den är gången. Det
              var hon noga med att poängtera. Jag hoppas verkligen att Barbro
              Westerholm återkommer många gånger i de här frågorna och lägger
              fram sin syn på dem, för mycket av det som Barbro Westerholm tog
              upp i sitt anförande är vi mycket överens om. Det gläder mig att
              Barbro Westerholm är så tydlig på den här punkten.
            </seg>
            <seg n="2df23a57">
              Det är också trevligt att det finns en allians inom Alliansen
              mellan Folkpartiet och Kristdemokraterna i frågan om näthandel
              och de förslag som genomfördes 2008. Barbro Westerholm sade: Vore
              jag i opposition skulle jag dundra på. Men nu är inte Barbro Westerholm
              i opposition utan i majoritet, och då kan hon tydligen inte dundra
              på lika mycket. Trots allt har Barbro Westerholm dundrat på i
              form av artikeln. Jag tycker att det är bra om man fortsätter
              att dundra på även om man inte är riktigt överens inom regeringen
              i de här frågorna.
            </seg>
            <seg n="25e03232">
              Det var också det vi gjorde i opposition när man från borgerligt
              håll drev igenom detta. Det gjorde man därför att det var så otroligt
              bråttom, hävdade man då. Jag förde själv debatten med den ansvariga
              ministern i frågan och försökte bromsa in i detta men möttes av
              att vi kommer att dömas till skadestånd och tvingas att betala
              stora skadestånd redan från dag ett. Man var därför tvungen att
              skynda på. Efteråt kom det ett utslag som tydde på att vi egentligen
              inte hade behövt göra den här förändringen. Så nog har vi dundrat
              på.
            </seg>
            <seg n="cbcef83e">
              Jag skulle vilja ställa frågan till Barbro Westerholm: Hur tycker
              Barbro Westerholm att vi bör hantera frågan? Man borde kunna backa
              och vara tydlig från en utredares håll när förslaget läggs på
              bordet.
            </seg>
          </u>
          <note type="speaker" n="cc5a5d1b">
            Anf. 80 BARBRO WESTERHOLM (FP) replik:
          </note>
          <u who="barbro_westerholm_07b327" xml:id="i-63d3a05039f80692-3" n="5f6748c5">
            <seg n="52ce9207">
              Herr talman! Nu fortsätter åsnan med att säga att hon vill läsa
              vad utredaren kommer fram till. Vi ser själva vad som pågår på
              nätet och så vidare. Sedan får vi gå vidare med hur vi sätter
              ned fötterna. På vilket sätt kan vi sätta ned fötterna? Jag skulle
              önska att det blev en bred överenskommelse om hur vi ska kunna
              gå vidare, för saker och ting ska ju också hålla över val. Men
              jag är inte beredd i dag att säga hur de här fötterna kommer att
              placeras, för jag är inte ensam om att bestämma det.
            </seg>
            <seg n="180e456d">
              Däremot tror jag inte att Christer Engelhardt tror att jag tvivlar
              på hur jag vill ha det med alkoholpolitiken. Jag är ganska envis
              också. Somliga frågor kräver väldigt många beslut för att komma
              i mål, men de kommer i mål. Sedan vet jag att jag inte är Metusalem.
            </seg>
          </u>
          <note type="speaker" n="5b86cbb8">
            Anf. 81 CHRISTER ENGELHARDT (S) replik:
          </note>
          <u who="christer_engelhardt_ae498f" xml:id="i-01fd94cab9191338-2" n="e244a4bd">
            <seg n="8f3e19af">
              Herr talman! Det är tydligt att Barbro Westerholm har en åsnas
              envishet. Men jag skulle kunna säga: Sent ska syndaren vakna.
            </seg>
            <seg n="0022fb2e">
              Man har drivit igenom något, som man sedan insåg att man egentligen
              inte behövde göra, därför att man hade så väldigt bråttom. Men
              jag hoppas verkligen att majoriteten kommer till besinning i den
              här frågan och att den verkligen landar på ett bra sätt, för det
              är definitivt inte bra som det är i dag. Det har också alliansen
              inom Alliansen mellan Folkpartiet och Kristdemokraterna egentligen
              redan konstaterat.
            </seg>
            <seg n="5a9d4c89">
              Fortsätt vara envis, Barbro Westerholm, men åt rätt håll i den
              här frågan!
            </seg>
            <seg n="e9864b4e">
              Jag skulle vilja ta upp en annan fråga med Barbro Westerholm.
              Det handlar om detta med mängdrabatten. Barbro Westerholm var
              inne på i sitt anförande, och det är också något som jag har fått
              signaler om, att nöten är ganska svår att knäcka.
            </seg>
            <seg n="e3323331">
              Socialutskottet var inbjudet till IOGT-NTO. När vi satt där runt
              bordet och pratade togs bland annat upp att det trots allt finns
              en möjlighet när det gäller mängdrabatt att lägga på en extra
              avgift om man kan hävda att man specialdestinerar pengarna till
              särskilt ändamål. Då skulle man till exempel kunna ha det som
              en intäkt för alkoholforskning inom det här området. Jag skulle
              vilja höra hur Barbro Westerholm tänker kring detta. Finns möjligheten
              att lägga på en avgift som gör att man minskar den så kallade
              mängdrabatten och kan specialdestinera pengarna till exempelvis
              alkoholforskning? Det skulle vara intressant att veta hur Barbro
              Westerholm ser på det förslaget och om det skulle kunna gå igenom.
            </seg>
          </u>
          <note type="speaker" n="1f3a9efc">
            Anf. 82 BARBRO WESTERHOLM (FP) replik:
          </note>
          <u who="barbro_westerholm_07b327" xml:id="i-63d3a05039f80692-4" n="5f6748c5">
            <seg n="3e753b11">
              Herr talman! När det gäller det snabba beslutet ja, den juridiken
              var knölig är jag inte så säker på att det var fel när det fattades.
            </seg>
            <seg n="7ba9cb2f">
              Sedan detta med specialdestinerade skatter. När jag var på Socialstyrelsen,
              vilket var väldigt länge sedan, i mitten av 80-talet, försökte
              vi lägga en ettöring på cigaretter som skulle riktas till folkhälsoarbete
              och forskning. Sedan har vi i alla sammanhang på tobakssidan försökt
              få till en specialdestinerad peng. Men det har inte gått under
              vare sig socialdemokratisk regering eller alliansregering, från
              början av 90-talet med socialdemokratisk regering fram tills vi
              fick makten 2006, så vi får nog hitta på någon ny strategi för
              att få regeringsmakten, alla färger, att böja sig för att göra
              enligt ett sådant förslag.
            </seg>
            <seg n="9775db2f">
              Jag skulle inte alls ha något emot att vi gick in på sådana här
              specialdestinerade avgifter för att kunna driva folkhälsoarbete
              vidare. Men det har blivit nej från alla finansministrar och så
              vidare sedan jag mötte frågan jag tror att det var 1984.
            </seg>
          </u>
          <note type="speaker" n="6beff3c3">
            Anf. 83 RICKARD NORDIN (C):
          </note>
          <u who="lise_nordin_4160b2" xml:id="i-6ee718306faddaa6-0" n="9790be96">
            <seg n="a609fc27">
              Herr talman! Jag vill börja med att yrka bifall till förslaget
              i betänkandet och avslag på reservationerna.
            </seg>
            <seg n="6a4328ca">
              Det är glädjande att det ändå finns en så pass stark samsyn över
              partigränserna kring alkoholpolitiken i Sverige. Vi kan visserligen
              skilja oss i vissa detaljfrågor, för det känns ändå som detaljfrågor
              i sammanhanget. Det märker vi också i dagens debatt, när vi läser
              betänkandet och lyssnar på debatter sedan tidigare. Vi är ändå
              relativt överens om att vi ska ha en restriktiv alkoholpolitik,
              en politik där vi minskar de medicinska och sociala skadorna som
              orsakas av alkohol genom att förhindra skadlig alkoholkonsumtion
              och skadliga dryckesvanor.
            </seg>
            <seg n="b3354225">
              Men den svenska alkoholpolitiken är inte längre bara svensk.
              Den styrs ganska mycket av EU och internationella förordningar,
              som vi också har hört här i debatten från många håll. Vi i Centerpartiet
              skulle gärna se att vi inom EU försöker höja minimiskatterna på
              alkohol så att vi får upp golvet i många andra länder.
            </seg>
            <seg n="d9bf2d1c">
              Det talas bland annat om bordershops. Jag vet att det finns färjebolag
              som öppnar butiker vid tyska gränsen, dit de skickar ned svenskar
              och mer eller mindre konkurrerar med Systembolaget. Det intressanta
              är att vi gör samma sak i Sverige. Vi gör precis likadant mot
              Norge med våra butiker som finns i Strömstad exempelvis. Det är
              klart att den norska politiken inte är jätteglad åt det. Det här
              är något som vi måste arbeta med gemensamt över gränserna, inte
              bara inom EU utan också med Norge och andra länder, för det är
              ganska oroande.
            </seg>
            <seg n="5231bd76">
              Det är också oroande när man hör på nyheterna, så sent som den
              här veckan, att Danmark ska minska sin skatt på alkohol för att
              konkurrera med den tyska lågskattepolitiken. Det är inte den vägen
              vi ska gå i första hand. Vi vill att de som har lägst skatter
              på alkohol i EU gärna ska öka skatterna mot vår nivå snarare än
              att vi ska sänka skatten mot deras.
            </seg>
            <seg n="1fbe11bc">
              Regeringen har ett ganska kraftfullt åtgärdsprogram från 2012
              vad gäller alkohol, narkotika, dopning och tobak, och 260 miljoner
              kronor per år är avsatta för långsiktiga satsningar.
            </seg>
            <seg n="f157c2dd">
              Ett av de intressantaste pågående projekten är just den utredning
              om marknadsföring och e-handel som vi har talat ganska mycket
              om i dag. Alkoholreklamen har fördubblats de senaste åren, mestadels
              via utlandssänd tv och internet. Här är känslan att lagstiftningen
              inte riktigt hänger med.
            </seg>
            <seg n="25fa7994">
              Det gäller att vi skyddar barn och unga men också vuxna från
              en del av denna alkoholreklam. Inte minst när det gäller sociala
              medier är det oerhört knepigt att se hur vi ska få detta att fungera
              på ett bra sätt.
            </seg>
            <seg n="2fa2eaaa">
              Jag ser fram emot utredarens förslag på dessa punkter, och jag
              hoppas att vi återkommer till dem i kammaren.
            </seg>
            <seg n="b221f746">
              Lagändringen från 2008, som det också talas om i betänkandet
              och som det hänvisas till i flera reservationer, ska också följas
              upp. Det handlar om att föra in alkohol för annan persons räkning
              för privat konsumtion.
            </seg>
            <seg n="2138fcc5">
              När beslutet togs konstaterade man att det var en ganska liten
              del. Vi har dock sett att det har etablerats flera e-handelsföretag.
              Då är det viktigt att utvärdera och inte minst kontrollera den
              tillsyn och ålderskontroll som ska göras i samband med dessa företags
              transport av alkohol.
            </seg>
            <seg n="2c4bc513">
              Det är också viktigt att kontrollera hur försäljningen och konsumtionen
              generellt sett påverkas av detta. Det är därför glädjande att
              utredaren har fått i uppdrag att titta på många av dessa frågor.
            </seg>
            <seg n="d4ce719a">
              Utredaren ska redovisa sitt uppdrag ganska snart. Vi talar ofta
              om utredningen som något som ligger långt fram i tiden, men den
              1 juli i år är det deadline. Jag tror att vi alla med spänning
              ser fram emot vad utredaren kommer fram till, och jag misstänker
              att vi då återkommer i debatten.
            </seg>
          </u>
          <note type="speaker" n="5884b7b4">
            Anf. 84 CHRISTER ENGELHARDT (S) replik:
          </note>
          <u who="christer_engelhardt_ae498f" xml:id="i-01fd94cab9191338-3" n="e244a4bd">
            <seg n="6fc0aae6">
              Herr talman! Rickard Nordin sade i sitt anförande att Systembolaget
              enligt samma modell som bordershops etablerar sig nära norska
              gränsen, vilket säkert inte gillas av den norska regeringen. Systembolagets
              roll i Sverige är dock inte att etablera sina butiker vid norska
              gränsen för att locka norrmän att handla på Systembolaget. Den
              synen har Systembolaget definitivt inte när det gäller att etablera
              butiker. Det finns en tydlig inriktning på att det ska finnas
              en systembolagsbutik i varje kommun, och det är de tillgänglighetskriterier
              man har. Det står inget om att man ska rikta sig mot norska konsumenter.
            </seg>
            <seg n="4a08f455">
              Rickard Nordin sade också att vi har en stor samsyn i politiken
              och att det är detaljfrågor som skiljer oss åt. Ja, det är det
              nog, och en sådan detaljfråga, i Rickard Nordins ögon, är gårdsförsäljningen.
              Det är den fråga som Centerpartiet är mest aktivt inom regeringen
              att driva. Varför är det så, Rickard Nordin?
            </seg>
            <seg n="9356a1e5">
              Vi känner väl till alkoholens medicinska och sociala skadeverkningar,
              och vi ser hur barn som växer upp i familjer som konsumerar och
              missbrukar alkohol far illa. Ändå är den viktigaste alkoholpolitiska
              frågan för Centerpartiet att fyrtiotalet aktörer ska få rätt att
              via gårdsförsäljning sälja egenproducerat vin och öl direkt till
              konsumenten.
            </seg>
            <seg n="b8871043">
              Är detta verkligen det viktigaste för Centerpartiet när vi talar
              om betydligt allvarligare problem i bakvattnet av alkoholkonsumtionen?
            </seg>
          </u>
          <note type="speaker" n="a3e82e75">
            Anf. 85 RICKARD NORDIN (C) replik:
          </note>
          <u who="lise_nordin_4160b2" xml:id="i-6ee718306faddaa6-1" n="9790be96">
            <seg n="72f843eb">
              Herr talman! Centerpartiets allra viktigaste fråga är att vi
              vill främja måttfulla dryckesvanor och arbeta för nykterhet bland
              minderåriga, gravida och trafikanter. Vi vill också att alkoholkonsumtionen
              generellt sett ska minska. Det står klart och tydligt i våra dokument
              och på vår hemsida.
            </seg>
            <seg n="b76e5943">
              Det är dock ingen stor debattfråga eftersom vi är ganska överens
              om det här inne, och då kommer kanske gårdsförsäljningen fram
              på ett annat sätt. Läser man vårt partiprogram, våra dokument
              och vår hemsida är det dock tydligt att det stora intresset inte
              ligger där.
            </seg>
            <seg n="25421f1a">
              Centerpartiet tycker att privata företag som vill ha en viss
              försäljning av egenproducerad alkohol i samband med studiebesök,
              föreläsningar eller annan upplevelseverksamhet ska ges möjlighet
              till det. Vi beklagar att vi inte har fått med oss hela regeringen
              på det, men så fungerar regeringspolitiken.
            </seg>
            <seg n="2f5965b9">
              Det goda som har kommit ur denna diskussion är att Systembolaget
              har möjliggjort för kunder att beställa dessa produkter. Systembolaget
              har ju inte ett totalt utbud. Debatten har alltså gjort det lättare
              för företagen i och med att Systembolaget har ändrat sig i viss
              mån, vilket vi tycker är ett steg i rätt riktning.
            </seg>
            <seg n="fb42ae20">
              Så till Systembolaget och handeln mot norska konsumenter. När
              det öppnades en ny systembolagsbutik i Strömstad häromåret löd
              en tidningsrubrik: Systembolaget bygger monsterbutik i Strömstad.
            </seg>
            <seg n="223b0f42">
              Det är en av de systembolagsbutiker som har störst omsättning.
              Hade butiken varit bara för Strömstadskonsumenterna hade det kanske
              varit en eller två kassor, inte åtta nio stycken. För mig är det
              tydligt att man också riktar sig mot norska konsumenter eftersom
              de är en stor kundgrupp.
            </seg>
          </u>
          <note type="speaker" n="1d0ad03f">
            Anf. 86 CHRISTER ENGELHARDT (S) replik:
          </note>
          <u who="christer_engelhardt_ae498f" xml:id="i-01fd94cab9191338-4" n="e244a4bd">
            <seg n="d21ad0f4">
              Herr talman! Här gör vi olika bedömningar av Systembolagets roll
              när det gäller att etablera butiker. Jag hävdar fortfarande att
              man inte gör det för att gynna norska konsumenter.
            </seg>
            <seg n="0dc37786">
              Jag har varit inne på Centerpartiets hemsida och läst det som
              handlar om alkoholpolitiken, och jag tycker inte att gårdsförsäljningen
              är någon liten fråga. Den har lika mycket utrymme som de andra
              så kallade viktiga delarna som Rickard Nordin tog upp i sin replik.
            </seg>
            <seg n="47d86609">
              Där står också att Centerpartiet vill jobba för högre minimiskatter
              inom EU, vilket Rickard Nordin också sade i sitt anförande. Det
              är bra. Samtidigt står det att Centerpartiet jobbar för sänkt
              alkoholskatt i Sverige. Hur ser Rickard Nordin på detta med högre
              minimiskatter inom EU men sänkt alkoholskatt i Sverige? Jag får
              inte den ekvationen att gå ihop.
            </seg>
            <seg n="8c43a6ab">
              Matlandet Sveriges ambassadörer har skrivit hyllningsartiklar
              om gårdsförsäljning. Det är på denna debattnivå Centerpartiet
              lägger sig i alkoholpolitiken när man till varje pris försöker
              driva igenom frågor om gårdsförsäljning. Det är beklagligt att
              det är det största ropet Centerpartiet har när vi åter står inför
              stora sociala och medicinska skadeverkningar i bakvattnet av alkoholkonsumtionen.
            </seg>
            <seg n="c988f932">
              Centerpartiet måste jobba upp sig argumentationsmässigt. Om vi
              nu är så överens om den restriktiva alkoholpolitiken har Centerpartiet
              ett jobb att göra i denna fråga.
            </seg>
          </u>
          <note type="speaker" n="1bc6603d">
            Anf. 87 RICKARD NORDIN (C) replik:
          </note>
          <u who="lise_nordin_4160b2" xml:id="i-6ee718306faddaa6-2" n="9790be96">
            <seg n="1f532ff6">
              Herr talman! Jag tycker att fler borde läsa Centerpartiet hemsida.
              Då kan man se att gårdsförsäljningen är punkt 8 av 8. Längst ned
              står det att Centerpartiet vill verka för införande av gårdsförsäljning
              av alkoholdrycker. Det finns sju ganska intressanta punkter utöver
              denna, varav punkt 1 är att behålla Systembolaget som statligt
              monopol.
            </seg>
            <seg n="c3da56c3">
              Där är det knepigt, men å andra sidan har vi en utredning från
              2010 som säger att det finns en möjlighet för dem som tillverkar
              alkoholprodukter yrkesmässigt att med tillstånd genomföra försäljning
              av begränsade kvantiteter.
            </seg>
            <seg n="a2475074">
              Christer Engelhardt får nog räkna lite på statistiken om han
              tycker att denna fråga tar lika mycket plats som allt det andra.
            </seg>
            <seg n="f5f74f9f">
              Vi har problem med illegal försäljning av alkohol. I min hemstad
              är langning och att man tar det över gränsen för att det är så
              mycket billigare ett stort problem.
            </seg>
            <seg n="4e2375c8">
              Vi vill inte ha en generell sänkning av alkoholskatten, men vi
              tycker att det finns vissa möjligheter när det gäller vin och
              öl. Här kan man titta över hur det skulle slå mot den illegala
              försäljningen och hur vi kan göra det bättre. Detta ingår dock
              i ett stort paket och kan inte göras enskilt. Det krävs att vi
              har med oss polisen och att vi har betydligt bättre lagstiftningsresurser
              så att vi kan påverka den illegala försäljningen på andra sätt
              också.
            </seg>
            <seg n="9d0b1bb8">
              Det finns alltså ganska många olika saker. Man måste läsa det
              i sin helhet, och det tycker jag att fler kan gå in och göra på
              vår hemsida.
            </seg>
          </u>
          <note type="speaker" n="39ee1835">
            Anf. 88 ANDERS ANDERSSON (KD):
          </note>
          <u who="anders_andersson_62a6e6" xml:id="i-022037c84ae39eac-3" n="c3b55fab">
            <seg n="c940685c">
              Herr talman! Vi debatterar nu ett ämne som socialt och medicinskt
              hör till de absolut största och kanske mest komplexa. Alkohol
              är inte vilken vara som helst.
            </seg>
            <seg n="3197725f">
              Jag har personligen varit engagerad i det förebyggande alkohol-
              och drogarbetet som är byggt på en solidariskt restriktiv grundsyn
              i alkoholpolitiken. Detta engagemang har jag sedan tonåren och,
              i princip varje vecka, också som riksdagsledamot.
            </seg>
            <seg n="5e6fa873">
              I den här debatten skulle jag vilja fokusera på en spännande
              trend som finns bland ungdomar och som tidigare berördes i ett
              anförande. Det finns mycket kloka ungdomar som säkert har en hel
              del att lära oss som har passerat den åldersgruppen.
            </seg>
            <seg n="c3b7a770">
              Jag vill lyfta fram en rapport som för mig och många ideellt
              arbetande i det förebyggande alkoholarbetet känns som ett extra
              glädjeämne. 2012 års drogvaneundersökning från CAN visar att färre
              skolelever dricker alkohol och att de väntar med alkoholdebuten.
              Alkoholkonsumtionen är den lägsta sedan 1970-talet. Vem vågade
              tro det för tio år sedan? När jag själv var tonåring på 70-talet
              var det ingen som vågade se och tro att den utveckling som vi
              har haft skulle vara möjlig att uppnå långsiktigt.
            </seg>
            <seg n="17415db1">
              Drogvaneundersökningen är ett kvitto på glädjande signaler om
              att ungdomar blir allt klokare när det gäller den egna hälsan
              och livsstilen. Undersökningen visar också att tusentals ungdomar
              som en extra bonus för att de är nyktra slipper råka ut för olyckor
              och slipper oskyddat och oönskat sex och slipper bråk och en hel
              del av det stök som följer med en hög alkoholkonsumtion. De alkoholrelaterade
              skadorna för dessa ungdomsgrupper har halverats sedan år 2000.
            </seg>
            <seg n="0146868f">
              När uppmärksammar vi denna utveckling? Det är alldeles för sällan.
              De alkoholrelaterade skadorna för den ungdomsgrupp som finns på
              högstadiet och gymnasiet har halverats sedan år 2000. Orsaken
              är ganska enkel, kommer CAN fram till. Det är att allt färre unga
              dricker.
            </seg>
            <seg n="fc2f3629">
              CAN, Centralförbundet för alkohol- och narkotikaupplysning, har
              genomfört skolenkäter om drogvanor alltsedan 1971. Det är en europeiskt
              och internationellt historisk undersökning som ligger till grund
              för den vetenskap som finns. Det är elever i årskurs 9 på högstadiet
              och årskurs 2 i gymnasiet som är tillfrågade.
            </seg>
            <seg n="3bc9c952">
              Hälsotrenden i dagens samhälle bidrar säkert till en positiv
              del i detta utrednings- och utvecklingsarbete. Det är en allmän
              hälsotrend. Förutom hälsotrenden finns det ett brett ideellt engagemang
              i olika organisationer som jobbar med barn och ungdomar. Vi ska
              inte heller bortse från de aktiva föräldrar som vill ge en god
              uppväxt till dagens ungdomar. Men kampen mot alkohol och andra
              droger måste ständigt fortgå. Det är något vi måste ha fokus på,
              och det är därför den debatt vi har i dag är viktig.
            </seg>
            <seg n="dc6aba04">
              Jag är glad över att vi nu kan konstatera att det förebyggande
              arbetet mot alkohol, tobak och narkotika som har intensifierats
              under alliansregeringen och som vår barn- och äldreminister Maria
              Larsson har varit oerhört angelägen om att lyfta fram som en av
              de viktiga framtidsfrågorna har givit resultat. Den antagna ANDT-strategin,
              som vi hänvisar till i utskottets betänkande, sträcker sig nu
              till 2015.
            </seg>
            <seg n="e4adea39">
              Arbetet med ANDT-strategin bedrivs i nära samarbete mellan kommuner
              och landsting, framför allt mellan socialtjänst, skola och hälso-
              och sjukvård och ett starkt engagemang från de idéburna organisationerna.
              Alla är viktiga och alla kan bidra till att behålla utvecklingen
              och se till att fler ungdomar och även äldre får bättre hälsa.
            </seg>
            <seg n="1b5a9061">
              Herr talman! Bland de frågor som uppmärksammas i regeringens
              alkoholpolitiska arbete finns utredningen om tillsyn av marknadsföring
              och e-handel med alkoholdrycker.
            </seg>
            <seg n="d2deb6ac">
              Under de senaste tre åren har investeringarna i alkoholreklam
              mer än fördubblats. De uppgick 2011 till över 800 miljoner kronor.
              Därför välkomnar jag att den utredning som nu pågår har fått ett
              tydligt uppdrag av regeringen att analysera om det finns några
              brister i tillämpning eller regelverk när det gäller marknadsföring
              av alkoholdrycker till konsumenter och att vid behov lämna nödvändiga
              förslag inklusive förslag om ändringar i alkohollagen.
            </seg>
            <seg n="0384fd5d">
              Utredaren ska också enligt regeringens direktiv vid behov lämna
              förslag på åtgärder som minskar risken för att barn och ungdomar
              exponeras för lagstridig marknadsföring av alkoholdrycker via
              de digitala medierna. Utredaren ska vidare lämna nödvändiga författningsförslag
              om hur tillsyn av e-handel och hemleverans av alkoholdrycker till
              konsumenter ska bedrivas och hur ålderskontrollen ska säkerställas.
            </seg>
            <seg n="302bcc5b">
              Utredningen kommer med ett slutbetänkande den 1 juli 2013, som
              tidigare har påpekats i debatten. Jag har förhoppningen att utredningen
              ska kunna ge oss ett underlag för en fortsatt aktiv, solidarisk
              och restriktiv alkoholpolitik, underlag för att ta ett aktivt
              samhällsengagemang byggt på solidaritet och en restriktiv alkoholpolitik
              som skyddar människor och ger bättre livskvalitet och hälsa.
            </seg>
            <seg n="dad0e82a">
              Till sist, herr talman: Vi har nu alkoholpolitisk debatt samtidigt
              som det i Riksdagshuset pågår olika möten för Nordiska rådet.
              Nordiska rådet fattade vid plenarsessionen i november i Helsingfors
              beslut kring tobak och alkohol som var tydliga rekommendationer,
              där vi slår fast forskarresultat och också markerar att en aktiv
              och solidariskt byggd alkoholpolitik, med ett systembolagsmonopol
              och en aktiv prispolitik, är viktig.
            </seg>
            <seg n="8720115c">
              En annan del, när vi nu har ett nordiskt perspektiv i Riksdagshuset
              denna dag, är att jag vill peka på den försöksverksamhet som genomförts
              i 28 kommuner i Norge, där krogarna förkortade sina öppettider
              med en timme. Det ledde till kraftigt minskade våldsbrott i de
              aktuella kommunerna. Jag tycker att det är viktigt att vi tar
              lärdom från våra olika nordiska grannländer.
            </seg>
            <seg n="8d8c3d3b">
              För att vinna svenska erfarenheter och se vilka hälso- och trygghetseffekter
              som kan uppnås skulle det enligt min mening vara intressant med
              en frivillig försöksverksamhet med kortare serveringstider i ett
              antal svenska kommuner. Min förhoppning är att Sveriges Kommuner
              och Landsting kan samordna en sådan frivillig försöksverksamhet
              där vi kunde ta erfarenheter också från Sverige och använda dem
              för att skapa ökat välbefinnande och bättre hälsa.
            </seg>
            <seg n="1f98e732">
              Med de synpunkterna, herr talman, ber jag att få yrka bifall
              till förslaget i betänkandet från socialutskottet.
            </seg>
          </u>
          <note type="speaker" n="49b26e1d">
            Anf. 89 EVA OLOFSSON (V) replik:
          </note>
          <u who="eva_olofsson_993bb0" xml:id="i-36aa8a2ed4c9c331-5" n="79b7e403">
            <seg n="41d697ed">
              Herr talman! Även jag tycker, precis som Anders Andersson, att
              det är glädjande att ungdomar dricker mindre alkohol och börjar
              senare. Lite oroande är det kanske att en del av dem i stället
              använder mer cannabis.
            </seg>
            <seg n="acdefd29">
              Det jag skulle vilja fråga Anders Andersson om gällde de tydliga
              direktiven. Jag tänkte börja med att citera ur den artikel som
              Anders Andersson och Barbro Westerholm skrev i Göteborgs-Posten
              2011.
            </seg>
            <seg n="a01d1194">
              Kan ändra EU:s inställning till monopolet är en underrubrik,
              och det står:
            </seg>
            <seg n="3b50bcc1">
              Vi känner en stark oro för om ett svenskt detaljhandelsmonopol
              i fortsättningen kommer att kunna anses EU-rättsligt motiverat
              om näthandeln tillåts expandera okontrollerat. Det svenska detaljhandelsmonopolet
              utgör i dag en inskränkning i den inre marknadens princip om fri
              rörlighet för varor. Inskränkningar är tillåtna av folkhälsoskäl
              om dessa är konsekventa, sammanhängande och proportionerliga i
              förhållande till målet. Men det skulle sannolikt bli mycket svårt
              att få EU-domstolen att acceptera att Sverige utestänger aktörer
              med hänvisning till folkhälsoskäl, om ett stort antal privata
              nätbutiker samtidigt tillåts verka.
            </seg>
            <seg n="5913ba70">
              Min fråga är naturligtvis om Anders Andersson fortfarande tycker
              så eller om han har ändrat inställning. Den andra frågan är om
              inte Anders Andersson och Kristdemokraterna tycker att vi ska
              skärpa lagstiftningen vad gäller näthandel över huvud taget. Är
              Anders Andersson nöjd med att vi tittar på marknadsföring och
              tillsyn och att man håller åldersgränserna? Är det verkligen tillräckligt?
            </seg>
          </u>
          <note type="speaker" n="c6e0845f">
            Anf. 90 ANDERS ANDERSSON (KD) replik:
          </note>
          <u who="anders_andersson_62a6e6" xml:id="i-022037c84ae39eac-4" n="c3b55fab">
            <seg n="e4067b7f">
              Herr talman! Eva försöker fånga frågorna, och det gör du på ett
              bra sätt. Jag vill säga att jag fortfarande tycker precis som
              Barbro och jag skrev. Det är en uppfattning som jag har och drivs
              av. Jag vill också instämma i de kommentarer som Barbro har givit
              tidigare i debatten.
            </seg>
            <seg n="fa38a87b">
              I de här frågorna kan man alltid ha en reflekterande hållning
              efter ett beslut. Däremot vet vi som har varit med i politiken
              att det inte alltid är så enkelt att rulla tillbaka tiden och
              så att säga starta om igen. Utifrån de förutsättningar som vi
              har nu vill jag säga att vi som kristdemokrater har varit aktiva
              i regeringen för att få till direktiv som markerar att vi ska
              ha ett regeringsuppdrag där man analyserar om det finns brister
              i tillämpning eller regelverk när det gäller marknadsföring av
              alkoholdrycker till konsumenter och vid behov lämna nödvändiga
              förslag inklusive förslag till ändringar av alkohollagen.
            </seg>
            <seg n="f1ad1196">
              Dessa företag skulle inte ha något att göra i Sverige om det
              inte vore se att de kunde ha en marknadsföring som jag precis
              som du får del av och som jag upprörs över varje gång det kommer
              i mejlboxen.
            </seg>
            <seg n="f3d56308">
              Det är därför som jag anser att det är oerhört viktigt framöver
              att vi ser till att analysera vad vi kan göra för att upprätthålla
              den solidariska alkoholpolitiken och den restriktiva linje som
              vi har. Då har utredningen fått en rad tydliga uppdrag, och dessa
              uppdrag är faktiskt att lämna förslag, inklusive ändringar, när
              det gäller alkohollagen.
            </seg>
          </u>
          <note type="speaker" n="404daa0f">
            Anf. 91 EVA OLOFSSON (V) replik:
          </note>
          <u who="eva_olofsson_993bb0" xml:id="i-36aa8a2ed4c9c331-6" n="79b7e403">
            <seg n="66c2f95b">
              Herr talman! Det är naturligtvis mycket bättre än att man inte
              gör någonting alls. Men vi har fått in aktörer som helt enkelt
              har direkta vinstintressen av att sälja så mycket som möjligt
              och som på olika sätt i dag oförblommerat talar om att man ska
              tjäna en massa pengar på att köpa deras billiga viner. Det är
              alltså ett rent vinstintresse.
            </seg>
            <seg n="ab3d6462">
              Systembolaget har ett alkoholpolitiskt uppdrag och går inte ut
              med uppmaningar om att man ska köpa tre flaskor till priset av
              två, att det är rea på deras viner, att man får rabatt om man
              köper extra mycket eller att man får någon annan sort extra billigt.
              Det är helt andra aktörer som vi har, men Systembolaget styr vi
              eftersom det är ett statligt detaljhandelsmonopol.
            </seg>
            <seg n="8ee80974">
              Det är viktigt att vi tar fram det alkoholpolitiska uppdrag som
              Systembolaget har och som inte de företag som bedriver näthandel
              har.
            </seg>
            <seg n="3cbc2065">
              Jag hoppas att vi tillsammans kan fortsätta att driva frågan
              om att vi inte ska ha denna form av näthandel, både därför att
              den bryter mot det som jag ser som den restriktiva alkoholpolitiken
              och för att den i sin förlängning kan ifrågasätta vårt undantag
              utifrån folkhälsoskäl.
            </seg>
          </u>
          <note type="speaker" n="6711ee09">
            Anf. 92 ANDERS ANDERSSON (KD) replik:
          </note>
          <u who="anders_andersson_62a6e6" xml:id="i-022037c84ae39eac-5" n="c3b55fab">
            <seg n="2026ab2e">
              Herr talman! Alkohol är inte vilken vara som helst. Det har vi
              slagit fast. Det är därför som vi har fattat särskilda beslut.
              Det handlar om att se till den enskilda människans hälsa och välbefinnande
              och att se till att människor inte hamnar i de bekymmer som vi
              vet att vi har haft och fortfarande har kring konsumtionen av
              alkohol.
            </seg>
            <seg n="4688f319">
              Vinstintresset är något som vi vill hålla tillbaka och se till
              att det så att säga inte får styra alkoholpolitiken. Det är därför
              som jag står upp för Systembolaget. Om det är något som vi har
              varit angelägna om så är det att inte hota detta. Det är därför
              som regeringen har lagt två utredningar om gårdsförsäljning åt
              sidan. De ger inte tillräckliga möjligheter att vidmakthålla Systembolagets
              detaljhandelsmonopol. Det är en oerhört viktig grundpelare för
              att vi ska kunna ha den solidariska alkoholpolitiken.
            </seg>
            <seg n="75db5c02">
              Det är också fråga om att kunna upprätthålla en tilltro hos allmänheten
              att vi har denna ordning eftersom det handlar om Systembolagets
              service. Systembolaget står för en service men visar också ett
              socialt ansvarstagande. Det är ett monopolföretag som har en social
              funktion i samhället som vi inte ska underskatta och som vi alltid
              ska markera och ta till vara.
            </seg>
            <seg n="15827b5b">
              I den utredning som kommer den 1 juli ska utredaren lämna nödvändiga
              författningsförslag om hur tillsyn av e-handel och hemleveranser
              av alkoholdrycker till konsumenter ska bedrivas och hur ålderskontrollen
              ska säkerställas. Det är ett tydligt uppdrag. Varför finns detta
              uppdrag? Jo, det finns av den anledningen att om vi inte klarar
              denna del är vi på väg att riskera den solidariska alkoholpolitik
              som bygger bland annat på ett monopol för Systembolaget. Det handlar
              om ungdomars framtid, det handlar om människors hälsa, och det
              handlar om att visa solidaritet. Det är därför som jag ser fram
              emot det underlag som jag hoppas att vi får den 1 juli för att
              kunna ha en fortsatt solidarisk och restriktiv alkoholpolitik.
            </seg>
          </u>
          <note type="speaker" n="e1c1ef07">
            Anf. 93 CHRISTER ENGELHARDT (S) replik:
          </note>
          <u who="christer_engelhardt_ae498f" xml:id="i-01fd94cab9191338-5" n="e244a4bd">
            <seg n="1f419502">
              Herr talman! Anders Andersson får naturligtvis ikläda sig även
              Maria Larssons roll eftersom hon inte är här och deltar i debatten
              i dag. Vi har därför inte möjlighet att ställa frågor direkt till
              henne.
            </seg>
            <seg n="7f4f36a9">
              Anders Andersson säger att det är glädjande att ANDT-strategin
              intensifieras. Sedan räknar han upp en hel del frågor kring barn
              och ungdomar. Det är naturligtvis gott nog.
            </seg>
            <seg n="a80a04f1">
              Men jag vet att Kristdemokraterna egentligen vill så mycket mer.
              Anders Andersson nämnde exemplet med den norska försöksverksamheten
              att dra ned på krogarnas öppethållandetider och vilka effekter
              det har gett.
            </seg>
            <seg n="c984323c">
              Jag tycker att man ser väldigt lite av de vuxnas perspektiv i
              alkoholdebatten. Man talar mycket om barn och ungdomar, och det
              är, som sagt, gott nog. Men jag vet att Kristdemokraterna vill
              mer. Det skulle därför vara intressant att höra lite mer om ANDT-strategin
              och hur Anders Andersson faktiskt också lyfter fram perspektivet
              att det finns barn och ungdomar som växer upp i familjer där de
              vuxna står för en del av den alkoholutveckling som också framöver
              kan skada barn och unga. Det skulle vara intressant att få Anders
              Anderssons perspektiv på detta.
            </seg>
          </u>
          <note type="speaker" n="96e1349a">
            Anf. 94 ANDERS ANDERSSON (KD) replik:
          </note>
          <u who="anders_andersson_62a6e6" xml:id="i-022037c84ae39eac-6" n="c3b55fab">
            <seg n="cd594087">
              Herr talman! Självklart har vi som enskilda personer och politiker,
              och även som enskilda partier, ambitioner som ibland sträcker
              sig längre än vad vi kan uppnå i en samverkan. När det gäller
              alkohol- och narkotikapolitiken, de förebyggande insatserna och
              skapandet av ett samhälle som ser till att människor inte blir
              beroende av alkohol alkoholens slaveri, skulle jag vilja säga
              är det klart att vi har ambitioner inte bara för ungdomar utan
              också för vuxna.
            </seg>
            <seg n="850d7f05">
              Jag läste en gång i tiden den alkoholpolitiska utredningen av
              Olof Burman. Det är nog inte många här i kammaren som minns honom,
              men han var en alkoholpolitisk utredare någon gång på 60- och
              70-talen. Jag blev engagerad av en statlig utredning. Sedan dess
              har jag insett att vi måste börja med att vända trenderna bland
              ungdomar. Om vi inte kan se till att få en ungdomsgeneration som
              börjar se oerhört mycket nyktrare på alkoholen och som ser att
              livskvalitet inte ligger i att vara berusad varje fredag och lördag
              kommer samhället inte att fortsätta eftersom dessa ungdomar blir
              vuxna.
            </seg>
            <seg n="cb4077da">
              Jag satsar mycket på att påverka vuxna människors attityder i
              alkoholfrågan och att de ska ta ett ansvar för sig själva och
              sin egen livsstil men också ta ett ansvar för dem som finns i
              omgivningen. Framför allt bryr jag mig om de 300 000 oerhört utsatta
              barn som dagligen i dag, i morgon och tyvärr också i övermorgon
              lever i en miljö där vuxna har en hög alkoholkonsumtion som direkt
              skadar deras möjligheter och utveckling.
            </seg>
            <seg n="c79bf96a">
              Men, Christer Engelhardt, jag kan inte förneka att jag är riktigt
              glad över att vi nu kan se en trend där vi får en ungdomsgeneration
              som gör ett nytt ställningstagande för en mer restriktiv hållning
              till alkohol och ser att livet inte består i en överkonsumtion
              av alkohol. Detta ser jag som kristdemokrat som en viktig del.
            </seg>
            <seg n="4b84a413">
              Jag vill också säga att Maria Larsson som barnminister är minst
              sagt engagerad, och jag hoppas att hon kan fortsätta att få vara
              det.
            </seg>
          </u>
          <note type="speaker" n="8210d082">
            Anf. 95 CHRISTER ENGELHARDT (S) replik:
          </note>
          <u who="christer_engelhardt_ae498f" xml:id="i-01fd94cab9191338-6" n="e244a4bd">
            <seg n="67551747">
              Herr talman! Jag förnekar inte heller att vi ser ett trendbrott,
              och jag är den förste att välkomna detta. Min tanke var bara att
              få höra lite mer om bakgrundsarbetet och hur Kristdemokraterna
              ser på att vi också har en vuxengeneration som har en hög alkoholkonsumtion
              och hos vilken också barn och ungdomar lever. Det skulle vara
              intressant att få detta perspektiv. Det talas mycket om barn och
              ungdomar, vilket är mycket viktigt. Men vi har också en vuxengeneration
              som vi måste fokusera på. Jag tycker att Kristdemokraterna lite
              grann gömmer sig i denna fråga.
            </seg>
            <seg n="73bef8de">
              Det var därför intressant att Anders Andersson lyfte fram frågan
              om att titta på serveringstiderna på krogen. Det var ett konkret
              exempel, och det var därför som jag sade att jag vet att Kristdemokraterna
              vill mer. Det skulle vara intressant om det fanns några fler sådana
              exempel. Men nu har jag fått ett litet svar på detta.
            </seg>
            <seg n="39893d2b">
              Jag skulle också vilja ta upp gårdsförsäljningsfrågan. Det finns
              ändå en utredning där direktiven har jobbats fram under Maria
              Larssons ansvar. Två statliga utredningar har sagt att detta inte
              är möjligt. När Lotty Nordling presenterade resultatet av den
              senaste utredningen var statsrådet Maria Larsson mycket tydlig
              med att det som utredaren presenterade låg utanför de direktiv
              som regeringen hade gett. Om utredningen skulle landa i att det
              inte är möjligt att förena gårdsförsäljning med Systembolagets
              detaljhandelsmonopol skulle man informera regeringen om detta.
              Men det gjorde man inte, utan man valde att lägga fram ett annat
              förslag som gick utanför direktiven.
            </seg>
            <seg n="cd2e7a19">
              Men Maria Larsson och Kristdemokraterna säger ändå att frågan
              bereds vidare och att man ska se på möjligheterna. Det skulle
              då vara intressant att få veta vad Kristdemokraterna egentligen
              tycker. Vill ni ha gårdsförsäljning eller inte? Vi har två statliga
              utredningar som tydligt har sagt att detta inte går. Ändå trilskas
              man med att man ska fortsätta att utreda frågan.
            </seg>
          </u>
          <note type="speaker" n="82e280da">
            Anf. 96 ANDERS ANDERSSON (KD) replik:
          </note>
          <u who="anders_andersson_62a6e6" xml:id="i-022037c84ae39eac-7" n="c3b55fab">
            <seg n="0950cfe2">
              Herr talman! Vi kristdemokrater har varit tydliga med att vi
              inte vill ha några lagförslag och förändringar av alkoholpolitiken
              som riskerar Systembolagets monopol. Systembolagets monopol är
              nämligen en del i folkhälsoarbetet och satsningen på att ha en
              solidarisk alkoholpolitik.
            </seg>
            <seg n="01c70748">
              Regeringen har accepterat två utredningar med förslag. Men går
              det att kombinera detta utan att hota Systembolaget?
            </seg>
            <seg n="fc5408bc">
              Hitintills har det inte redovisats några sådana förslag. Jag
              tror inte att det kommer att finnas några framtida förslag som
              gör att man kan kombinera det. Det är därför som jag har sagt
              att det är oerhört mycket viktigare att ha en solidarisk alkoholpolitik
              med Systembolag både i Kalmar och Oskarshamn och i Helsingfors
              och Visby än att ett antal gårdar på Öland och Gotland får möjlighet
              att sälja direkt.
            </seg>
            <seg n="1954b54e">
              Du och jag bor i två områden i landet där vi har Öland och Gotland.
              Jag vet att det finns en stor debatt om detta. Jag personligen
              är engagerad och är dessutom engagerad i alkoholfrågorna utifrån
              min livsstil när det gäller alkoholpolitiken. Jag är inte rädd
              för att en och annan gård skulle sälja alkohol på Öland eller
              Gotland. Det är inte där som det skulle ske en expansion. Det
              handlar inte om den enskilda gårdens försäljning.
            </seg>
            <seg n="e0f0fac3">
              Det är viktigt att i kommunikationen med allmänheten säga att
              det har jag som kristdemokrat och nykterist inte några problem
              med. Men jag kan aldrig acceptera en gårdsförsäljning som innebär
              att Systembolagsmonopolet hotas.
            </seg>
            <seg n="d3c67cb3">
              Hitintills har varje utredning som kommit fram och varje analys
              av våra grannländer givit vid handen att det skulle hotas. För
              mig är det viktigare att behålla den positiva trenden bland ungdomar
              och se till att vi ger vuxna det stöd i ett restriktivt nyttjande
              av alkohol som Systembolaget innebär.
            </seg>
            <seg n="e811b98e">
              Det är av den anledningen viktigt att vara tydlig, och jag är
              tydlig från min sida. Jag vill inte se någon gårdsförsäljning
              som kan på något sätt hota den solidariska alkoholpolitik vi har.
            </seg>
          </u>
          <note type="speaker" n="0f18261a">
            Anf. 97 MAGNUS EHRENCRONA (MP) replik:
          </note>
          <u who="magnus_ehrencrona_161a69" xml:id="i-ad1c2d342c5d005e-1" n="cd2ff4fd">
            <seg n="85f29097">
              Herr talman! Jag vänder mig i den här repliken till Kristdemokraterna
              i egenskap av Alliansens sociala röst, och ni har även ansvariga
              statsråd på området.
            </seg>
            <seg n="1839327c">
              Jag har här ett reklamblad från en av dessa nätaktörer. Jag tänker
              inte säga namnet på den för att inte göra onödig reklam. Det står
              här: Lagligt, bekvämt, enkelt och fraktfritt. Man har även de
              bitarna jag talade om i mitt anförande, det vill säga rådgivning,
              reklamation och administration. Det är en reklamationsrätt på
              uppemot tolv veckor. Vi från Miljöpartiet tycker att det är anmärkningsvärt
              att det kan vara tillåtet.
            </seg>
            <seg n="660e374a">
              Min inledande fråga är: Anser Kristdemokraterna i grund och botten
              att det är förenligt med lagen att den här typen av aktörer existerar,
              helt oberoende av utredningen? Vad tycker ni om den utvecklingen?
            </seg>
          </u>
          <note type="speaker" n="f57f5544">
            Anf. 98 ANDERS ANDERSSON (KD) replik:
          </note>
          <u who="anders_andersson_62a6e6" xml:id="i-022037c84ae39eac-8" n="c3b55fab">
            <seg n="ac9c06ad">
              Herr talman! Jag vill ge dig min bakgrund, Magnus. Det är helt
              rätt analys att vi vill vara en social röst i politiken. Kristdemokraterna
              vill lyfta fram det sociala perspektivet, människors välbefinnande
              och människors hälsa.
            </seg>
            <seg n="b9857959">
              När det gäller vad som händer internationellt, till exempel vad
              gäller alkoholindustri och alkoholvinstintressen, kan vi se att
              det finns sådana vinstintressen som nu vill göra sig gällande.
              Just av den anledningen har vi tillsatt denna utredning.
            </seg>
            <seg n="e3b6a36b">
              Jag tycker personligen att utredningen har fått tydliga direktiv
              att analysera om det finns några brister i tillämpning eller regelverk
              när det gäller marknadsföring av alkoholdrycker till konsumenter
              och vid behov lämna nödvändiga förslag inklusive förslag till
              ändringar av alkohollagen.
            </seg>
            <seg n="365b388f">
              Den sortens aktörer som du nämner och som vi vet finns och de
              mejlen dimper ned även i min mejlbox skulle inte ha någon framgång
              om vi såg till att vi på ett tydligare och bättre sätt kunde följa
              upp och ha en tillsyn av e-handeln och hemleverans av alkoholdrycker
              till konsumenter.
            </seg>
            <seg n="acf0d826">
              Det är därför som jag ser fram emot utredarens förslag. Vi ska
              vara aktiva med att se till att vi utifrån det underlag som jag
              hoppas att vi får kan fatta nya beslut här i Sveriges riksdag
              som ser till att det är folkhälsan, ungdomars trygghet under uppväxten
              och människors livskvalitet som är fokus för vår alkoholpolitik.
            </seg>
          </u>
          <note type="speaker" n="3b464729">
            Anf. 99 MAGNUS EHRENCRONA (MP) replik:
          </note>
          <u who="magnus_ehrencrona_161a69" xml:id="i-ad1c2d342c5d005e-2" n="cd2ff4fd">
            <seg n="480eb5c0">
              Herr talman! Det låter lite mellan raderna som att ni från Kristdemokraterna
              har en öppning att utifrån vad utredningen kommer fram till inte
              utesluta att man skulle kunna överväga ett förbud, Anders Andersson.
              Det tolkar jag det som. Du får gärna rätta mig om jag har fel.
              Ni kanske rent av skulle splittra Alliansen när utredningen kommer
              fram. Det kan vi inte förutspå. Skulle ni som parti vara beredda
              att ta strid för en mer restriktiv hållning? Det är min följdfråga.
            </seg>
          </u>
          <note type="speaker" n="7f37834c">
            Anf. 100 ANDERS ANDERSSON (KD) replik:
          </note>
          <u who="anders_andersson_62a6e6" xml:id="i-022037c84ae39eac-9" n="c3b55fab">
            <seg n="a14d7806">
              Herr talman! Det är spännande frågor, Magnus, om vi är splittrade
              i Alliansen och vad vi skulle ägna oss åt.
            </seg>
            <seg n="fbfdcb61">
              Vi ingår i en alliansregering och uppskattar det samarbete som
              vi har med övriga tre partier. Som kristdemokrat känner jag att
              vi på det sättet kan vara med och utveckla en förbättrad folkhälsa
              och skapa en ökad livskvalitet för människor i Sverige. Det är
              därför vi ingår i regeringen.
            </seg>
            <seg n="dd5895c2">
              Min ambition och förhoppning är att regeringen precis som i tidigare
              förslag och i utredningsdirektiven ska kunna gemensamt bli tydliga
              på den här punkten. Vi ska ha en lagreglering som innebär att
              vi har en tillsyn av e-handel och hemleveranser av alkoholdrycker
              som bygger på den grundläggande principen om en solidarisk restriktiv
              alkoholpolitik.
            </seg>
            <seg n="b776b50a">
              Jag hoppas också att de analyser som nu kommer ska visa på att
              om det finns brister i tillämpning eller regelverk som brister
              ska man se till att åtgärda detta och att utredningsförslaget
              kommer med förslag. Det är min förhoppning.
            </seg>
            <seg n="ab106fd6">
              Om inte utredningen har den sortens underlag finns det förut
              och tidigare i historien utredningar som har fått göras om. Jag
              hoppas att vi inte ska behöva tala om att utredningen ska göras
              om.
            </seg>
            <seg n="56244fd0">
              Min utgångspunkt med mitt folkhälsoengagemang är att vi ska få
              ett utredningsförslag vid halvårsskiftet som ger oss underlag
              för ett gott regeringsarbete och därigenom goda förslag här i
              riksdagen som kan gynna folkhälsan och se till att alkoholpolitiken
              behåller den tydlighet vi har haft här i Sveriges riksdag och
              också i den allmänna debatten.
            </seg>
            <seg n="a0fbe9ea">
              Till sist vill jag säga att jag tror att det finns ett brett
              stöd bland allmänheten. Här nämndes tidigare i debatten stödet
              för Systembolagsmonopolet i de olika opinionsmätningarna. Det
              är en stor majoritet av svenska folket som sluter upp bakom att
              vi ska visa omsorg om varandra, omsorg om människor som har fastnat
              i beroende men också omsorg om barn och ungdomar så att de kan
              växa upp och slippa den otrygghet som alkoholen skapar.
            </seg>
          </u>
          <note n="7e95309c">
            Överläggningen var härmed avslutad.
          </note>
          <note n="529e3618">
            14 § Narkotika- och dopningsfrågor
          </note>
          <note n="f2751081">
            Föredrogs
          </note>
          <note type="speaker" n="0245707d">
            Anf. 101 CHRISTER ENGELHARDT (S):
          </note>
          <u who="christer_engelhardt_ae498f" xml:id="i-01fd94cab9191338-7" n="e244a4bd">
            <seg n="31979fb8">
              Herr talman! Vi ska nu behandla socialutskottets betänkande om
              narkotika- och dopningsfrågor. Om det förra betänkandet angående
              alkoholfrågorna var tunt så är detta betänkande tunnare. Men även
              här ska inte människors engagemang underskattas. På detta område
              har det kommit in 31 motioner från allmänna motionstiden år 2011
              och 2012.
            </seg>
            <seg n="46725898">
              Utskottet har valt att behandla 23 av de 31 motionerna förenklat
              då dessa i sak tar upp så kallade återkommande frågor som utskottet
              har behandlat tidigare under mandatperioden och med koppling till
              den kommande missbruksutredningen och då behandlas där.
            </seg>
            <seg n="79745bc9">
              Herr talman! Målet för det narkotikapolitiska arbetet är ett
              narkotikafritt samhälle med ett tydligt uppdrag att tillsammans
              med andra aktörer arbeta för ett samhälle fritt från narkotika.
            </seg>
            <seg n="c1cc8da4">
              På samma sätt är målsättningen med samhällets insatser mot dopning
              ett samhälle fritt från dopning, och även här är uppdraget att
              tillsammans med andra aktörer arbeta för ett samhälle fritt från
              dopning.
            </seg>
            <seg n="906e1382">
              Regeringen har inom sin ANDT-strategi sagt att antalet barn och
              ungdomar som börjar använda narkotika och dopningsmedel eller
              debuterar tidigt med alkohol eller tobak ska minska successivt.
              Exempel på de prioriterade målen är att minska rekrytering till
              narkotika- och dopningsmissbruk (mål 3.1), en hälsofrämjande skola
              (mål 3.4) och ett ökat deltagande av föräldrar, idéburna organisationer
              och näringsliv i det förebyggande arbetet (mål 3.5).
            </seg>
            <seg n="2fc18cc3">
              Vi Socialdemokrater har givetvis ingenting att invända mot målen,
              men tyvärr ser vi en utveckling på området som fortfarande är
              oroväckande.
            </seg>
            <seg n="710598a3">
              Den narkotikarelaterade dödligheten har mer än fördubblats sedan
              år 1994 skriver en av motionärerna, den socialdemokratiska riksdagsledamoten
              Hillevi Larsson, i motion 2012/13:So208, som bland annat behandlas
              i dagens betänkande.
            </seg>
            <seg n="3a7788b0">
              Vidare tar motionären upp att vi har minst lika många tunga missbrukare
              som övriga Europa och en ökad dödlighet. Motionären pekar tydligt
              på den nollvision mot narkotika som vi har i dag, men det är dags
              att vi höjer ambitionsnivån inom narkotikapolitiken. Det behövs
              också en nollvision mot den narkotikarelaterade dödligheten, på
              samma sätt som vi har en nollvision mot dödsfall i trafiken. Jag
              delar fullt ut Hillevi Larssons syn på detta.
            </seg>
            <seg n="22980f06">
              Utskottets majoritet besvarar i detta betänkande motionen med
              att riksdagen har antagit det övergripande målet för narkotika-
              och dopningspolitiken samt även antagit en samlad strategi för
              ANDT-politiken för perioden 20112015. Vidare har regeringen beslutat
              om åtgärdsprogram för ANDT-politiken för 2011 och 2012. Utskottet
              noterar att det långsiktiga målet inom strategin bland annat är
              att tillgången till narkotika ska minska och att antalet döda
              och skadade på grund av eget eller andras bruk av narkotika ska
              minska.
            </seg>
            <seg n="147e70d4">
              Det låter fint, men säg vad som händer på området i stället!
              Jag läser med stort intresse vad som komma skall. Men något direkt
              konkret ser jag inte. Nej, i stället skriver utskottets majoritet
              att man välkomnar regeringens arbete och åtgärdsprogram på ANDT-området.
              Utskottet noterar vidare statsrådet Maria Larssons redogörelse
              den 16 augusti 2012 om åtgärder för att minska den narkotikarelaterade
              dödligheten. Med detta avstyrks motionerna.
            </seg>
            <seg n="3d3d9780">
              Herr talman! Jag tycker att frågorna kring narkotika och dopning
              förtjänar mycket mer engagemang när vi faktiskt vet att den narkotikarelaterade
              dödligheten har mer än fördubblats sedan år 1994. För att vända
              utvecklingen antogs på den socialdemokratiska regeringens förslag
              en narkotikahandlingsplan 2002. Det förebyggande arbetet förstärktes,
              såväl lokalt som centralt. Informationskampanjer drogs i gång,
              kommuner och landsting tog fram egna handlingsplaner och ett stort
              antal lokala drogförebyggare anställdes för att samordna det förebyggande
              arbetet.
            </seg>
            <seg n="3d1f2e2c">
              Det centrala arbetet kom att ledas av Mobilisering mot narkotika,
              som leddes av en särskild narkotikasamordnare. Utgångspunkten
              var att det behövs en stark nationell resurs för att driva det
              narkotikaförebyggande arbetet i en tid av ökad tillgång till narkotika
              för ungdomar. Det förstärkta förebyggande arbetet gav resultat,
              och andelen ungdomar som uppgav att de provat narkotika sjönk.
            </seg>
            <seg n="e774e6a7">
              När den borgerliga regeringen tillträdde 2006 lade den ned Mobilisering
              mot narkotika. Vi socialdemokrater tycker att det var ett felaktigt
              vägval. Den tidigare specialiseringen ledde till ökad kraft i
              det förebyggande arbetet. Uppgifterna överfördes i stället till
              flera olika myndigheter, ett särskilt sekretariat bildades i Regeringskansliet
              och olika departementsarbetsgrupper inrättades där Socialdepartementet
              samordnar arbetet.
            </seg>
            <seg n="6222a739">
              Vi anser att den arbetsmodell som befästes i den nyligen antagna
              nationella strategin för ANDT har lett till att arbetet blivit
              otydligt och tappat i fokus, tempo och kraft. Det saknas nationella
              initiativ och ett kraftfullt utåtriktat perspektiv i arbetet.
              Ett utåtriktat arbete, som Mobilisering mot narkotika bedrev,
              är viktigt för att få förankring och förståelse för narkotikans
              konsekvenser och ett stöd för ett narkotikafritt samhälle.
            </seg>
            <seg n="a740c2d9">
              För att genomföra politiska åtgärder eller prioriteringar av
              resurser, exempelvis i polisens eller tillsynsmyndigheters arbete,
              som leder till minskat bruk och skador behövs en ökad samordning
              mellan olika politikområden eftersom många delar av den verksamma
              politiken ligger utanför Socialdepartementets område. Regeringens
              så kallade ANDT-råd omfattar till exempel inte handelsområdet
              och behöver större tyngd i regeringens departementssamordning
              för att kunna spela en pådrivande roll.
            </seg>
            <seg n="233594ed">
              De så kallade nätdrogerna har fått stor uppmärksamhet i medierna.
              Det rapporteras om tragiska dödsfall hos helt vanliga ungdomar
              när de testar dessa nätdroger, som ofta är lagliga då de ännu
              inte hunnit narkotikaklassas. Vi socialdemokrater anser att beredskapen
              för en snabbare narkotikaklassning av nätdroger måste bli bättre.
              Jag är medveten om att vi för en tid sedan här i riksdagen öppnade
              upp för en snabbare process, men det verkar inte hjälpa fullt
              ut. Introduktionen av dessa droger på den svenska marknaden sker
              inte slumpmässigt, utan de olika substanserna är väl förberedda
              och syftet är just att hitta kryphål i reglementet.
            </seg>
            <seg n="5b1d39ed">
              Ett mer internationellt samarbete är ett måste, vilket den socialdemokratiska
              riksdagsledamoten Morgan Johansson med flera tar upp i motion
              2012/13:Ju373. Den organiserade brottsligheten lever på att distribuera
              bland annat narkotika och dopningspreparat, alkohol och tobak.
              Narkotika är fortfarande den största illegala handelsvaran i världen.
              Enligt beräkningar från FN-organet UNODC värderas narkotikahandeln
              till 300 miljarder amerikanska dollar.
            </seg>
            <seg n="33893e79">
              Utbudet av narkotika måste minska. Det krävs insatser av polis,
              tull, kustbevakning och kriminalvård. Brott som är relaterade
              till dessa produkter måste bekämpas både nationellt och internationellt.
              För att motverka smuggling av narkotika krävs att samverkan mellan
              myndigheterna fungerar på ett tillfredsställande sätt. Tullen
              måste ges goda möjligheter att kontrollera varor som förs över
              gränserna.
            </seg>
            <seg n="9f1afb3e">
              Sverige kan inte självt bekämpa denna typ av kriminalitet med
              internationella kopplingar. Internationellt samarbete är helt
              avgörande för en framgångsrik narkotikapolitik. Vi behöver därför
              samordna våra insatser inom EU och samarbetet med länder utanför,
              och inom ramen för FN måste det internationella samfundet arbeta
              mot produktion av och handel med narkotika.
            </seg>
          </u>
          <note n="275703df">
            Med detta, herr talman, yrkar jag bifall till reservationerna
            1, 2 och 4.
          </note>
          <note n="e4dfbd99">
            I detta anförande instämde Lennart Axelsson och Catharina Bråkenhielm
            (båda S).
          </note>
          <note type="speaker" n="6877441b">
            Anf. 102 MAGNUS EHRENCRONA (MP):
          </note>
          <u who="magnus_ehrencrona_161a69" xml:id="i-ad1c2d342c5d005e-3" n="cd2ff4fd">
            <seg n="a72e9132">
              Herr talman! Sverige har som bekant en restriktiv narkotikapolitik
              i förhållande till flera länder i vår omvärld. Det råder bred
              politisk enighet om detta sedan länge.
            </seg>
            <seg n="1e0eab1b">
              Faktum är dock att de som hamnar i missbruk är en mycket utsatt
              grupp, och det föregående talare nämner är väldigt viktigt. Kommande
              månad kommer socialutskottet att behandla de förslag regeringen
              lägger fram med anledning av Missbruksutredningen från 2011. I
              betänkandet här i dag finns en socialdemokratisk motion som kanske
              egentligen skulle ha hört till det andra ärendet om Missbruksutredningen
              senare, kan jag tycka. Detta med en nollvision för den narkotikarelaterade
              dödligheten är väldigt angeläget att upprätta. Det finns egentligen
              ingen argumentation i betänkandet för varför det inte skulle vara
              en bra idé. Det är ett väldigt tunt resonemang, precis som Christer
              lyfter fram. Kanske kan något av de partier som står bakom den
              majoritet som har sagt nej till en sådan vision räta ut frågetecknet
              i den delen.
            </seg>
            <seg n="1e6f4488">
              Herr talman! I Köpenhamn har en majoritet i kommunpolitiken lanserat
              ett förslag om att legalisera cannabisförsäljning. Hemma i Skåne
              har detta föranlett en stor oro bland kommun- och regionpolitiker
              tvärs över blockgränserna, och jag vill därför lyfta upp diskussionen
              här i rikspolitiken. Miljöpartiet anser att det är ännu mer angeläget
              att tillmötesgå vår reservation nr 3 när diskussionen ser ut så
              här i ett av våra allra närmaste grannländer. Vi måste ha en systematisk,
              långsiktig och ännu mer intensifierad satsning på förebyggande
              insatser mot droger, framför allt bland barn och unga.
            </seg>
            <seg n="36b9b30f">
              Kommuner och landsting har ett viktigt ansvar att stötta och
              sprida goda exempel i detta arbete, och skolan har naturligtvis
              en nyckelroll i detta. Vi tycker dock också, vilket vi lyfter
              fram i vår reservation och motion, att det är viktigt att involvera
              föreningslivet genom stöd och utbildning i detta.
            </seg>
            <seg n="5a89cfe2">
              Upplysningar om drogernas konsekvenser måste bli synliga, framför
              allt på internet. Där är det en ohämmad spridning av en massa
              information, eller vi kanske skulle kalla det desinformation utifrån
              den åsikt som de flesta av oss har, från drogliberala krafter.
              De sociala medierna är en allt viktigare del av de ungas vardag
              i dag. Det gäller att samhället finns där. Det finns en växande
              skara ungdomar som mest hänger på sociala medier och inte konsumerar
              mer traditionella medier i lika stor grad som tidigare. Detta
              blir än mer angeläget i det här teknikskiftet. Vi har helt enkelt
              inte råd att lämna fältet fritt för de drogliberala krafterna.
            </seg>
            <seg n="ce31458c">
              Vidare behöver socialtjänstlagen ses över för att se till att
              drogförebyggande insatser verkligen genomförs. Det måste vara
              lika självklart att skolan är drogfri som att HVB-hemmet eller
              anstalten är det.
            </seg>
          </u>
          <note n="65f475ba">
            Avslutningsvis vill jag yrka bifall till reservationerna 1 och
            3.
          </note>
          <note type="speaker" n="9d97dc60">
            Anf. 103 EVA OLOFSSON (V):
          </note>
          <u who="eva_olofsson_993bb0" xml:id="i-36aa8a2ed4c9c331-7" n="79b7e403">
            <seg n="68f461ce">
              Herr talman! Jag vill börja med att yrka bifall till reservation
              1, som handlar om att vi måste ha en nollvision när det gäller
              den narkotikarelaterade dödligheten.
            </seg>
            <seg n="6509103b">
              Den här debatten handlar om de motioner som väckts under allmänna
              motionstiden i höstas och hösten dessförinnan. Samma dag som vi
              håller den här debatten går motionstiden ut för Missbruksutredningen.
              Där har Vänsterpartiet väckt en omfattande motion, men den debatten
              har vi den 15 maj. Därför känns det lite rumphugget att ha debatten
              i dag eftersom många av de förslag som vi har lagt fram kommer
              om en månad.
            </seg>
            <seg n="7b341a38">
              Men det är ändå en viktig debatt. Sveriges restriktiva narkotikapolitik
              är en viktig orsak till att vi har färre ungdomar som experimenterar
              och prövar narkotika. Det är mycket bra. Däremot finns det anledning
              att känna oro inför den ökade användningen av cannabis, främst
              bland unga killar i storstäder.
            </seg>
            <seg n="bdc45302">
              Och det finns kanske anledning att känna en ännu större oro över
              nätdrogerna. Som sades tidigare förändras sammansättningen snabbt
              av profitörerna. Man har svårt att hänga med när de bara ändras
              lite och inte blir illegala längre. Det arbetet måste utvecklas.
              Det är också bra att vi har storstadssatsningen, trestadssatsningen,
              när det gäller cannabis. Jag kan tänka mig att det är fler städer
              i Sverige som gärna skulle vilja få lite statligt stöd och hänga
              på där.
            </seg>
            <seg n="2d7e8af4">
              Vilka som fastnar i ett tungt missbruk hänger samman med människors
              bakgrund. Genom forskning vet vi att det finns ett tydligt samband
              mellan hög ungdomsarbetslöshet och ett ökat missbruk bland ungdomar.
              Därför är till exempel Vänsterpartiets ungdomsgaranti för att
              råda bot på den massiva ungdomsarbetslösheten en av de allra viktigaste
              förebyggande åtgärderna. Inga ungdomar som har gått arbetslösa
              i tre månader eller mer ska behöva göra det, utan de ska få jobb
              till avtalsenlig lön eller utbildning som ska vara yrkesinriktad
              eller syfta till gymnasiekompetens. Av de 100 000 ungdomar som
              nu är arbetslösa eller finns i aktivitetsstöd har två av tre varit
              arbetslösa mer än tre månader.
            </seg>
            <seg n="3974ba94">
              Maria ungdomsmottagning här i Helsingfors jobbar med ungdomar
              med missbruksproblem. I sitt arbete och i sin forskning har de
              pekat mycket tydligt på att det handlar om ungdomarnas hela situation.
              Det gäller att inte bara fokusera på missbruket, som man gör när
              det gäller äldre, utan man måste ta tag i hela livssituationen.
              De här ungdomarna kommer ofta från familjer med problem. De har
              själva problem. De har ångest, depression och ibland psykiatriska
              diagnoser. Det fungerar inte i skolan och inte hemma. Detta pekar
              på nödvändigheten av att jobba tvärprofessionellt och brett med
              de här ungdomarna. Det pekar också på behovet av tidiga insatser.
              Man har kunnat se att det har strulat kring de här ungdomarna
              redan när de var barn.
            </seg>
            <seg n="37392589">
              I vår budget har vi i Vänsterpartiet avsatt pengar för att göra
              Maria Ungdom till ett nationellt kompetenscentrum där man ska
              bedriva både behandling och forskning som man sedan kan sprida
              vidare.
            </seg>
            <seg n="4de950e9">
              En väl utbyggd generell välfärd och en effektiv politik för att
              minska arbetslösheten, utjämna klyftor och satsa på en skola som
              inte sorterar eleverna i A- och B-lag utan ger alla elever verktyg
              för att lyckas är mycket viktiga områden när det gäller att minska
              ungas droganvändning.
            </seg>
            <seg n="0c20ff17">
              Som sades tidigare är polisen, tullen och Kustbevakningen mycket
              viktiga. Vi måste bekämpa och komma åt den grova kriminalitet
              som tjänar stora pengar på narkotikan.
            </seg>
            <seg n="88e0a4fb">
              Jag håller med Christer Engelhardt och Socialdemokraterna om
              att Mobilisering mot narkotika gör ett viktigt arbete. Det är
              verkligen sorgligt att det arbetet inte togs till vara.
            </seg>
            <seg n="97c16522">
              Om vi är framgångsrika när det gäller att få ungdomar att inte
              pröva narkotika jämfört med andra länder i Europa är vi inte alls
              lika framgångsrika när det gäller vård och behandling av tunga
              missbrukare. Här behövs en rad åtgärder och ökad tillgång till
              vård och behandling. Vänsterpartiet har tidigare föreslagit en
              vårdgaranti. Det är något som också finns med i Missbruksutredningen.
              Vi anser att man bör arbeta vidare med det.
            </seg>
            <seg n="f63672e8">
              I dag är tillgången till substitutionsbehandling eller läkemedelsassisterad
              behandling väldigt ojämnt fördelad i landet. Vi anser att detta
              ska finnas tillgängligt för alla som har behov av det. Erfarenheterna
              visar att det fungerar allra bäst om man kombinerar det med psykosocial
              behandling.
            </seg>
            <seg n="b6fe7393">
              Om man går på en läkemedelsassisterad behandling med till exempel
              metadon i dag och får ett återfall stängs man av i tre månader.
              Många människor som drabbas av detta ser det som en dödsdom. Överdödligheten
              är mycket stor hos de här människorna. Det hörde vi också när
              vi hade en hearing i socialutskottet. Människor tvingas tillbaka
              till kriminalitet och prostitution när de har börjat få ordning
              på sitt liv. Jag tycker inte att det är en rimlig ordning.
            </seg>
            <seg n="41bd443a">
              Sprututbytesprogram för att hindra smittspridning av hiv och
              hepatit finns bara i några få landsting. Jag tror att det var
              först i förra veckan som man invigde en verksamhet här i Helsingfors.
              Det skedde efter en mycket lång politisk diskussion. Där har brukarorganisationer,
              Vänsterpartiets ledamöter i landstings- och kommunfullmäktige
              och många av dem som jobbar i beroendesjukvården varit mycket
              aktiva.
            </seg>
            <seg n="fe79d1a6">
              Att lämna ett missbruk innebär att man behöver ändra hela sitt
              liv. Har man haft ett tungt missbruk i många år är det ofta kört
              med någonstans att bo. Man har inte längre något jobb. Man har
              kanske avbrutit en utbildning. Relationerna med familj och släkt
              är många gånger brutna. Vännerna finns inom missbrukarvärlden.
            </seg>
            <seg n="36cc109f">
              Ska man bli av med sitt missbruk måste man alltså bygga upp allt
              på nytt. Man måste ha en bostad, man måste ha hjälp till rehabilitering,
              utbildning eller jobb, och, om inte det är aktuellt, till ett
              bra liv. Man måste skapa en ny gemenskap och få nya vänner. Att
              sitta ensam och kämpa för att lägga av med ett drogmissbruk är
              väldigt tufft.
            </seg>
            <seg n="8f67546f">
              Här måste kommunernas arbete utvecklas. Sociala företag och arbetskooperativ
              har gett många människor möjlighet att starta på nytt. Basta och
              Vägen ut i Göteborg är exempel detta. Brukarorganisationerna har
              också en mycket stor betydelse, och deras kunskaper och erfarenheter
              måste tas till vara. En kvinna eller man som försöker lämna ett
              missbruk ska självfallet ha ett stort inflytande på vilken behandling
              och vilka insatser som ska erbjudas.
            </seg>
            <seg n="b11d58da">
              Vänsterpartiet är för en restriktiv narkotikapolitik, men vi
              anser att det är fel att kriminalisera den människa som har fastnat
              i ett missbruk. Det stigmatiserar ytterligare människor med narkotikaberoende.
            </seg>
            <seg n="71e09a52">
              Kvinnor med beroende har ofta mer omfattande problem än män.
              De börjar tidigare, söker vård senare och är ofta sjukare både
              fysiskt och psykiskt då de söker vård. De har använt mer och tyngre
              droger under längre tid. De har varit utsatta för våld och sexuella
              övergrepp i mycket högre utsträckning än män. De har fler problem
              med ursprungsfamiljerna. De har försökt begå självmord i mycket
              högre omfattning än män.
            </seg>
            <seg n="e60c2f2b">
              Till det kommer att många kvinnor bär, föder och vårdar barn.
              Många har barn som är omhändertagna. Den sociala stämplingen är
              svårare för kvinnor. Man ser ännu mer ned på en kvinnlig missbrukare
              än på en manlig. Det betyder att rehabiliteringen måste ta hänsyn
              till detta. De är dessutom i minoritet, omkring 2530 procent av
              gruppen. Sannolikt skulle många fler kvinnor som söker vård göra
              detta om det fanns utrymme och kunskap för att möta deras behov.
              Därför måste missbruksvården ha kunskaper och utveckla vård och
              behandling utifrån kvinnors individuella behov.
            </seg>
            <seg n="2256e5c3">
              Kvinnliga missbrukare är också våldsutsatta, och de har samma
              rätt till skydd som andra kvinnor. Så ser det inte ut i dag. Kvinnor
              som är våldsutsatta, blir misshandlade och utsatta för sexuella
              övergrepp kan mötas med synpunkten: Sluta själv med ditt missbruk
              så kan vi se till att fixa det andra.
            </seg>
            <seg n="ad1d92ca">
              Så får det inte vara. Vänsterpartiet har nationellt avsatt pengar
              för resursjourer, och vi kan se hur svårt det har varit för Qjouren
              här i Helsingfors, som är en jour för kvinnor i aktivt missbruk,
              att få resurser för att kunna bedriva sin verksamhet.
            </seg>
            <seg n="e58ebe4b">
              Till sist: Det går att kombinera restriktiv narkotikapolitik
              med en välutbyggd vård och behandling med respekt för människor
              i tungt missbruk. Låt oss göra det och inte ställa dessa två saker
              mot varandra.
            </seg>
          </u>
          <note type="speaker" n="a2521744">
            Anf. 104 METIN ATASEVEN (M):
          </note>
          <u who="metin_ataseven_88ece3" xml:id="i-9571b7937111b723-0" n="d9f2fa29" next="i-eb0f5950eff5932c-0">
            <seg n="d8e5901e">
              Herr talman! I dag har vi som sagt en debatt om narkotika- och
              dopningsfrågor.
            </seg>
            <seg n="3421fe0e">
              ANDT är regeringens samlade strategi för arbetet mot alkohol,
              narkotika, dopning och tobaksbruk. Strategin innehåller sju långsiktiga
              mål som är ständigt aktuella. Ett samhälle fritt från narkotika
              och dopning är ett mål som tidigare antagits av riksdagen, och
              regeringen har beslutat om ett åtgärdsprogram varje år.
            </seg>
            <seg n="adfa0e4d">
              De långsiktiga mål som regeringen jobbar efter är bland annat
              att tillgången på narkotika ska gå ned och att antalet döda och
              skadade på grund av narkotikan ska minska.
            </seg>
            <seg n="ddd4e9fe">
              Det effektivaste sättet att minska narkotikans skadeverkningar
              är genom att begränsa tillgången och tillgängligheten. Det är
              en hel del åtgärder på gång inom området, såsom myndighetssamarbete
              mot den organiserade brottsligheten.
            </seg>
            <seg n="df22ff6f">
              Regeringen kommer även i fortsättningen att jobba med sina satsningar
              mot all illegal handel av ANDT för att begränsa narkotikan och
              dopningen.
            </seg>
            <seg n="edb11ee4">
              Herr talman! Regeringen har haft som mål att minska cannabisbruket
              bland ungdomar. Cannabis är många gånger inkörsporten för tyngre
              droger. Därför är det viktigt att öka kunskapen om konsekvenserna
              av cannabismissbruket så att nyrekryteringen kan minska, vilket
              man har uppmärksammat i ANDT-strategin.
            </seg>
            <seg n="8afb052c">
              Tidiga insatser riktade mot ungdomar ger resultat mot framtida
              missbruk. Strategin går även ut på att utbilda lärare och skolpersonal
              för att ge stöd i att utveckla undervisningen om narkotikans och
              dopningens skadeverkningar. Statens folkhälsoinstitut, FHI, ska
              inom ramen för sitt uppdrag ge stöd till arbetet både lokalt och
              regionalt med målsättningen att ungdomar i åldern 1618 år ska
              reflektera över sin attityd till cannabis.
            </seg>
            <seg n="0b8a41df">
              Herr talman! Jag vill också nämna lite kring Trestad, som är
              en av regeringens samlade satsningar för att minska nyrekrytering
              till cannabisbruk. Det är ett brett samarbete mellan Sveriges
              tre största städer, det vill säga Helsingfors, Göteborg och Malmö.
              Syftet med satsningen är att minska användningen av cannabis bland
              ungdomar under 25 år.
            </seg>
            <seg n="5abd53d4">
              För att nå målet kommer städerna att utveckla metoder och arbetssätt
              för att i första hand förhindra en debut i missbruk, i andra hand
              att genom tidiga insatser se till att avbryta ett begynnande missbruk
              och i tredje hand att utveckla insatser för att stödja individer
              att bryta med ett mer avancerat missbruk.
            </seg>
            <seg n="46996c41">
              Regeringen har också som mål att minska dödligheten vid narkotikamissbruk.
              Internetdroger är en orsak till att de narkotikarelaterade dödsfallen
              ökar. Därför är det angeläget att bevakning av nya missbruksmedel
              görs och att man klassificerar drogerna. FHI har i uppdrag att
              köpa in internetdroger och göra analyser på dessa för att i ett
              tidigt skede kunna undersöka de aktiva substanserna för att på
              så sätt få en snabbare klassificering av de nya drogerna.
            </seg>
            <seg n="65997f8e">
              Minskning av dödligheten är beroende av flera faktorer, såsom
              att sjukvården måste utvecklas för att möta de livshotande förgiftningsfallen
              och att vi får snabbare klassning av nya droger. Klassificering
              av substanser är för närvarande snabbare än tidigare, vilket är
              positivt.
            </seg>
            <seg n="91e3085d">
              Vi har också tidigare tagit beslut här i riksdagen för förstörandelagen,
              som innebär att potentiella droger som ännu inte blivit klassificerade
              kan omhändertas av Tullverket och polis och därmed undantas från
              marknaden. Tullen kan i dag stoppa substanser som ännu inte är
              klassificerade som droger och se till att förverka dem.
            </seg>
            <seg n="9935a789">
              Herr talman! Förebyggande åtgärder mot missbruk av narkotika
              minskar dödligheten per definition. Om vi ser till att färre barn
              och ungdomar börjar använda droger kommer dödligheten på sikt
              att minska.
            </seg>
            <seg n="8e7dda44">
              Regeringen är medveten om vikten av att driva ANDT-frågorna både
              inom EU och i internationella forum. Därför arbetar regeringen
              aktivt med EU:s narkotikastrategi. Målet är att bidra till spridningen
              av en folkhälsobaserad och restriktiv syn på narkotika och dopning
              inom EU.
            </seg>
            <seg n="88ae8032">
              Sammanfattningsvis vill jag säga att missbruk av droger måste
              angripas brett och med flera olika insatser. Men det viktigaste
              är att vi har en nolltolerans mot narkotika och dopning med målet
              att så få personer som möjligt börjar använda narkotika.
            </seg>
          </u>
          <note n="af1d5719">
            Jag yrkar bifall till förslaget i betänkandet och avslag på motionerna.
          </note>
          <u who="metin_ataseven_88ece3" xml:id="i-eb0f5950eff5932c-0" n="d9f2fa29" prev="i-9571b7937111b723-0">
            <seg n="db8048e4">
              (Applåder)
            </seg>
          </u>
          <note type="speaker" n="d006a759">
            Anf. 105 EVA OLOFSSON (V) replik:
          </note>
          <u who="eva_olofsson_993bb0" xml:id="i-36aa8a2ed4c9c331-8" n="79b7e403">
            <seg n="78855683">
              Herr talman! Vi delar målsättningen att så få människor som möjligt
              ska börja använda narkotika och bli beroende av narkotika.
            </seg>
            <seg n="b4fae1c2">
              Jag vill ta upp det här med överdödligheten. Metin Ataseven tog
              upp nätdrogerna, men han nämnde inget om överdödligheten bland
              heroinmissbrukare, om hur man ska se på läkemedelsassisterad behandling
              och att man nu skrivs ut i tre månader om man får ett återfall
              eller inte riktigt följer reglerna. Man gör inga individuella
              bedömningar, och många människor dör ju då.
            </seg>
            <seg n="3b9c6205">
              En annan verksamhet som fungerar och är viktig när det gäller
              hälsa och människors rätt att kunna leva om man blir av med missbruket
              är sprututbytesprogram. Man kan annars få hepatit C, som är en
              dödlig sjukdom. Att lägga av med ett svårt heroinmissbruk och
              samtidigt veta att man är smittad av hepatit C när man vet att
              det är en sjukdom som blir värre och värre och som man kanske
              kommer att dö i gör också att det blir mycket tuffare att lägga
              av med sitt missbruk och vara motiverad till det.
            </seg>
            <seg n="5c064a8e">
              Jag skulle gärna vilja veta hur regeringen och Moderaterna vill
              arbeta för att man ska få en likvärdig läkemedelsassisterad behandling
              över landet, för att människor inte ska dö på grund av att de
              skrivs ut enligt tremånadersregeln och för att sprututbytesprogram
              ska bli möjliga runt om i landet.
            </seg>
          </u>
          <note type="speaker" n="e2386785">
            Anf. 106 METIN ATASEVEN (M) replik:
          </note>
          <u who="metin_ataseven_88ece3" xml:id="i-1d3f3e776862e96d-4" n="d9f2fa29">
            <seg n="32a28918">
              Herr talman! Metadondödligheten har ju ökat. Den är nästan större
              än heroindödligheten i dag. Men vi är ändå inte främmande för
              att se till att man får läkemedelsassisterad behandling. Vi har
              sett till att Socialstyrelsen ser över tillgängligheten så att
              fler kan få behandling.
            </seg>
            <seg n="9209fa92">
              Att man stöts ut från programmet beror också på att det finns
              en större risk för överdos om man får metadon och samtidigt använder
              heroin. Det är alltså en försiktighetsåtgärd som gör att man begränsar
              det här och ser till att människor inte använder metadon och heroin
              tillsammans, för det ökar risken för dödlighet.
            </seg>
            <seg n="fbc28a99">
              Den läkemedelsassisterade behandlingen har ökat, så den är mer
              tillgänglig i dag än vad den var förut.
            </seg>
          </u>
          <note type="speaker" n="d0123b59">
            Anf. 107 EVA OLOFSSON (V) replik:
          </note>
          <u who="eva_olofsson_993bb0" xml:id="i-36aa8a2ed4c9c331-9" n="79b7e403">
            <seg n="8941b3f1">
              Herr talman! Visst, om vi ska se till det här att man skrivs
              ut så ska det vara väldigt restriktivt. När jag besökte verksamheten
              i Göteborg på Östra sjukhuset beskrev de hur man fick komma varje
              dag och hämta sitt metadon eller annat läkemedel det finns ju
              flera och hur de var väldigt noga med att det här skulle fungera.
              Det är klart att det är tufft för många människor att komma upp
              till sjukhuset och hämta det där varje morgon, kanske innan de
              ska till jobbet eller någon annanstans. Det är väldigt strikt
              kontroll.
            </seg>
            <seg n="08e06aaf">
              När Metin Ataseven talar om överdödligheten handlar det om ifall
              vi ska se det medicinskt, om vi riskerar att få ökad dödlighet
              när heroin och metadon blandas. Det är en sak, men den stora risken
              är när man skrivs ut på tre månader. Det finns ingen individuell
              bedömning i reglerna, och det är då man blandar allt möjligt.
              Samtidigt ska man trappa av metadonbehandlingen som man fick mot
              heroinmissbruket. I stället blandar många av de tunga missbrukarna
              ihop många fler dödliga doser än de kanske hade gjort om de fått
              fortsätta med programmet eller om man hittat en mer individuell
              bedömning för hur de ska göra.
            </seg>
            <seg n="3cc35752">
              Så som vi gör med den gruppen gör vi inte med några andra som
              sjukvården har hand om. Metin Ataseven svarade inte på den frågan,
              och han sade inte heller något om sprututbytesprogram, lade jag
              märke till.
            </seg>
          </u>
          <note type="speaker" n="294b1cd4">
            Anf. 108 METIN ATASEVEN (M) replik:
          </note>
          <u who="metin_ataseven_88ece3" xml:id="i-1d3f3e776862e96d-5" n="d9f2fa29">
            <seg n="f379c759">
              Herr talman! När det gäller metadonet handlar det, som jag sade
              tidigare, om att man, ifall man använder både metadon och heroin,
              ökar risken för överdos. Det är därför mycket restriktivt. Jag
              kan personligen tycka att det är bra att man varje dag kan åka
              till sjukhuset och få sin medicin. Då har man bättre kontroll
              över det hela.
            </seg>
            <seg n="e8d81051">
              Vi har också sett att det finns ett visst läckage ut på marknaden.
              Om man får det i handen kan det lätt hända att man säljer det
              vidare, vilket tyvärr har hänt.
            </seg>
            <seg n="bb029099">
              Personligen är jag för sprututbytesprogrammet, men vi är just
              nu inte eniga i frågan. Vi kommer därför att jobba vidare med
              den, och så får vi återkomma.
            </seg>
          </u>
          <note type="speaker" n="395f7d99">
            Anf. 109 CHRISTER ENGELHARDT (S) replik:
          </note>
          <u who="christer_engelhardt_ae498f" xml:id="i-01fd94cab9191338-8" n="e244a4bd">
            <seg n="9505906e">
              Herr talman! Jag skulle vilja fråga Metin Ataseven om det som
              jag tog upp i mitt anförande, att ha en nollvision mot narkotikarelaterad
              dödlighet. Jag citerade det som Hillevi Larsson tar upp i sin
              motion. Utskottet skriver i ställningstagandet på s. 12: Utskottet
              noterar att de långsiktiga målen inom strategin är bl.a. att tillgången
              till narkotika ska minska och att antalet döda och skadade på
              grund av sitt eget eller andras bruk av narkotika ska minska.
              Utskottet välkomnar regeringens arbete och åtgärdsprogram på ANDT-området.
            </seg>
            <seg n="d1b4cef5">
              Metin Ataseven sade i sitt anförande att det behövs många saker
              och att det behövs rätt saker. Regeringen är duktig på att sätta
              upp många mål inom ANDT-strategin, vilket vi också berört här,
              men jag saknar just det målet. Vi har en nollvision mot narkotikabruk.
              Varför har vi då inte en nollvision också mot den narkotikarelaterade
              dödligheten? Det borde egentligen vara självklart. Finns det någon
              särskild tanke bakom att man inte har det som en tydlig målsättning?
            </seg>
          </u>
          <note type="speaker" n="09b170fb">
            Anf. 110 METIN ATASEVEN (M) replik:
          </note>
          <u who="metin_ataseven_88ece3" xml:id="i-1d3f3e776862e96d-6" n="d9f2fa29">
            <seg n="8fb0bd51">
              Herr talman! Tack för frågan, Christer! Det här är jätteviktigt.
              Vi har faktiskt nolltolerans mot droger, och det är egentligen
              som att säga att vi har en nollvision mot den narkotikarelaterade
              dödligheten. Nolltoleransen handlar om att vi vill minska tillgången
              på narkotika. Vi vill minska nyrekryteringen. Vi vill jobba i
              förebyggande syfte. Genom att stoppa ungdomar från att börja använda
              narkotika kommer den narkotikarelaterade dödligheten på sikt att
              minska.
            </seg>
            <seg n="322ffba4">
              Vi är positiva till de substitionsbehandlingar vi har. Det är
              också ett sätt att minska dödligheten. Samtidigt kan vi säga att
              vi har en nolltolerans som kan likställas med en nollvision mot
              narkotikarelaterad dödlighet.
            </seg>
          </u>
          <note type="speaker" n="739772e6">
            Anf. 111 CHRISTER ENGELHARDT (S) replik:
          </note>
          <u who="christer_engelhardt_ae498f" xml:id="i-01fd94cab9191338-9" n="e244a4bd">
            <seg n="6d69800f">
              Herr talman! Tack, Metin, för svaret! Det här är ett område där
              vi politiskt naturligtvis är överens om väldigt mycket. Ingen
              vill ha narkotika i samhället, och ingen vill heller se någon
              narkotikarelaterad dödlighet. Nu finns ett gediget dokument i
              form av ANDT-strategin, med många mål, också många långsiktiga
              mål. Jag hör vad Metin säger om en nollvision mot narkotikabruk,
              och i förlängningen borde vi kunna ha det också mot narkotikarelaterad
              dödlighet.
            </seg>
            <seg n="80a25470">
              Vi har ju en nollvision mot dödlighet i trafiken. Som jag lyfte
              fram i mitt anförande borde man för tydlighets skull verkligen
              fokusera på att ha en nollvision också mot narkotikarelaterad
              dödlighet, för ingen vill att människor ska avlida på grund av
              det bruket. Eftersom vi har mål på många andra områden ger det
              lite legitimitet åt att jobba i den riktningen, sträva åt det
              hållet. Därför tycker jag att det vore tydligare om vi hade ett
              sådant konkret formulerat mål. Samtidigt förstår jag att många
              andra viktiga komponenter behöver föras in i det arbetet.
            </seg>
            <seg n="4c467c5d">
              Målen är viktiga på många andra områden, och då tycker jag att
              målen borde vara viktiga även på det här området. Har man en nollvision
              mot narkotikabruk borde man också kunna ha det mot narkotikarelaterad
              dödlighet. Jag hör vad Metin säger om att det finns i bakgrunden,
              och jag hoppas att man framöver kan komplettera ANDT-strategin
              med en sådan formulering.
            </seg>
          </u>
          <note type="speaker" n="ba6d982e">
            Anf. 112 METIN ATASEVEN (M) replik:
          </note>
          <u who="metin_ataseven_88ece3" xml:id="i-1d3f3e776862e96d-7" n="d9f2fa29">
            <seg n="c17b5dcb">
              Herr talman! Som jag sade tidigare handlar nolltoleransen egentligen
              om att ha en nollvision. Man vill få bort den narkotikarelaterade
              dödligheten, och därför jobbar man mycket med dessa frågor och
              med ANDT-strategin. Att det inte står explicit i handlingarna
              utesluter inte att det är en nollvision. Vi vill få bort den dödligheten
              helt. Därför har man fattat beslut om exempelvis förstörandelagen
              som innebär att man kan stoppa de nya drogerna. Om man ändrade
              lite i en befintlig drog kunde man tidigare göra den laglig. Nu
              kan man stoppa det. Samma sak gäller de snabbare klassningarna
              av nya droger.
            </seg>
            <seg n="31521f6f">
              Det handlar om att stoppa drogerna helt och hållet för att minska
              dödligheten. Att stoppa den narkotikarelaterade dödligheten helt
              är självklart målet. Det finns en nolltolerans mot alla sorters
              droger och även mot den narkotikarelaterade dödligheten.
            </seg>
          </u>
          <note type="speaker" n="75933239">
            Anf. 113 MARIA LUNDQVIST-BRÖMSTER (FP):
          </note>
          <u who="maria_lundqvist-bromster_4d5077" xml:id="i-23bb2d1b4fa71fb5-0" n="f3320d93" next="i-d25c28fef8ff8a0e-0"/>
          <note n="e851bf1c">
            Herr talman! Jag vill börja med att yrka bifall till utskottets
            förslag i betänkandet och avslag på reservationerna.
          </note>
          <u who="maria_lundqvist-bromster_4d5077" xml:id="i-d25c28fef8ff8a0e-0" n="f3320d93" prev="i-23bb2d1b4fa71fb5-0">
            <seg n="5edb3f28">
              Betänkandet behandlar narkotika- och dopningsområdet som är ett
              viktigt och prioriterat område för regeringen. I december 2012
              godkände riksdagen målen för alkohol-, narkotika-, dopnings-,
              tobaks- och spelpolitiken. Jag vill upprepa målen även om de tagits
              upp av tidigare talare. Målen är ett samhälle fritt från narkotika
              och dopning med minskade medicinska och sociala skador orsakade
              av alkohol och med ett minskat tobaksbruk samt att minska skadeverkningarna
              av överdrivet spelande.
            </seg>
            <seg n="d02d2c61">
              Herr talman! I mars 2011 antog riksdagen ANDT-strategin med långsiktiga
              mål om att minska tillgång, skydda barn mot skadliga effekter,
              minska bruket hos unga, ha en hälsofrämjande skola samt få föräldrar,
              organisationer och näringsliv att medverka i det förebyggande
              arbetet. Vi säger också att de långsiktiga målen ska vara att
              ha en tillgänglig vård av god kvalitet och att vi internationellt
              och inom EU ska ha en restriktiv syn på ANDT.
            </seg>
            <seg n="a1cfd3a3">
              Herr talman! Mycket görs inom detta område. Regeringen satsar
              260 miljoner kronor per år. Ett oerhört viktigt område att lyfta
              fram är det förebyggande arbetet vad gäller unga dels för att
              förhindra nyrekrytering av dem som använder narkotika, dels för
              att minska antalet barn och unga som börjar använda narkotika
              och dopningsmedel.
            </seg>
            <seg n="4c28e4f0">
              Här pågår en hel del arbete. Bland annat ska Folkhälsoinstitutet
              genomföra en nationell satsning mot cannabis. Det pågår också
              ett utvecklingsarbete mellan Göteborg, Malmö och Helsingfors.
              Några har redan nämnt att cannabisanvändningen har ökat, och därför
              har man påbörjat en bred satsning som sträcker sig fram till 2015.
              Dessutom har Skolverket fått ett uppdrag att kartlägga ANDT-undervisningen
              och utveckla utbildningsinsatser inom ANDT.
            </seg>
            <seg n="4b4b62af">
              I en av reservationerna i betänkandet, herr talman, anser man
              att socialtjänstlagen ska ses över och bli mer tydlig i fråga
              om behovet av förebyggande insatser. Därför vill jag fokusera
              lite grann på vad som sägs i socialtjänstlagen i dag.
            </seg>
            <seg n="a1ac1e06">
              I socialtjänstlagen 5 kap. fokuseras på barn och unga i riskzonen.
              Det står att socialtjänsten tidigt ska uppmärksamma barn och ungdomar
              som är otrygga och riskerar en ogynnsam utveckling. Samarbetet
              och stödet till föräldrar är den viktigaste och i många fall den
              lämpligaste förebyggande insatsen som socialtjänsten råder över.
            </seg>
            <seg n="c5fe7c69">
              Herr talman! Att ytterligare förtydliga socialtjänstlagen löser
              inte problemet med denna utveckling, utan det handlar om att fortsätta
              på den inslagna vägen som regeringen har påbörjat med hjälp av
              strategin, med hjälp av långsiktiga nationella och regionala satsningar,
              med uppdrag till Folkhälsoinstitutet och Skolverket samt ett brett
              samarbete.
            </seg>
            <seg n="73375498">
              Herr talman! I mitt län och i Umeå har man i tidningen Västerbottens-Kuriren
              under en tid skrivit flera reportage om det ökande drogbruket
              bland unga. Det satte i gång många processer där samarbete och
              samverkan var ledord.
            </seg>
            <seg n="ca571f62">
              Barn kan börja knarka oavsett bakgrund. Det kan hända precis
              vem som helst. Det händer inte bara andras barn. Föräldrar som
              drabbats anhöriga säger att vem som helst kan trilla dit. Det
              handlar inte om att man inte har tagit hand om sina barn. Många
              föräldrar vittnar om vilken fruktansvärd ångest det är att inte
              nå fram och hjälpa sitt barn. De berättar om överdoser, behandlingshem
              och oro. Det många föräldrar säger är att de önskat att de inte
              varit så naiva i början, att de förstått tidigare vad deras barn
              höll på med och agerat.
            </seg>
            <seg n="1783a97d">
              Jag vill stanna upp vid ordet agera. Det handlar om att jobba
              på bredden i förebyggande syfte. Det är oerhört viktigt. Från
              Folkpartiets sida har vi föreslagit att det ska finnas alkohol-
              och drogförebyggande team i kommunerna som rycker ut till skolorna
              när något händer. När man får höra att det finns misstanke om
              droger, att alkoholkonsumtionen har ökat på en skola, så åk ut
              på skolan och informera, genomför värderings- och attitydövningar
              allt sådant som är så viktigt för att nå barn och unga.
            </seg>
            <seg n="a7752793">
              Vi kanske lutar oss tillbaka och menar att CAN har sagt att alkoholkonsumtionen
              har minskat bland grundskoleelever, men det råder en oro över
              att det finns en tendens att ungdomar hoppar över alkoholen och
              i stället går in på annat. Tobaksbruket har minskat, men cannabisbruket
              har ökat. Vi kan inte sitta stilla i båten, utan vi måste i fortsättningen
              jobba på bredden i dessa frågor.
            </seg>
            <seg n="b84dd722">
              Herr talman! Regeringen tar narkotika- och dopningsutvecklingen
              på allra största allvar med de satsningar som redovisats i detta
              betänkande. Vi kommer att fortsätta att jobba med missbruksfrågorna
              i den kommande propositionen som läggs fram om en månad.
            </seg>
          </u>
          <note n="3dccaa4a">
            I 3 kap. 3 a § står det att socialnämnden ska se till att det
            finns rutiner för att förebygga, upptäcka och åtgärda risker och
            missförhållanden inom socialtjänstens verksamhet rörande barn
            och ungdom.
          </note>
          <note type="speaker" n="5d8fd93a">
            Anf. 114 EVA OLOFSSON (V) replik:
          </note>
          <u who="eva_olofsson_993bb0" xml:id="i-36aa8a2ed4c9c331-10" n="79b7e403">
            <seg n="d2bffded">
              Herr talman! Vi är överens om vikten av det förebyggande arbetet
              och att vi är oroliga över att fler unga väljer cannabis. Det
              finns en debatt där man försöker negligera att cannabis är farligt,
              att den används likaväl som alkohol. Där behövs verkligen upplysning
              om vilka skador cannabis ger.
            </seg>
            <seg n="22da6cf7">
              Jag tror inte att man alls ska skuldbelägga föräldrar. Detta
              kan hända ungdomar från olika familjer. Men vi lyssnade alla på
              representanter från Maria Ungdom vid socialutskottets hearing.
              De sade tydligt att de ungdomar som har det jobbigt och struligt
              är klart överrepresenterade bland dem som fastnar i tungt missbruk.
              Den kunskapen är viktig att ha med sig. De pekade på ungdomar
              med depressioner, ångest, adhd-problem, som kommer från hem med
              våld i familjen eller själva blivit slagna som barn. Det funkade
              inte runt dem, och missbruk fanns i den egna familjen.
            </seg>
            <seg n="3e1fd2db">
              Vi måste erkänna att det finns överrisker för de ungdomarna om
              vi ska kunna hjälpa dem och jobba förebyggande. Det gäller att
              fånga upp dem i ett tidigt skede, att man försöker jobba tvärprofessionellt
              redan i förskolan och skolan med de barn som har det jobbigt runt
              omkring sig.
            </seg>
            <seg n="f69e8a6d">
              Är det inte viktigt att se de resultat och kunskaper, Maria Lundqvist-Brömster,
              som Maria Ungdom har byggt upp? Vi i Vänsterpartiet har föreslagit
              att Maria Ungdom ska bli ett nationellt kompetenscentrum vars
              kunskaper ska komma hela Sverige till del, just därför att man
              där under många år har jobbat med både behandling och forskning
              tvärprofessionellt. De kunskaperna skulle vara till nytta för
              att fånga barn och ungdomar runt om i landet.
            </seg>
          </u>
          <note type="speaker" n="31a9829e">
            Anf. 115 MARIA LUNDQVIST-BRÖMSTER (FP) replik:
          </note>
          <u who="maria_lundqvist-bromster_4d5077" xml:id="i-67cd6685e96098f8-1" n="f3320d93">
            <seg n="41e537d0">
              Herr talman! När jag nämnde exemplen från länstidningen på slutet,
              Eva Olofsson, var det de frågorna som kom upp. Föräldrar sade
              att detta kan hända vem som helst.
            </seg>
            <seg n="cf57db87">
              Jag delar helt och hållet din uppfattning om att barn och ungdomar
              som har svåra uppväxtvillkor, som lever i en svår social miljö,
              naturligtvis är mer utsatta. Jag har största respekt för den kompetens
              som finns på Maria Ungdom. Det finns ingen konflikt där.
            </seg>
            <seg n="cb734cf1">
              Frågan om ett nationellt centrum, Eva Olofsson, kan jag inte
              ta ställning till här och nu, men jag har noterat att ni har väckt
              en motion.
            </seg>
          </u>
          <note type="speaker" n="6eb0d03a">
            Anf. 116 EVA OLOFSSON (V) replik:
          </note>
          <u who="eva_olofsson_993bb0" xml:id="i-36aa8a2ed4c9c331-11" n="79b7e403">
            <seg n="338d05a7">
              Herr talman! Vi har haft den frågan med i vår budget ett par
              år.
            </seg>
            <seg n="ded90f97">
              Jag vill ställa en fråga som jag tog upp i mitt förra replikskifte
              om sprututbytesprogrammen. Sådana program finns i tre landsting,
              och nu invigdes i förra veckan ett program på försök i Helsingfors.
              Då blir det fyra landsting som har dessa program. Men det finns
              många fler landsting i Sverige. Här är det fråga om att landstingen
              i dag måste få med sig kommunerna, som rätt ofta säger nej.
            </seg>
            <seg n="3ccb6998">
              Verksamheten i Malmö och Lund har nyligen utvärderats av Socialstyrelsen.
              De har pekat på den dubbla funktionen, som jag tycker sprututbytesprogram
              ska ha. Det handlar bland annat om att av hälsoskäl hindra smittspridning
              av hiv, hepatit C och så vidare. Det är allvarliga och livshotande
              sjukdomar. Vidare handlar det om att bygga upp en kontaktyta för
              personer så att det går att snabbt reagera när något händer och
              att det finns en ständig kontakt som kan motivera till vård och
              behandling. Man säger i Malmö och Lund att detta har fungerat
              bra. Problemet är att det finns för få vårdplatser. När man väl
              har motiverat dem är det inte alltid lätt att få en plats för
              vård och behandling. Man jobbar där tvärprofessionellt.
            </seg>
            <seg n="17b3300d">
              Behöver vi inte ändra på lagstiftningen som har gjort att det
              är så få landsting som har dessa program? Är det inte viktigt
              när man ska sluta med ett missbruk att få hjälp och inte ådra
              sig livshotande sjukdomar under tiden? Detta har gjorts på ett
              bra sätt i Malmö och Lund. Är det inte värt att programmet får
              större spridning än i fyra landsting?
            </seg>
          </u>
          <note type="speaker" n="1e17cdc6">
            Anf. 117 MARIA LUNDQVIST-BRÖMSTER (FP) replik:
          </note>
          <u who="maria_lundqvist-bromster_4d5077" xml:id="i-67cd6685e96098f8-2" n="f3320d93">
            <seg n="2d3b2936">
              Herr talman! Eva Olofsson frågar om vi ska ändra lagstiftningen.
              Det var riksdagen som fattade beslutet att landstingen själva
              ska få avgöra om de ska införa sprututbytesprogram eller inte.
            </seg>
            <seg n="3ab45b00">
              Jag har också haft en lång resa. Jag var landstingspolitiker
              när beslutet kom. Vi följde både forskning och evidens, och vi
              läste rapporter. Jag var själv tveksam till sprututbyte en tid,
              men jag ändrade mig när jag såg de goda resultaten från ställen
              med lång erfarenhet.
            </seg>
            <seg n="7c3e4fa6">
              Jag vill inte i det här läget uttala mig om vi ska ändra någon
              lagstiftning, men jag tycker att det är oerhört viktigt att följa
              utvecklingen. Det kan också vara intressant att kartlägga varför
              de andra landstingen inte har vågat ta steget. Vad är det som
              gör att de inte vågar närma sig ett sådant beslut? Det är första
              steget till att få ett genomslag i landet.
            </seg>
          </u>
          <note type="speaker" n="228defaa">
            Anf. 118 RICKARD NORDIN (C):
          </note>
          <u who="lise_nordin_4160b2" xml:id="i-6ee718306faddaa6-3" n="9790be96">
            <seg n="a609fc27">
              Herr talman! Jag vill börja med att yrka bifall till förslaget
              i betänkandet och avslag på reservationerna.
            </seg>
            <seg n="a9e6128f">
              Vi börjar nu närma oss slutet av den maratondebatt som socialutskottet
              har haft i dag. Vi avslutar med att diskutera narkotika- och dopningsfrågor.
            </seg>
            <seg n="871ff9c9">
              Jag nämnde i förra debatten ANDT-strategin. I den finns sju långsiktiga
              mål som är ständigt aktuella. Vi har hört flera av målen nämnas
              av mina allianskolleger, och jag tänker inte upprepa vad de har
              sagt. Jag tänkte i stället uppehålla mig något mer vid mål nr
              5: Personer med missbruk eller beroende ska ha ökad tillgänglighet
              till vård och stöd av god kvalitet.
            </seg>
            <seg n="5b016d5b">
              Det är därför glädjande att regeringen nu kommer med en proposition
              baserad på Missbruksutredningen av Gerhard Larsson, som vi kommer
              att debattera den 15 maj. Jag som centerpartist hade gärna gått
              längre i vissa avseenden, men vi kommer åtminstone en bra bit
              på vägen tack vare Alliansens ansträngningar.
            </seg>
            <seg n="7db2f93a">
              Sanningen är att vi i Sverige i dag ofta har en kraftigt moraliserande
              syn på drogproblematiken. I stället för att behandla det som den
              sjukdom det är behandlas det som något en individ utsatt sig för
              frivilligt och ska ta sig ur på egen hand. Men på samma sätt som
              en kroniskt sjuk hjärtpatient alltid kommer att behöva ta en viss
              medicinering livet ut har det för många drogmissbrukare gått så
              långt att det kan handla om en livslång medicinering med olika
              substitutionspreparat för att de ska fungera i samhället. Samhället
              och sjukvården ska behandla individer likvärdigt. Ingen ifrågasätter
              de verksamma behandlingar som finns för dem som drabbats av lungcancer
              efter tobaksmissbruk. Ingen kommenterar heller det faktum att
              den som kört åt fel håll på motorvägen och krockat får sjukvård.
              Varför ifrågasätter man då de verksamma och effektiva behandlingar
              som finns kring narkotikamissbruk?
            </seg>
            <seg n="ba3ede99">
              Det är viktigt att i debatten inte sammanblanda legaliseringskrav
              med kraven på en rättvis och human behandling av missbrukare.
              Varken jag eller Centerpartiet är för någon avkriminalisering
              eller legalisering av droger, men det betyder inte att vi kan
              blunda för de problem vi har, främst kring de tunga missbrukarna.
              Beprövade metoder med medicinskt verkningsfulla och samhällsekonomiskt
              effektiva resultat ska givetvis användas inom missbruksvården,
              precis som inom all annan vård. Substitutionsbehandlingar och
              sprututbytesprogram borde inte vara politiskt heta ämnen. Lungcancerbehandlingar
              eller levertransplantationer är ju inte det. Varför är det så
              i detta fall?
            </seg>
            <seg n="83b24102">
              Det är också viktigt att minimera andra typer av skador och sjukdomar
              som missbruket för med sig, exempelvis olika typer av blodsmitta.
              Vi har pratat om hepatit C här, och vi kan tillägga även flera
              andra sjukdomar.
            </seg>
            <seg n="3637f83c">
              Sjukvården är till för att bota och lindra, inte döma kring hur
              skador och situationer har uppstått. Ett kraftfullt förebyggande
              arbete är däremot givetvis viktigt för att så många som möjligt
              inte ska hamna i missbruk från första början. Men när människor
              väl har hamnat där måste vi ta hand om dem.
            </seg>
            <seg n="6e73a4e3">
              Vi gör också flera stora förebyggande insatser inom ramen för
              ANDT-strategin, särskilt kring storstadsregionerna, som vi hörde
              här. Det finns också betydande insatser från Folkhälsoinstitutet.
            </seg>
            <seg n="58a656f3">
              Det behövs också ett förebyggande arbete för att läckaget från
              olika substitutionsbehandlingar ska minska. Vi hörde bland annat
              Eva Olofsson tala om hur man gör på vissa håll i landet, vilket
              är bra. Det har också kommit nya, effektivare läkemedel som dessutom
              är betydligt mindre intressanta på andrahandsmarknaden. De måste
              få större genomslag i hela landet.
            </seg>
            <seg n="01e8eeb4">
              Det behövs en större samverkan mellan kommuner och landsting.
              Många av de drabbade har flera olika diagnoser. Det handlar inte
              bara om ett missbruk utan om andra typer av sjukdomar och om att
              inte hitta ytterligare en anledning att moraliskt döma personer
              som har fastnat i missbruk. Det är självklart viktigt att ställa
              en full diagnos och behandla de bakomliggande orsakerna till problematiken.
              Det kan handla om att behöva säkra att personen i fråga får en
              bostad för att på något sätt få en nystart i livet. Det kan också
              handla om att få en trygg anställning för att få ett socialt kontaktnät
              som man saknar utanför drogmiljön.
            </seg>
            <seg n="90ed6a1c">
              Det här är ju ingenting som sjukvården i sig kan ta ansvar för,
              utan här måste kommunerna vara aktiva i helhetsarbetet.
            </seg>
            <seg n="7b057fc6">
              Avslutningsvis vill jag göra en liten internationell utblick.
              Regeringen gör ett aktivt arbete med EU:s narkotikastrategi som
              gäller 20132020. Men jag vill också poängtera det som man ofta
              glömmer bort: Vad händer med dem som faktiskt ofta är längst ned
              på samhällsskalan, de som odlar narkotikan? Det är inte sällan
              bönder i låginkomstländer vars enda utväg är att odla olika typer
              av förbjudna preparat. Här kan man inte bara hålla på med att
              bränna fält och döma ut hårda straff, utan det är oerhört viktigt
              att se till att dessa människor får reella möjligheter att ställa
              om till en annan produktion. Man väljer oftast inte att producera
              förbjudna grödor, utan det handlar om ett tvång för att överleva.
              Då är det viktigt att vi i denna del av världen är beredda att
              betala levnadslöner för den mat som vi själva konsumerar. Annars
              tvingar vi in bönder i kriminalitet, vilket skapar ett utbud av
              narkotikaklassade grödor som ger oss själva problem i andra ändan.
            </seg>
            <seg n="fff59784">
              Det är dags att vi släpper de moraliska skygglapparna och börjar
              tackla narkotikaproblematiken utifrån de drabbades bästa, inte
              utifrån politiskt tyckande och fördomar.
            </seg>
          </u>
          <note type="speaker" n="4043cab0">
            Anf. 119 MAGNUS SJÖDAHL (KD):
          </note>
          <u who="magnus_sjodahl_55ce05" xml:id="i-608e1addf018769b-0" n="754038b3" next="i-41dafe44ae18e4b4-0">
            <seg n="a8af9803">
              Herr talman! Jag vill börja med att yrka bifall till utskottets
              förslag till beslut.
            </seg>
            <seg n="baad1897">
              Flera motioner med ett gott innehåll behandlas av utskottet i
              detta betänkande. Och jag kan villigt erkänna att det ibland känns
              lite underligt att avslå dessa motioner. När man avslår något
              kan det ju lätt uppfattas som att man inte alls delar den uppfattning
              som förs fram. Men så är inte alltid fallet. Anledningen till
              avslagen är nu som så ofta annars att det som motionerna tar upp
              är åtgärder som redan har beslutats eller är under beredning.
            </seg>
            <seg n="220bb8f4">
              Ett exempel som har nämnts tidigare är detta med att införa en
              nollvision mot narkotikarelaterad dödlighet. Vem är egentligen
              emot det? Riksdagen har i december 2012 antagit det övergripande
              målet: Ett samhälle fritt från narkotika och dopning. Är samhället
              fritt från narkotika är det naturligtvis inte heller någon dödlighet.
              Jag kan inte se att det råder så stora politiska ideologiska motsättningar
              kring de frågor som tas upp i betänkandet.
            </seg>
            <seg n="0644718b">
              Användning av narkotika börjar ofta som något väldigt spännande
              och ibland även glamoröst, men slutar alltför ofta i djupaste
              misär och tragedi. Det är tyvärr alltför enkelt att börja och
              väldigt svårt att sluta, fast man skulle önska att det förhöll
              sig precis tvärtom.
            </seg>
            <seg n="236d7d11">
              Det finns mängder av olika narkotiska preparat som sinsemellan
              är väldigt olika men har det gemensamt att de är beroendeframkallande
              och en viktig anledning till dödsfall och hälsoproblem framför
              allt bland ungdomar och unga vuxna. Ca 400 personer dör narkotikarelaterat
              varje år i Sverige, och det är fler än som omkommer i trafiken.
              Inte att förglömma i sammanhanget är alla de skador och det lidande
              som åsamkas dem som är i narkotikamissbrukarens närhet.
            </seg>
            <seg n="f5e77f82">
              Herr talman! Svensk narkotikapolitik ligger fast. Ambitiösa förebyggande
              åtgärder, effektiv brottsbekämpning och en god och tillgänglig
              vård är viktiga delar för att nå våra uppsatta mål. Vi ska fortsätta
              att begränsa tillgången och tillgängligheten.
            </seg>
            <seg n="1bccad64">
              Till de krafter som strävar efter en liberalisering likt den
              som finns i en del länder i vårt grannskap vill jag skicka ett
              tydligt budskap: Det kan ni glömma! Att ökad tillgänglighet skulle
              leda till minskad narkotikaanvändning och mindre skadeverkningar
              tror inte jag på.
            </seg>
          </u>
          <note n="df4098c2">
            I december 2012 godkände riksdagen de mål som regeringen föreslog
            för bland annat narkotikapolitiken, och målet är ett samhälle
            fritt från narkotika.
          </note>
          <u who="magnus_sjodahl_55ce05" xml:id="i-41dafe44ae18e4b4-0" n="754038b3" prev="i-608e1addf018769b-0">
            <seg n="d6f5a65f">
              Sverige har aktivt medverkat i utarbetandet av EU:s nya narkotikastrategi.
              Det är utmärkt, för narkotikapolitik måste för att vara verkningsfull
              bedrivas gränsöverskridande, precis som vi agerar i miljöpolitiken.
              Det är även ett av målen i den långsiktiga ANDT-strategin.
            </seg>
            <seg n="6e9ff0d0">
              Vi kan konstatera att från och med januari i år har Nederländerna
              infört ett totalförbud mot växtdrogen kat, och de dagliga tonvisa
              lasterna från Afrika till Amsterdam har upphört. Det gav en direkt
              effekt också på införseln till Sverige. Bara något enstaka beslag
              har gjorts på Öresundsbron efter januari i år. Denna handel har
              omsatt stora belopp, och det finns indikationer på att det handlade
              om finansiering av terrorverksamhet när dessa belopp fördes ut
              ur landet.
            </seg>
            <seg n="603f44cb">
              Men införseln har tyvärr inte upphört helt. Polisen i min hemstad
              Lund kunde tack vare ett tips till tullen häromveckan gripa fyra
              unga män med ett stort parti av denna drog på järnvägsstationen
              i Lund. Här fungerade samarbetet mellan tipsare, tull och polis
              på ett alldeles ypperligt sätt.
            </seg>
            <seg n="7bafca3d">
              Ett bekymmer är att Storbritannien inte har fattat samma kloka
              beslut som Nederländerna. Från Kenya till Heathrow kommer ett
              antal laster med kat varje vecka. Här krävs ytterligare ansträngningar
              för att förmå britterna att inse vådan av att inte ta detta på
              tillräckligt stort allvar.
            </seg>
            <seg n="c4f4824e">
              En stor utmaning är att effektivt kunna mota de så kallade nätdrogerna,
              som blir ett allt större problem. Nya tider kräver nya lösningar.
            </seg>
            <seg n="dd49ce37">
              Herr talman! En positiv sak som jag vill lyfta fram i detta sammanhang
              är den så kallade förstörandelagen som trädde i kraft 2011. Lagen
              kan betraktas som en succé. Tullen har kunnat beslagta substanser
              motsvarande miljontals doser av syntetiska droger.
            </seg>
            <seg n="db6e35e4">
              Tull och polis får enligt denna lag ta i beslag substanser som
              ännu inte har narkotikaklassats. Tidigare kunde tillverkarna ändra
              bara en liten beståndsdel för att få den laglig igen.
            </seg>
            <seg n="3ed50df4">
              Ett viktigt område är insatser för våra ungdomar. Regeringen
              har beslutat om en satsning för att minska nyrekryteringen och
              öka kunskaperna om de negativa effekterna av cannabismissbruk.
              Samarbetet mellan storstäderna inom ramen för det som kallas Trestad
              och Skolverkets uppdrag En hälsofrämjande skola är viktiga åtgärder.
              Skolverket får över 200 miljoner under innevarande år för att
              förstärka elevhälsan och 10 miljoner i en förnyad satsning för
              att stärka skolans värdegrund och arbetet mot bland annat mobbning.
            </seg>
            <seg n="29dc03e5">
              Jag vill även lyfta fram föräldrarnas roll. Den är viktig. Under
              detta år har Folkhälsoinstitutet 60 miljoner till sitt förfogande
              att fördela till ett antal kommuner inom projektet Nationell strategi
              för utvecklat föräldrastöd.
            </seg>
            <seg n="c4dbe2b0">
              Riksdagen har beslutat om en samlad strategi, den så kallade
              ANDT-strategin. Vi avsätter 260 miljoner per år under mandatperioden,
              och allt det vi gör syftar till att uppnå dessa mål.
            </seg>
            <seg n="af2addbf">
              Återupptagna förhandlingar
            </seg>
          </u>
          <note n="7e95309c">
            Överläggningen var härmed avslutad.
          </note>
          <note n="6360fc6b">
            Ajournering
          </note>
          <note n="28e3ec23">
            Kammaren beslutade kl. 15.51 på förslag av talmannen att ajournera
            förhandlingarna till kl. 16.00 då votering skulle äga rum.
          </note>
          <note n="ab044ba6">
            Förhandlingarna återupptogs kl. 16.00.
          </note>
          <note n="2a781c7c">
            15 § Beslut om ärenden som slutdebatterats den 27 mars
          </note>
          <note n="26b78a92">
            Punkt 2
          </note>
          <note n="bde992c6">
            Punkt 3
          </note>
          <note n="2bd30772">
            Punkt 5
          </note>
          <note n="fe268133">
            Punkt 8
          </note>
          <note n="cd5e0925">
            Punkt 9
          </note>
          <note n="b0fd961e">
            Punkt 14
          </note>
          <note n="75e98346">
            Övriga punkter
          </note>
          <note n="ad5d1360">
            Punkt 1
          </note>
          <note n="26b78a92">
            Punkt 2
          </note>
          <note n="0bfd5320">
            Punkt 7
          </note>
          <note n="cd5e0925">
            Punkt 9
          </note>
          <note n="75e98346">
            Övriga punkter
          </note>
          <note n="26b78a92">
            Punkt 2
          </note>
          <note n="75e98346">
            Övriga punkter
          </note>
          <note n="ad5d1360">
            Punkt 1
          </note>
          <note n="2bd30772">
            Punkt 5
          </note>
          <note n="428f818e">
            Punkt 6
          </note>
          <note n="75e98346">
            Övriga punkter
          </note>
          <note n="02273dc7">
            16 § Beslut om ärenden som slutdebatterats vid dagens sammanträde
          </note>
          <note n="ad5d1360">
            Punkt 1
          </note>
          <note n="bde992c6">
            Punkt 3
          </note>
          <note n="428f818e">
            Punkt 6
          </note>
          <note n="0bfd5320">
            Punkt 7
          </note>
          <note n="77fd45ab">
            Punkt 11
          </note>
          <note n="a006f7f8">
            Punkt 16
          </note>
          <note n="88f9527c">
            Punkt 20
          </note>
          <note n="d3d584ea">
            Punkt 21
          </note>
          <note n="41815dde">
            Punkt 22
          </note>
          <note n="75e98346">
            Övriga punkter
          </note>
          <note n="ad5d1360">
            Punkt 1
          </note>
          <note n="26b78a92">
            Punkt 2
          </note>
          <note n="2bd30772">
            Punkt 5
          </note>
          <note n="fe268133">
            Punkt 8
          </note>
          <note n="c23d2dd7">
            Punkt 12
          </note>
          <note n="92269808">
            Punkt 13
          </note>
          <note n="b0fd961e">
            Punkt 14
          </note>
          <note n="ed0979ea">
            Punkt 17
          </note>
          <note n="41815dde">
            Punkt 22
          </note>
          <note n="0eec7048">
            Punkt 23
          </note>
          <note n="75e98346">
            Övriga punkter
          </note>
          <note n="ad5d1360">
            Punkt 1
          </note>
          <note n="bde992c6">
            Punkt 3
          </note>
          <note n="0bfd5320">
            Punkt 7
          </note>
          <note n="75e98346">
            Övriga punkter
          </note>
          <note n="ad5d1360">
            Punkt 1
          </note>
          <note n="26b78a92">
            Punkt 2
          </note>
          <note n="bde992c6">
            Punkt 3
          </note>
          <note n="daf09bf9">
            Punkt 4
          </note>
          <note n="35d77989">
            17 § Naturvård och biologisk mångfald m.m.
          </note>
          <note n="f2751081">
            Föredrogs
          </note>
          <note type="speaker" n="b934e785">
            Anf. 120 KRISTINA NILSSON (S):
          </note>
          <u who="kristina_nilsson_f9caea" xml:id="i-875e3bd8c0e1445f-0" n="9307a852">
            <seg n="9c3024b9">
              Herr talman! Nu ska vi debattera miljö- och jordbruksutskottets
              betänkande 12 Naturvård och biologisk mångfald m.m . Här finns
              107 motionsyrkanden från allmänna motionstiden som rör många olika
              områden, bland annat rovdjur, vissa jaktfrågor, skydd av natur,
              arter och områden. Det är ett varierande och intressant innehåll,
              men jag ska välja att uppehålla mig vid några av områdena.
            </seg>
            <seg n="85a9b511">
              Vi är alla i vårt utskott väl medvetna om den stora betydelse
              som biologisk mångfald har. Vi vet att rent vatten, ren luft och
              ren mat förutsätter att våra ekosystem förmår producera det vi
              behöver. För att ekosystemen ska vara robusta och kunna stå emot
              påfrestningar behövs mångfalden av arter.
            </seg>
            <seg n="362cb8cd">
              Alla arter är beroende av vatten. Därför är vattnet i vår natur
              oerhört viktigt. Merparten av våra vattendrag finns i skogen och
              hyser ett myller av liv. Allt vatten, våtmarker, älvar och skogsbäckar,
              har avgörande betydelse för den omgivande skogen. Det som händer
              med skogens vatten kommer förr eller senare att ge effekter nedströms
              och slutligen i havet. Därför är miljömålet Myllrande våtmarker
              så viktigt.
            </seg>
            <seg n="1e44d664">
              Våtmarker står för många ekosystemstjänster, till exempel att
              binda och lagra koldioxid, rena vatten, fungera som översvämningsskydd
              och biologisk produktion. Skadade våtmarker har en sämre förmåga
              att leverera dessa viktiga tjänster. Många utdikade våtmarker
              är kolkällor och släpper ifrån sig koldioxid och bidrar därmed
              till den pågående klimatförändringen.
            </seg>
            <seg n="af74b9ef">
              Våtmarker har under lång tid skadats av fysiska ingrepp som utdikning
              och annan verksamhet som påverkar mark- och vattenförhållandena.
              Våtmarkerna påverkas också negativt av olika föroreningar, till
              exempel gödande ämnen. Att våtmarker växer igen beror även på
              att de inte längre används lika mycket till bete för djur och
              slåtter. Utanför fjällområdet har bara enstaka våtmarkstyper gynnsam
              bevarandestatus. Många djur och växter som lever i våtmarker finns
              på den nationella rödlistan och är i behov av åtgärder och hänsyn.
            </seg>
            <seg n="b5aa2854">
              Den negativa bedömningen vad gäller miljömålet Myllrande våtmarker
              på nationell nivå överensstämmer med länsstyrelsernas regionala
              bedömningar. Det är bara två län som bedömer att de är nära att
              nå målet, men de påpekar att det krävs mer resurser för detta
              arbete. Flera län lyfter fram problem med dikesrensning. Nya vägar
              anläggs fortfarande på ett sådant sätt att de stör våtmarker.
              Illegal terrängkörning är ett annat problem som lyfts fram. Många
              län tar också upp det faktum att äldre diken och andra ingrepp
              fortsätter att avvattna våtmarkerna.
            </seg>
            <seg n="e70dd310">
              Ansökningar om nya torvtäkter har kommit in till länsstyrelserna,
              och brytningen har enligt de senaste uppgifterna ökat något. När
              torv utvinns drabbas den biologiska mångfalden. Bundet kol som
              frigörs vid brytningen och eldningen påverkar klimatet. Detta
              försämrar Sveriges möjlighet att nå miljömålen.
            </seg>
            <seg n="e8ff8d5f">
              Det är bekymmersamt att möjligheten att uppnå målet Myllrande
              våtmarker tycks vara långt borta, som det står att läsa i betänkandet.
              Ambitionen om anläggning av våtmarker till 2010 har endast uppnåtts
              till 60 procent. Det krävs alltså mycket mer. Vi socialdemokrater
              anser att det är avgörande att vattenhänsyn blir en större del
              av den skogliga planeringen. Arbetet med att återskapa våtmarker,
              förbättra kantzoner och minimera körskador måste intensifieras.
            </seg>
            <seg n="0670f52b">
              Ett annat miljömål som diskuteras i betänkandet är målet Levande
              skogar. Även här är uppföljningen något nedslående. På miljömålsportalen
              konstateras att det inte är möjligt att nå målet till år 2020
              med de i dag beslutade och planerade styrmedel som finns. Det
              går inte att se en tydligt positiv riktning för miljön.
            </seg>
            <seg n="b8aa2b29">
              Det finns dock en del positiva inslag. Mängden hård död ved och
              arealen gammal skog bedöms öka. Även om ökningen ännu inte motsvarar
              de samlade behoven får vissa hotade arter bättre chans att säkra
              sin fortlevnad. Ett tecken på det är att flera fågelarter med
              höga krav på livsmiljöer ökat i antal under 2012. Tyvärr har andra
              arter minskat. Arealen av formellt och frivilligt skyddad skog
              fortsätter att öka. Det innebär att förlusten av värdefulla livsmiljöer
              bromsas upp eller motverkas. Vissa ekosystemstjänster, till exempel
              virkesproduktion, bidrag till klimatarbete och jaktutbyte, upprätthålls.
            </seg>
            <seg n="14d472ff">
              För oss socialdemokrater har det alltid varit väldigt viktigt
              att bevara tillfällen till sysselsättning och inkomst från skogen,
              lika viktigt som att säkerställa att vårt naturarv bevaras till
              framtida generationer. Det är en skör balans som är absolut nödvändig.
              Skog och skogsmark är en nationell tillgång precis som en internationell
              sådan. Självklart ska vi uppfylla våra internationella åtaganden.
              Lika viktigt som att skydda skog genom reservat, naturvårdsavtal
              och frivilliga avsättningar är att skapa incitament för en ökad
              naturhänsyn i den konventionellt brukade skogen.
            </seg>
            <seg n="18514200">
              I det framtidskontrakt som den socialdemokratiska kongressen
              antagit slår vi fast att vi behöver arbeta fram tydliga åtgärder
              för att uppnå miljömålen. Den biologiska mångfalden ska skyddas,
              och vi är övertygade om att det är möjligt samtidigt som vi värnar
              jobben.
            </seg>
            <seg n="a58e657c">
              Vi socialdemokrater vill öka anslaget för skydd av värdefull
              natur med 100 miljoner. Vi ser problemen och vill göra något åt
              dem.
            </seg>
            <seg n="f9de1663">
              Herr talman! Ett annat viktigt område i betänkandet rör strandskyddet.
              I betänkandet slår regeringen fast att det finns indikationer
              på att ändringen av strandskyddsbestämmelserna inte har fyllt
              sitt syfte, att bestämmelserna har tillämpats olika i olika delar
              av landet och att de har lett till oavsedda effekter. Man konstaterar
              att förändringarna 2009 och 2010 lett till en icke avsedd skärpning
              i vissa områden.
            </seg>
            <seg n="96734321">
              I min hemkommun Örnsköldsvik har vi arbetat mycket med att i
              översiktsplanen ta fram strandnära områden lämpliga för bebyggelse.
              Det har skett i samråd med lokalbefolkningen, och jag har upplevt
              arbetet som väldigt positivt. Självklart får inte ett sådant arbete
              på något sätt begränsa vårt rörliga friluftsliv eller allmänhetens
              tillgång till stränder. Hos oss har jag inte upplevt detta som
              ett problem, men i andra delar av landet har det, vad jag förstår,
              inte fungerat lika bra.
            </seg>
            <seg n="a44d036b">
              En stor del av de hotade arter som finns på artdatabankens rödlista
              trivs i strandmiljö. Den omläggning regeringen gjort när det gäller
              strandskyddet riskerar att leda till en allt för stor exploatering
              av strandmiljöer och att arterna därmed hotas. De lättnader som
              införts när det gäller glesbygd anser vi socialdemokrater är mycket
              rimliga. Det är viktigt i dessa områden att kunna erbjuda attraktiva
              boendemiljöer, och det finns gott om plats.
            </seg>
            <seg n="080884aa">
              Men den ökade bebyggelse som lagen öppnar för i områden med redan
              högt etableringstryck riskerar att drabba den biologiska mångfalden
              och allemansrätten. Vi menar att länsstyrelserna ska ges möjlighet
              att överpröva besluten. Justeringar av strandskyddet måste syfta
              till att den biologiska mångfalden säkras och att tillgången till
              stränder för friluftsliv inte försämras.
            </seg>
            <seg n="41cea6f9">
              Till sist, herr talman, vill jag säga några ord om vargen. Det
              är många som följt det som hänt i mitt hemlän och den riksbekanta
              varghonans vandring tillbaka till Junsele.
            </seg>
            <seg n="f231fb6b">
              Det är omöjligt att inte fascineras av detta djur som gång efter
              gång vänder nosen norrut och helt enkelt går hem. Jag har stor
              respekt för det dilemma som uppstått med tanke på just denna individs
              viktiga genetik och de problem som åsamkas de som bedriver rennäring.
              Jag hoppas att det här kommer att kunna lösas på ett bra sätt.
              Det som gjorts hittills har uppenbarligen inte fungerat, och det
              har inneburit stora kostnader och förmodligen ett lidande för
              denna varg.
            </seg>
            <seg n="39834038">
              Vi socialdemokrater tror att naturlig invandring är tillräckligt
              för att vi ska få en livskraftig vargstam och tycker att försöken
              med utsättning av vargvalpar från djurparker bör avslutas.
            </seg>
            <seg n="8f2a5b9b">
              Helt avgörande för att vi ska kunna existera tillsammans människa
              och varg är att det finns en stor förståelse hos befolkningen
              för den förda rovdjurspolitiken och att man känner delaktighet
              och inflytande.
            </seg>
            <seg n="411fe90c">
              När det gäller skyddsjakt är det av yttersta vikt att den fungerar,
              så att människor kan känna sig trygga och bedriva den verksamhet
              man vill. Vi är positiva till de nya regler för utökad skyddsjakt
              som regeringen beslutat om. I de nya gemensamma riktlinjerna för
              förvaltning av vargstammen bör det ingå ett ökat lokalt medinflytande
              för att vargen ska kunna hitta sin plats i svensk natur och i
              samspelet med människor.
            </seg>
            <seg n="cde4f0c8">
              Målet för politiken måste utgå från den konflikt som finns mellan
              varg och människa i vissa områden samt målet att bevara en livskraftig
              vargstam i Sverige. Vi socialdemokrater har sedan 2006 här i kammaren
              förklarat att vi gärna diskuterar rovdjurspolitiken med regeringen.
              Vi anser att en bred och långsiktig överenskommelse är nödvändig,
              men så här långt har regeringen inte visat något intresse för
              att samtala med oss.
            </seg>
            <seg n="f73c0fda">
              Jag tycker mig ana en viss handfallenhet hos regeringen efter
              att vi nu fått klart för oss att inventeringen visar att vi har
              ungefär 400 vargar i Sverige och att dubbleringstakten bedöms
              vara tre till fyra år. Det skulle kunna innebära 800 vargar om
              fyra år. Jag tänker: Vad händer med sans och balans och sunt förnuft
              som vi brukar försöka visa här i kammaren? Nej, jag tycker att
              vi ska försöka att komma fram till en gemensam, långsiktig och
              hållbar rovdjursförvaltning.
            </seg>
          </u>
          <note n="4c3d00eb">
            Med detta, herr talman, vill jag yrka bifall till reservationerna
            24 och 27.
          </note>
          <note type="speaker" n="51b63e16">
            Anf. 121 HELENA LEANDER (MP):
          </note>
          <u who="helena_leander_75e865" xml:id="i-dc4abaf5719f2f9e-0" n="3a1908d5" next="i-28c9742a272b9a10-0">
            <seg n="348c3493">
              Herr talman! Vad är en vitryggig hackspett värd, eller någon
              annan art för den delen? Det finns människor som försöker räkna
              på det, men det är olidligt svårt. Det är väldigt svårt att peka
              ut en art och säga att den är värd si eller så mycket.
            </seg>
            <seg n="e9ba3860">
              Däremot kan vi inte blunda för att samspelet mellan arter, det
              ekosystem som bildas av naturens levande och icke levande delar,
              är otroligt värdefullt och rentav livsavgörande för vår existens.
              De tjänster som naturen förser oss med gratis, ekosystemstjänster
              som de kallas, är otroligt värdefulla. Vi vet också att ett myller
              av arter, den biologiska mångfalden, är en viktig faktor för att
              förse oss med de här tjänsterna. Det är en försäkring, inte minst
              mot de förändringar som vi står inför med föränderligt klimat
              och andra förändringar. Vi kan inte säga att just den vitryggiga
              hackspetten eller någon annan art för den delen är totalt avgörande,
              men vi vet att mångfalden i sig är en försäkring som vi är beroende
              av.
            </seg>
            <seg n="af371421">
              Så långt tror jag att alla här kan vara överens. Alla är ju principiellt
              för biologisk mångfald. Kruxet är när vi kommer till de enskilda
              arterna, när det kommer till kritan och den biologiska mångfalden
              ställs mot andra samhällsmål. Det är då som den biologiska mångfalden
              ofta får stryka på foten. Det är därför vi ser att målet om biologisk
              mångfald är ytterligare ett av alla de miljömål som Sverige missar.
            </seg>
            <seg n="0766c3e8">
              Jag tänker därför inte tala så mycket om den fina teorin om biologisk
              mångfald utan gå in på några av de konfliktpunkter där den biologiska
              mångfalden står i skottgluggen. Jag börjar med några som verkligen
              står i skottgluggen, nämligen rovdjuren.
            </seg>
            <seg n="1596f4bc">
              När det gäller andra arter, till exempel dammfladdermöss, diskuterar
              vi inte här i riksdagens kammare hur många vi ska ha i Sverige,
              hur många som krävs, utan vi har regler och rutiner och tjänstemän
              som räknar på det och försöker se vad som är en livskraftig stam,
              vad vi kan ha för åtgärder för att vi ska ha livskraftiga populationer
              i Sverige. Men just rovdjuren har blivit väldigt kontroversiella.
              Och vi har en regering som beställer utredning efter utredning
              för att få en så låg siffra som möjligt, och när man inte får
              en så låg siffra som man vill ha kommer man med egna siffror.
              Det har blivit en otroligt politiserad process.
            </seg>
            <seg n="613e0d84">
              Just eftersom det har blivit denna politiska cirkus kring rovdjuren
              tror jag att det är bra om vi kan vara tydliga från politiskt
              håll med vad vi ser som målet med rovdjurspolitiken. Och för oss
              miljöpartister är det självklart att det är en gynnsam bevarandestatus
              för de rovdjur vi har i Sverige, som är en naturlig del av den
              svenska faunan och som ska få fylla en viktig roll i naturen.
            </seg>
            <seg n="cea6346a">
              Gynnsam bevarandestatus är ett lite tradigt begrepp. Det är inte
              bara ett biologiskt och vetenskapligt begrepp utan också ett juridiskt
              begrepp eftersom vi är bundna av EU:s regler på det här området.
              Precis som när det gäller många andra arter har man sätt att räkna
              på det här. Man brukar tala om en tumregel på 500 genetiskt effektiva
              individer för en livskraftig population, och det är något motsvarande
              man kan tänka sig för vargar och andra rovdjur också. Det behöver
              inte vara så krångligt.
            </seg>
            <seg n="24f5ce30">
              Det som möjligen krånglar till det är att vi också har inaveln
              att ta hänsyn till. Vi måste både ha ett mått på populationens
              storlek och på inavelsgraden. Vi behöver alltså jobba med båda
              dessa saker samtidigt.
            </seg>
            <seg n="9f56a49a">
              Om vi inte uppnått gynnsam bevarandestatus, vilket vi inte har
              för exempelvis varg, är det rimligt att vargarna får växa till
              sig innan man börjar gå ut och skjuta dem. Vi kommer förstås att
              behöva ha skyddsjakt även innan vi har uppnått det, när vi ser
              att det är sådana konflikter som inte går att lösa på annat sätt
              och skyddsjakten blir den sista utvägen. Men att börja ha en jakt
              som bara går ut på att minska en population som ännu inte uppnått
              gynnsam bevarandestatus är oansvarigt.
            </seg>
            <seg n="d3253eae">
              I takt med att vi når en bättre bevarandestatus för rovdjuren
              kan vi också ha en mer generös skyddsjakt. Då kan man göra det
              lättare när man ser att det finns konflikter. Men nu när vi har
              en sådan krisartad situation för inte minst vargstammen vad gäller
              inavel och så måste vi vara mer försiktiga.
            </seg>
            <seg n="58bbf718">
              Att få till en mer gynnsam bevarandestatus handlar dels om populationens
              storlek, dels om inaveln. Aktiva åtgärder för att förbättra genetiken
              kan bara bli en akutlösning. På lång sikt måste den svenska vargpopulationen
              få kontakt med vargar av östligt ursprung. Vi måste på ett eller
              annat sätt få en fungerande naturlig invandring där vargar kan
              komma norrifrån och ta sig genom Norrland till den mellansvenska
              populationen. Då måste vi hitta ett sätt att acceptera åtminstone
              enstaka vargföryngringar i renskötselområdet. Det kräver att vi
              jobbar hårt med att hitta skadeförebyggande åtgärder, att vi tar
              till vara den kunskap som finns och att vi ser över ersättningar
              och så vidare för att få detta att funka.
            </seg>
            <seg n="7f80bc6a">
              Jag säger inte att det är lätt; det tror jag inte. Men särskilt
              ni som företräder partier som vill ha en liten vargpopulation,
              vilket kräver en stor invandring för att det ska funka, borde
              verkligen ta initiativ för att få detta att fungera så att inte
              rennäringen får betala priset för att ni vill ha en liten vargpopulation.
            </seg>
            <seg n="b3bb12c7">
              Även om vargen är ett speciellt fall där man med vett och vilja
              försöker skjuta bort en hotad art är det största hotet mot biologisk
              mångfald inte att man skjuter skalbaggar och annat utan att livsmiljöerna
              försvinner. Ofta är det storskaliga skogsbruket boven i dramat,
              att biologiskt värdefulla skogar med en mångfald av arter, åldrar
              och strukturer förvandlas till mer enformiga plantageliknande
              skogar som inte alls hyser samma mångfald av arter. Detta har
              blivit ett stort hot mot många arter.
            </seg>
            <seg n="09627479">
              För att komma till rätta med detta behöver man ha både större
              miljöhänsyn och större arealer skyddad skog. Vi ska ju inte tala
              om själva skogsbruket i dag, utan det blir i en senare debatt.
              Det gör det lite konstigt eftersom dessa saker hänger väldigt
              mycket ihop. Ju större miljöhänsyn man har i skogsbruket, desto
              mindre arealer behöver man skydda och vice versa.
            </seg>
            <seg n="a2cc8381">
              Tittar vi på skogsskyddet i stort brukar vetenskapsmännen ange
              som tumregel att 20 procent av arealen behöver skyddas för att
              tillförsäkra oss den biologiska mångfalden. Precis hur många procent
              det ska vara beror inte minst på vad man har för skogsbruk, men
              vi ser det som en tumregel.
            </seg>
            <seg n="da756405">
              Dessutom har Sverige i Nagoya lovat att vi ska skydda 17 procent
              av arealen och inte bara vilken areal som helst, utan det ska
              vara biologiskt värdefulla områden. Det ska också vara ekologiskt
              representativa områden. Det räcker alltså inte att vi har fantastiska
              nationalparker i fjällen, utan vi måste också se över andra hotade
              områden som inte alls har skydd i samma utsträckning, till exempel
              den produktiva skogen.
            </seg>
            <seg n="4716b335">
              Det är just denna produktiva skog som är så biologiskt värdefull
              och som i dag är skyddad i så liten utsträckning. Här behöver
              vi göra mycket mer, och jag ser det som en viktig uppgift för
              Miljömålsberedningen, som jobbar med frågor om skydd av markområden,
              att inte bara ha skydd för mark generellt utan också specifika
              mål för den produktiva skogen. Det behövs verkligen för den biologiska
              mångfalden.
            </seg>
            <seg n="4553c224">
              En skog som blivit lite mer känd än andra skogar det senaste
              året är Ojnareskogen på Gotland. Det är ett helt unikt område
              med skog, myrmark och så vidare. Naturvårdsverket ser gärna att
              man gör nationalpark av denna värdefulla natur medan Nordkalk
              vill ha ett kalkbrott.
            </seg>
            <seg n="935e5fec">
              Det har varit en lång radda juridiska turer kring detta. Jag
              ska inte gå in på det i stort utan lite kort ta upp de täktbestämmelser
              som tidigare fanns och som innebar ett skydd för biologisk mångfald
              vid täktverksamhet. De tog man bort med löfte om att det inte
              skulle hindra skyddet av den biologiska mångfalden. Men i ljuset
              av vad som hänt i Ojnareskogen påstår jag att det var ett stort
              misstag och att täktbestämmelser behöver återinföras. Man behöver
              också något motsvarande för andra verksamheter än just täktverksamheter.
            </seg>
          </u>
          <note n="56a84aea">
            Jag passar därför på att yrka bifall till reservation 15.
          </note>
          <u who="helena_leander_75e865" xml:id="i-28c9742a272b9a10-0" n="3a1908d5" prev="i-dc4abaf5719f2f9e-0">
            <seg n="1dbda0af">
              Detta hjälper inte Ojnareskogen här och nu. Något som däremot
              skulle vara till stor hjälp är om man kunde fullfölja de nationalparksplaner
              som Naturvårdsverket tagit fram där området Bästeträsk skulle
              bli en nationalpark givetvis med bestämmelser om att det inte
              ska vara ett kalkbrott i mitten, för det skulle ju förta känslan
              av nationalpark. Detta är något som vi skulle kunna besluta om
              redan här och nu.
            </seg>
            <seg n="f4cbf681">
              Herr talman! Jag ska säga något kort om marina Natura 2000-områden.
              I dag har vi en otillfredsställande situation där dessa värdefulla
              marina områden utsätts för bottentrålning och andra skadliga verksamheter
              på ett hyfsat oreglerat sätt.
            </seg>
            <seg n="7167b459">
              Vi har länge talat om att vi borde reglera det på ena eller andra
              sättet. Jag bryr mig inte så mycket om ifall man gör det via miljöbalken
              eller fiskelagstiftningen, bara man gör det. Min önskan är att
              man tar tag i de marina Natura 2000-områdena. Tekniken bryr jag
              mig inte om.
            </seg>
            <seg n="2483b2cb">
              Herr talman! Vi har gått in på några frågor i den biologiska
              mångfalden. Det finns givetvis mycket mer att säga, för det finns
              så många olika arter och naturtyper. Men det viktiga är att vi
              vågar ha den biologiska mångfalden med oss i våra beslut och inte
              bara ser att den eller den lilla arten inte spelar någon roll
              och att det eller det lilla området inte spelar någon roll. Håller
              vi på så kommer nämligen den utarmning som vi ser och som äger
              rum i en rasande takt bara att fortsätta, och det kommer vi att
              ångra.
            </seg>
          </u>
          <note type="speaker" n="51e6cbc6">
            Anf. 122 JOSEF FRANSSON (SD):
          </note>
          <u who="josef_fransson_b32cdd" xml:id="i-ca3890ad88b6c88a-0" n="d9fc99b3" next="i-326fa5ffc4a87ad4-0"/>
          <note n="6bcdad04">
            Herr talman! Jag vill inleda med att yrka bifall till reservation
            nr 26.
          </note>
          <u who="josef_fransson_b32cdd" xml:id="i-326fa5ffc4a87ad4-0" n="d9fc99b3" prev="i-ca3890ad88b6c88a-0">
            <seg n="e4bc01af">
              Vår svenska natur är unik, vacker och värdefull. Det svenska
              kulturlandskapet har vi ärvt av våra förfäder, och vi lånar det
              av våra barn. Därför är det logiskt att vi förvaltar detta omistliga
              naturvärde för framtiden, vilket också är en självklar del av
              Sverigedemokraternas nationalistiska socialkonservatism.
            </seg>
            <seg n="3ab06cc5">
              Med sina dryga 2 000 meter över havet är Kebnekaise Sveriges
              högsta berg. Massivet innehåller flera höga bergskammar som står
              i majestätisk kontrast till de djupa dalar som omger topparna.
              Fjällturismen är gammal på berget, och Kungsleden löper genom
              området. På de lägre höjderna växer många örter, och högre upp
              tronar glaciärer och snölegor. I de djupa dalgångarna kring berget
              frodas områdets rikaste djurliv med arter av änder och vadare.
            </seg>
            <seg n="bf0b9319">
              Sverigedemokraterna ställer sig i detta betänkande bakom en reservation
              som gör gällande att Kebnekaise ska bli nationalpark, vilket också
              är föreslaget från Naturvårdsverket.
            </seg>
            <seg n="6c374b7e">
              På Naturvårdsverkets hemsida kan man läsa att syftet med en nationalpark
              är att bevara ett större sammanhängande område av viss landskapstyp
              i dess naturliga tillstånd eller i väsentligt oförändrat skick.
            </seg>
            <seg n="08a7bb2a">
              Nationalparkerna ska utgöras av representativa landskapstyper
              som bevaras i naturligt tillstånd, men de ska också vara natursköna
              eller unika miljöer som kan ge starka naturupplevelser. Avsikten
              är också att stimulera och underlätta för människor att komma
              ut i skog och mark.
            </seg>
            <seg n="926989fa">
              Jag och Sverigedemokraterna menar att Kebnekaise uppfyller dessa
              kriterier. Sarek och Stora Sjöfallet har redan bedömts vara så
              värdefulla att de fått nationalparksstatus. Det skulle vara värdefullt
              att slå ihop dessa tre enheter till ett område med hög bevarandestatus.
              Det vore att förvalta ett stort område värt att bevara.
            </seg>
            <seg n="13d1c235">
              Inför bildandet av en sådan viktig och omfattande nationalpark
              skulle det krävas en noggrann och seriös utredning. Vi ska hålla
              i minnet att Malmberget och Gällivare ligger inom en tolvmilsradie
              från Kebnekaises fjällstation. Vi vet alla att järnmalmen är viktig
              för dem som bor och arbetar i dessa orter samt för rikets industri
              och export i övrigt. En sammanhållen nationalparksutredning måste
              därför ske med tanke på de rikedomar som vilar i berget och som
              ska vara med och bekosta både dagens och morgondagens välfärd.
            </seg>
            <seg n="f3eea526">
              Vidare tänkte jag gå över till något helt annat, nämligen GMO.
            </seg>
            <seg n="4b48d11a">
              Herr talman! I det betänkande som vi debatterar här i dag finns
              ett antal reservationer som behandlar just GMO. Jag kan bara tragiskt
              konstatera att vissa partier konsekvent för fram en skrämselpropaganda
              gällande GMO som fullständigt saknar stöd i forskningen. Jag tycker
              att frågan förtjänar ett långt bättre öde än att bli föremål för
              trångsynta propagandister som skrämmer upp folk.
            </seg>
            <seg n="7c8be2d7">
              Frågan är komplex och kan vara svår att greppa för allmänheten.
              Därför vilar ett extra stort ansvar på politiken att vara saklig
              och korrekt. Det finns goda skäl att reglera och riskbedöma nya
              grödor som ska sättas ut i naturen, inte minst från ett etiskt
              perspektiv, men att göra som de förmenta miljövännerna i bland
              annat Miljöpartiet tycker jag är rent förkastligt.
            </seg>
            <seg n="972e463a">
              Mycket av retoriken byggs upp kring att vi ska vara rädda för
              något odefinierbart som skulle kunna inträffa. Men det finns oftast
              inga som helst belägg för några av de påståenden som man för fram,
              bara att man inte riktigt vet. Det kan vara farligt, säger man:
              Vi vet inte.
            </seg>
            <seg n="7ba171ae">
              Jag vill i stället hävda att man vet väldigt mycket, långt mer
              än under de senaste årtiondena, när man helt oreglerat har växtförädlat
              med så kallad mutationsförädling, där man helt slumpmässigt forcerar
              fram mutationer med hjälp av till exempel radioaktiva ämnen eller
              kemikalier.
            </seg>
            <seg n="85a836e3">
              Modern växtförädling är långt mer precis, och vi vet långt mycket
              mer i dag om vilka risker som finns. Vi kan i dag också på vetenskaplig
              grund avfärda många av de farhågor som tidigare angivits i den
              här frågan. Kunskapen om våra egna och andra organismers gener
              framskrider i mångt och mycket i paritet med våra datorers prestanda.
              Lite förenklat skulle man kunna säga att vi vet dubbelt så mycket
              vartannat år, eftersom processorerna i överensstämmelse med Moores
              lag fördubblar sin kapacitet ungefär vartannat år.
            </seg>
            <seg n="11e1503b">
              Med modern växtförädling är potentialen smått fantastisk för
              vilka miljöfrämjande grödor som skulle gå att ta fram, om det
              inte vore för det rådande motståndet mot ny teknik. Potatisen
              Fortuna, som är resistent mot bladmögel och brunröta, är ett ypperligt
              exempel på gröda som finns framtagen för odling redan i dag. Då
              skulle man slippa spruta ut bekämpningsmedel på fälten flera gånger
              varje säsong.
            </seg>
            <seg n="3cb2419c">
              Möjligheterna är även enorma att få fram grödor som till exempel
              skulle kunna ta upp näringsämnen bättre, så att man slipper köra
              runt med traktorer och spruta ut stora mängder gödningsmedel.
              Men som vanligt när det gäller de förmenta miljövännerna är man
              emot det mesta som kan göra reell miljönytta. Propagandan och
              symbolpolitiken skadar i förlängningen både människor och natur.
            </seg>
            <seg n="535c84cd">
              Som exempel på detta skriver Miljöpartiet en reservation där
              man spelar på människors rädsla gällande antibiotikaresistens.
              Man menar att eftersom den antibiotikaresistenta genen npt II
              används som markörgen i vissa GMO finns det hemska risker, där
              en bakterie skulle kunna bli resistent genom något slags horisontell
              genöverföring. Javisst, det skulle rent teoretiskt kunna hända,
              även om fenomenet är relativt unikt i naturen.
            </seg>
            <seg n="47945ee5">
              Vad man glömmer att säga är att den aktuella genen är vanligt
              förekommande i naturen i alla fall. Det räcker med att ta upp
              en näve jord så har man handen full med bakterier som har just
              den här genen. Vad tänker Miljöpartiet göra åt det? Det kan man
              fråga sig. Hela frågan är superfånig för alla sakkunniga, men
              det är som sagt lätt att anspela på bakterieresistens och varna
              för fara inför en oinsatt väljarkår. Problemet är bara att man
              skadar hela diskussionen om genteknik.
            </seg>
            <seg n="d3f3ae28">
              I en annan reservation hävdar man från Miljöpartiet och Vänsterpartiet:
              Riskerna med exponering för genförändrade organismer i ekosystemen
              och vad som händer med människors och djurs hälsa på lång sikt
              är mycket dåligt utredda.
            </seg>
            <seg n="6252315d">
              Någonting får mig att tro att varken Vänsterpartiet eller Miljöpartiet
              kommer att godta någon som helst utredning i frågan. EU har lagt
              mångmiljardbelopp jag tror att det är ungefär 3 miljarder svenska
              kronor på att göra just den riskbedömningen. Men man har inte
              kunnat finna några som helst belägg för att den här moderna formen
              av växtförädling skulle vara förenad med någon som helst större
              risk än den traditionella mutationsförädlingen. De pseudorapporter
              som kommer med jämna mellanrum kan snabbt dissekeras och avfärdas
              som de propagandanummer de är.
            </seg>
            <seg n="a89c9d83">
              Vänsterpartiet och Miljöpartiet är emot GMO punkt. Jag tror inte
              att de själva vet varför alla gånger. Men det är väl antagligen
              ett sätt att enkelt skrämma till sig röster.
            </seg>
            <seg n="f0249567">
              Till dessa partier skulle jag vilja säga: Kom in i matchen! Sluta
              skrämmas och sprida ovetenskaplig propaganda, och visa att ni
              menar allvar med er miljöpolitik! Ni har ett stort ansvar för
              att traktorer kör runt helt i onödan och sprutar ut kemikalier
              och gödningsmedel, liksom ni har ett stort ansvar för att odlingar
              attackeras och förstörs av utomparlamentariska organisationer.
              På er vilar också ett stort ansvar för att miljöfrämjande grödor
              inte når social acceptans och inte når kommersiellt genomslag.
              Det är tragiskt, det är vetenskapsfientligt, och det är sannerligen
              ingen god miljöpolitik.
            </seg>
          </u>
          <note type="speaker" n="f0a808be">
            Anf. 123 JACOB JOHNSON (V):
          </note>
          <u who="jacob_johnson_31d6eb" xml:id="i-b3bc5b4696b5e896-0" n="5328e9f4">
            <seg n="9e2960a6">
              Herr talman! Detta motionsbetänkande om naturvård och biologisk
              mångfald behandlar en stor mängd motionsyrkanden och är lite av
              karaktären gott och blandat. För tids vinnande begränsar jag mig
              till rovdjursförvaltning, skydd av skog samt reglering av fiske
              i Natura 2000-områdena. Jag passar också inledningsvis på att
              yrka bifall till reservation nr 28.
            </seg>
            <seg n="06a39be9">
              Herr talman! Rovdjuren har stor betydelse för upprätthållandet
              av den biologiska mångfalden. Om antalet stora rovdjur minskar
              ökar antalet klövdjur, till exempel älgar, vilket leder till att
              de växter som klövdjuren äter minskar i mängd. Detta resulterar
              i sin tur i att andra arter blir påverkade och hela ekosystemet
              förändras.
            </seg>
            <seg n="2d17b3c5">
              Utdöendet av en enda topp-predator kan få ett helt ekosystem
              att kollapsa, speciellt om artrikedomen är låg. Det finns problem
              med samexistensen mellan människor och rovdjur, men vi anser att
              en ökad jakt på hotade arter inte är rätt väg att gå. Det finns
              många andra sätt, bland annat att förbättra kunskapen om rovdjuren
              och deras betydelse för ekosystemet.
            </seg>
            <seg n="bf3ab53d">
              Rovdjursförvaltningen ligger i dag på regional nivå, vilket är
              problematiskt. Först och främst rör sig rovdjuren över stora arealer,
              vilket gör det svårt att få en överblick på regional nivå. Det
              finns också problem med motsättningar och samexistens med bland
              annat befolkningen. I sådana lägen kan länsstyrelserna lätt utsättas
              för starka påtryckningar av särintressen.
            </seg>
            <seg n="aca55391">
              För att uppnå den mest neutrala förvaltningen anser Vänsterpartiet
              därför att förvaltningen av de rovdjursstammar som ännu inte har
              uppnått en långsiktig gynnsam bevarandestatus bör ske på nationell
              nivå. Bedömningen av gynnsam bevarandestatus för varg måste liksom
              för övriga rovdjur göras utifrån vetenskapliga kriterier.
            </seg>
            <seg n="e17135d7">
              Herr talman! Skogen är kanske Sveriges viktigaste naturresurs
              och har en avgörande betydelse för vårt lands hållbara utveckling
              ur ekonomisk, ekologisk och social synvinkel. I detta betänkande
              finns några reservationer från Vänsterpartiet, ibland tillsammans
              med Miljöpartiet, som tar upp en del av dessa frågor.
            </seg>
            <seg n="413393ff">
              Skog behöver skyddas för att stärka den biologiska mångfalden.
              Ca 5 procent av all skogsmark har i dag formellt skydd. Men Miljömålsrådet
              har uppskattat att mellan 9 och 16 procent av all produktiv mark
              behöver skydd. Dessutom har Sverige genom avtalet i Nagoya förbundit
              sig att skydda 17 procent av sin landareal till 2020. De områdena
              ska vara ekologiskt representativa, det vill säga vara områden
              med höga värden av biologisk mångfald. Därför anser vi att Sverige
              bör anta ett nytt, mätbart etappmål i miljömålssystemet för arealskyddad
              skog i linje med vårt åtagande i Nagoya.
            </seg>
            <seg n="c58868cb">
              Turismen är i dag en större näring än flera av våra största industriföretag
              och omsätter enligt Tillväxtverket 225 miljarder kronor. Inte
              minst på landsbygden är skogen helt avgörande för att naturturismen
              ska kunna fortsätta växa. Hyggesfritt skogsbruk kan som rätt använd
              skötselmetod stärka skogens värden i form av turism, men i hög
              grad även biologisk mångfald, kultur och rekreation. En nationell
              målsättning för arealen kalhyggesfritt skogsbruk bör därför ingå
              i miljökvalitetsmålet Levande skogar.
            </seg>
            <seg n="38672a72">
              Ungefär 20 procent av de djur- och växtarter som lever i gammelskogar
              har betydligt större behov än andra arter av ett sammanhängande
              landskap med lämpliga biotoper för att överleva på lång sikt.
              I dag tas mycket sällan hänsyn till närliggande marker vid avverkning,
              vilket förstärker en fragmentisering av livsmiljöer för många
              arter. Vi anser att berörda myndigheter i samverkan med markägarna
              genom landskapsplanering ska försöka bryta denna fragmentisering.
            </seg>
            <seg n="a90f7e95">
              För många hotade arter saknas i dag tillräckligt stora arealer
              lämpliga skogstyper på grund av det moderna skogsbruket och bristen
              på naturliga störningar i ekosystemet som brand, storm, översvämningar
              etcetera. För att åtgärda detta krävs restaurering och återskapande
              av lövskogar, ädellövskog och tallskog. Att förvärva skog för
              detta ändamål kan med rätt framförhållning och god landskapsplanering
              göras under förhållandevis gynnsamma ekonomiska förutsättningar
              för staten. Därför efterlyser vi en nationell plan för restaurering
              och återskapande av skogstyper för de mest hotade arterna.
            </seg>
            <seg n="cc5e85fa">
              Herr talman! Drygt 5 procent av Sveriges hav är skyddade som
              så kallade marina Natura 2000-områden. För att få fiska i ett
              sådant område krävs det enligt miljöbalken att fisket miljöprövats
              och att det har tillstånd. Bara om miljöprövningen bevisar att
              fisket inte hotar att skada de naturvärden som ska skyddas i området
              kan länsstyrelsen tilldela tillstånd till fisket.
            </seg>
            <seg n="2e8b3435">
              Men här finns det brister i tillämpningen av lagstiftningen.
              Exempelvis har till och med fiske med bottentrål förekommit i
              Natura 2000-områden i mitt län, Uppsala län. Anmärkningsvärt nog
              har statens förlängda arm i länet, landshövdingen, ifrågasatt
              om fisket verkligen bör tillståndprövas enligt miljöbalken, något
              som dock miljöministern hävdar ska gälla, vilket framgår av betänkandet.
              Men det har också visat sig att länsstyrelser önskar tydlighet
              från regeringen om vad som gäller. Exempelvis har Länsstyrelsen
              i Halland hemställt hos regeringen att regeringen ska ge Havs-
              och vattenmyndigheten direktiv att prioritera ett sådant regelarbete.
              Länsstyrelsen i Blekinge län konstaterade att man inte bedrev
              någon egeninitierad tillsyn av fiske i Natura 2000-områden beroende
              på bristande resurser och osäkerhet om vilket fiske ska betraktas
              som tillståndspliktigt. Länsstyrelsen i Västra Götaland har sagt
              att den bedömt att den enligt miljöbalken inte får tillståndspröva
              fisket i reservaten. Den hänvisar till en övergångsregel om att
              pågående verksamhet, till exempel fiske som förekom i ett havsområde
              innan det blev ett reservat, inte behöver tillståndsprövas, detta
              trots att det handlar om omfattande bottentrålning i ett känsligt
              område med koraller och stora naturvärden. Detta är givetvis helt
              orimligt.
            </seg>
            <seg n="b403d91f">
              I enlighet med EU:s art- och habitatdirektiv ska Sverige säkerställa
              en gynnsam bevarandestatus för de arter och livsmiljöer som omfattas
              av direktivet. Med hänvisning till de olika svaren från olika
              länsstyrelser i frågan anser Vänsterpartiet att ett förtydligande
              om regelverket vad gäller tillståndsprövningen av fiske i Natura
              2000-områdena krävs. Det är alltså det som vi hänvisar till i
              vår reservation 28.
            </seg>
          </u>
          <note type="speaker" n="ef61b26d">
            Anf. 124 LARS HJÄLMERED (M):
          </note>
          <u who="lars_hjalmered_918893" xml:id="i-700129b002e34bad-0" n="05b88aaa">
            <seg n="2dee9080">
              Herr talman! Tidigare talare talade om att detta betänkande innehåller
              lite av varje, och det får jag nog hålla med om. Det är ett drygt
              hundratal motioner från allmänna motionstiden som täcker in rovdjur,
              skydd av områden, skydd av arter, miljöforskning och en hel del
              andra områden. Det kan därför måhända finnas en tendens att det
              blir lite spretigt.
            </seg>
            <seg n="605cddcc">
              Jag tänkte fördjupa mig i tre frågor, nämligen strandskydd, miljöforskning
              och viltförvaltning.
            </seg>
            <seg n="805ae787">
              Strandskyddet är på sina håll i landet en het fråga med en inneboende
              konflikt mellan att å ena sidan öppna upp för möjligheter till
              byggnation och att å andra sidan värna och bevara viktiga värden.
            </seg>
            <seg n="f90cf914">
              Landet är lite delat i fråga om detta. I delar av landet är det
              ett stort tryck, en stor exploatering och ett stort behov av skydd.
              Det finns också områden i landet där trycket inte är lika stort
              och det inte är lika befogat med ett strikt strandskydd.
            </seg>
            <seg n="4d66f65c">
              Strandskyddet syftar naturligtvis till att trygga förutsättningarna
              för tillgång till strandområden och att bevara goda livsvillkor
              för djur- och växtlivet.
            </seg>
            <seg n="2ed89368">
              För några år sedan fattade vi här i riksdagen beslut om vissa
              ändringar i strandskyddsbestämmelserna. I det beslut som riksdagen
              då fattade konstaterade vi att vi för det första fortsatt ska
              ha ett generellt strandskydd i Sverige, att vi för det andra ska
              ha ett strikt skydd i kraftigt exploaterade områden och att vi
              för det tredje ska öppna upp för att det ska bli enklare att bygga
              framför allt i landsbygdsområden där det finns många stränder
              och trycket är lågt.
            </seg>
            <seg n="b6fca014">
              Vi kan nu några år senare konstatera att det inte blev riktigt
              som det var tänkt i denna del. Med ändringarna i strandskyddslagen
              har det snarast blivit en skärpning i stora delar av landet på
              ett sätt som det inte var tänkt med riksdagens beslut på området.
            </seg>
            <seg n="33cf2f46">
              Därför tycker jag att det är bra att regeringen nu följer upp
              och utvärderar lagen som sådan och också tittar på om det kan
              vara befogat att gå vidare med lättnader i sådana områden som
              inte är så exploaterade. Vi har trots allt i delar av landet mil
              efter mil med sjöar och stränder där det finns stora möjligheter
              att bidra till inte minst en landsbygdsutveckling.
            </seg>
            <seg n="bdba08b2">
              För några veckor sedan hade vi en klimatdebatt i riksdagen. I
              den debatten valde jag att lyfta fram just forskningsfrågan och
              i synnerhet miljöforskningen. Vi kunde redan då konstatera, och
              kan göra det igen, att vi har en regering med en jobbpolitik,
              med ansvar och med ordning och reda på ekonomin, vilket gör att
              Sverige till skillnad från snart sagt varje europeiskt land kan
              investera i framtiden.
            </seg>
            <seg n="2ba1f84a">
              Med det forskningsbeslut som riksdagen tog för inte så länge
              sedan kommer vi att gå från höga till mycket höga forskningsnivåer
              och nästan oavsett hur man räknar lägga otroligt mycket pengar
              på forskning per capita, i faktiska summor och på andra sätt.
              Detta är viktigt för svenska jobb, för svensk konkurrenskraft
              och för att kunna möta och ta oss an viktiga miljöutmaningar,
              bland annat på de områden som vi i dag har uppe till diskussion.
            </seg>
            <seg n="857b847f">
              Jag ska därefter gå över till viltförvaltningen. Sverige har
              en fantastisk natur. Det är runt två miljoner människor som är
              medlemmar i olika naturorganisationer och som på sin fritid lägger
              tid på fiske, jakt, vandring och andra saker. Vår natur i kombination
              med ett stort och brett folkligt engagemang och intresse är något
              som är karakteristiskt för Sverige.
            </seg>
            <seg n="8e906ff9">
              Förvaltningen av natur och vilda djur i Sverige fungerar till
              största delen mycket väl. Men vi har också ett antal utmaningar
              kring inte minst förvaltningen av rovdjur. Det finns olika uppfattningar
              och synpunkter på hur vi kan utveckla arbetet kring länsstyrelser,
              lagstiftning, öppenhet och transparens. Människor ska kort och
              gott veta vad som gäller.
            </seg>
            <seg n="8f95b187">
              För mig utgår en ansvarsfull förvaltning av natur och vilda djur
              från ett antal bärande principer. Det handlar om förvaltarskapstanken,
              om ekosystemsansatsen, om en respekt för nationella och internationella
              regler och lagar och om en stark och tydlig äganderätt.
            </seg>
            <seg n="798114d2">
              Viltförvaltningen fungerar i stora stycken mycket väl. Men det
              finns också ett antal saker som jag tycker att vi ska titta närmare
              på för att se om vi kan utveckla dem. Det första är frågan om
              förvaltningsplaner. Det finns många relevanta arter, och vi behöver
              gå vidare med detta. Förvaltningsplaner är A och O i en ansvarsfull
              förvaltning. Det är viktigt att de är stabila och långsiktiga
              men också adaptiva. De ska vara långsiktiga i meningen att de
              kanske ska löpa under 20 så att man långsiktigt ska veta vad som
              gäller. De ska vara adaptiva i meningen att de kan anpassas och
              löpande utvärderas utifrån populationernas upp- och nedgång och
              resultat av jakt och andra saker. Jag tror att detta är viktigt
              utifrån djuret och arten som sådan. Men det är också viktigt utifrån
              människors perspektiv därför att man har möjlighet att påverka
              utformningen av en plan och har på det sättet möjlighet att veta
              vad som gäller livsförutsättningarna i min del av landet. Det
              är lite viktigt med den typen av planer.
            </seg>
            <seg n="173d346e">
              Ett annat område när det gäller viltförvaltningen som jag tror
              att vi behöver titta närmare på är länsstyrelsernas roll. Länsstyrelserna
              har naturligtvis en nyckelroll i detta. Många gånger gör de ett
              alldeles ypperligt arbete. Men jag tycker att det finns åtminstone
              två saker där de behöver bli duktigare och bättre. För det första
              kan vi konstatera att tillämpningen av en del lagstiftning skiljer
              sig åt, till exempel när det gäller skyddsjaktsbeslut. Jag tycker
              att människor ska kunna förvänta sig en likvärdig behandling i
              alla delar av landet. För det andra måste länsstyrelserna bli
              duktigare på att vara tillgängliga för medborgare, allmänt men
              framför allt i akuta sammanhang.
            </seg>
            <seg n="c687ddf8">
              Ett tredje område som jag tycker att vi bör jobba lite mer med
              är inventering. Inventeringen av djur fungerar ofta mycket väl.
              Men det finns ett antal områden det framgår av motionsfloden och
              detta betänkande till exempel i fråga om varg, som är rätt omdiskuterade.
            </seg>
            <seg n="be9de8ca">
              Gjorda inventeringar kan av vissa uppfattas som underskattningar
              och av andra uppfattas som överskattningar. Det här är viktigt.
              Inventeringar som är kvalitetssäkrade och ger trovärdiga uppgifter
              om var djur finns och i vilken omfattning är A och O för att få
              en bra och ansvarsfull förvaltning, till exempel vid beslut om
              jakt.
            </seg>
            <seg n="5487519f">
              Bristande tilltro till gjorda inventeringar är ett problem som
              i större stycken skjuter inte bara inventeringen i sank när det
              gäller rovdjursförvaltningen. Det finns åtminstone två saker vi
              behöver tänka på. Det ska vara tydliga kriterier för inventeringar.
              Man borde också testa möjligheten att låta miljöpersoner tillsammans
              med jägare gemensamt genomföra olika typer av inventering. Genom
              att testa en variant med miljöperson och jägare är det svårt att
              i efterhand ifrågasätta metod och resultat. Det kan vara en möjlighet
              att skapa samarbete och samförstånd.
            </seg>
            <seg n="8fea4117">
              Sedan finns det lite att fundera över när det gäller skyddsjakt,
              bättre arbete mot jaktbrott och att utveckla mandat för viltförvaltningsdelegationerna.
            </seg>
            <seg n="9c890fc9">
              Herr talman! Om ett antal av dessa saker genomförs kan vi gå
              från en i stort välfungerande och bra viltförvaltning i Sverige
              till att göra den än bättre. Med detta yrkar jag bifall till utskottets
              förslag och avslag på samtliga reservationer.
            </seg>
          </u>
          <note type="speaker" n="2852820c">
            Anf. 125 KRISTINA NILSSON (S) replik:
          </note>
          <u who="kristina_nilsson_f9caea" xml:id="i-875e3bd8c0e1445f-1" n="9307a852">
            <seg n="8e184945">
              Herr talman! Jag talade en hel del om strandskyddet och myllrande
              våtmarker. Jag delar Lars Hjälmereds uppfattning att i många delar
              av landet är det viktigt att man kan bygga. Jag tog upp min egen
              hemkommun som ett exempel där det finns gott om stränder. Det
              är positivt att jobba med dessa frågor.
            </seg>
            <seg n="afe9aa62">
              Jag tog också upp att vi i vår reservation vill att en översyn
              ska ta hänsyn till att den biologiska mångfalden skyddas. Jag
              vill att Lars Hjälmered förtydligar om han delar den uppfattningen.
            </seg>
            <seg n="8ab79106">
              Det här betänkandet innehåller mycket. Jag tog upp två av de
              miljömål som vi inte når. I dag kan vi se att vi når två av 16
              miljömål. När ska regeringen presentera en politik för att nå
              miljömålen? Det känns som att det inte händer något, att man inte
              tar frågan på allvar. Jag skulle vilja se de ansvariga ta krafttag
              för att det ska hända något så att vi åtminstone rör oss i riktning
              mot att vi når miljömålen.
            </seg>
            <seg n="29a9b584">
              Jag tittar på indikatorer och hur det ser ut på miljömålsportalen
              i fråga om uppföljning. Det känns som att det står still. När
              kommer politiken för att det ska hända något?
            </seg>
          </u>
          <note type="speaker" n="d22b9627">
            Anf. 126 LARS HJÄLMERED (M) replik:
          </note>
          <u who="lars_hjalmered_918893" xml:id="i-700129b002e34bad-1" n="05b88aaa">
            <seg n="4a06f7d2">
              Herr talman! När vi fattade beslut om strandskyddet för ett antal
              år sedan var andemeningen att fortsätta med strandskydd generellt
              i hela landet. Det ska vara ett strikt skydd i hårt exploaterade
              områden, till exempel mina egna hemtrakter i Göteborg och på västkusten,
              och möjligheter i andra delar av landet. Olika miljöintressen
              måste ställas mot varandra vid beslut i enskilda fall. Så är det
              självklart alltid. Det är naturligtvis den tänkta utformningen
              framåt.
            </seg>
            <seg n="418d4f37">
              Andemeningen i det beslut riksdagen fattade då var förhoppningen
              att öppna fler möjligheter till byggnation, exploatering, landsbygdsutveckling
              något som inte blev av. Därför är det bra att regeringen följer
              upp frågan.
            </seg>
            <seg n="7f8f8731">
              Det är oroande att se på miljömålen. Tanken när hela systemet
              sattes på plats var att inom en generation klara de stora och
              svåra miljöutmaningarna. Där kan vi alla vara lite självkritiska
              och ödmjuka och konstatera att det på flera områden finns stora
              utmaningar.
            </seg>
            <seg n="37f31718">
              Vi får inte glömma bort att riksdagen fattade beslut om en miljömålsproposition
              med lite förändringar i arbetet. Det innebar ett tydliggörande
              av rollerna. Myndigheterna fick ansvar att jobba med uppföljning
              och utvärdering. Det tillsattes en parlamentariskt sammansatt
              miljömålsberedning, där ett antal av människorna som är närvarande
              i kammaren i dag är medlemmar. De hade till uppgift, och har till
              uppgift, att jobba med vad som anses vara särskilt svåra frågor
              där det krävs politiska överväganden. Den beredningen har redan
              lämnat förslag vad gäller till exempel luftfrågor, avfallsfrågor
              och kemikaliefrågor och sitter nu och jobbar med framför allt
              skogliga frågor. Beredningen ska lämna ett betänkande i mitten
              av juni.
            </seg>
            <seg n="478f054a">
              Jag vill inte ge sken av att beredningen i det sammanhanget kommer
              att lösa alla utmaningar, men vi är verkligen på rull i arbetet.
              Det kommer slag i slag olika konkreta förslag med etappmål och
              åtgärder.
            </seg>
          </u>
          <note type="speaker" n="62c1404a">
            Anf. 127 KRISTINA NILSSON (S) replik:
          </note>
          <u who="kristina_nilsson_f9caea" xml:id="i-875e3bd8c0e1445f-2" n="9307a852">
            <seg n="c175a7c2">
              Herr talman! Jag får tacka för svaret, men jag tyckte inte riktigt
              att jag i svaret hörde något om de hårt exploaterade områdena
              där man behöver tänka på att säkra den biologiska mångfalden.
              Vi är helt överens om att det är viktigt i glesbebyggda områden,
              men jag vill att regeringen säkerställer att det inte blir för
              hårt exploateringstryck i de områden där det är möjligt.
            </seg>
            <seg n="b2f6e6a5">
              När det gäller miljömålen har regeringen ett ansvar nu . Det
              känns som att tiden går år efter år. Under två år har det inte
              hänt särskilt mycket. Jag tycker att regeringen har ett ansvar
              att lägga fram förslag på styrmedel så att det händer något. Fastän
              det pågår utredningar och beredningar borde man ändå parallellt
              komma fram med något så att det inte känns som att allt står helt
              stilla. Det finns inget i det pågående berednings- och utredningsarbetet
              som hindrar att regeringen gör något aktivt i dag. Det önskar
              jag sker snart.
            </seg>
          </u>
          <note type="speaker" n="6c784a7f">
            Anf. 128 LARS HJÄLMERED (M) replik:
          </note>
          <u who="lars_hjalmered_918893" xml:id="i-d41cc25c7c37f213-0" n="05b88aaa" next="i-d7d2ad363d30c47e-0">
            <seg n="be25c2ca">
              Herr talman! I frågan om hård exploatering var inte ambitionen
              att det skulle ske några lättnader i strandskyddet. Skyddet ska
              naturligtvis fortsätta att ligga fast, och olika miljöintressen
              ska vägas av. Jag skjuter in mig lite grann på att tänkta lättnader
              inte kom på plats.
            </seg>
            <seg n="428241aa">
              Sedan var det frågan om miljömålsarbetet. Låt oss vara ärliga.
              Vi har stora utmaningar framför oss. Vi har många beslut att fatta
              framför oss på olika områden för att uppfylla många av miljömålen.
              Vi har fattat en del beslut på vägen dit, men det finns mycket
              kvar.
            </seg>
            <seg n="9e04e754">
              Jag vänder mig dock mot att man ger sken av att inget händer
              och att beslut måste fattas. Sedan 2006 har miljöbudgeten ökat
              med 30 procent relativt vad den var tidigare. Vi kan konstatera
              att det finns olika uppfattningar, men det finns en långsiktig
              klimat- och energipolitik på plats. Vi kan konstatera att i fråga
              om etappmål delmål som det hette tidigare när det gäller skyddad
              skog, som det 2006 inte såg ut att man skulle nå, har det skett
              ofantligt stora avsättningar efter 2006. Det är bara några exempel
              på att det faktiskt har skett rätt stora insatser.
            </seg>
            <seg n="81c720a7">
              Det är likadant med kemikaliepolitiken med särskilda uppdrag
              till Kemikalieinspektionen. Nu arbetar man med att ta förslagen
              från Miljömålsberedningen ett steg vidare.
            </seg>
            <seg n="bcd1a7bb">
              Att ge sken av att inget händer är inte riktigt ärligt i debatten.
              Sedan kan vi vara ärliga och säga att det även i fortsättningen
              finns mycket arbete att göra. Nu närmast är det viktiga avvägningar
              som Miljömålsberedningen arbetar med i fråga om skogen. Det är
              fråga om att värna en biologisk mångfald och det som Kristina
              Nilsson tog upp i sitt anförande, nämligen att väga av den frågan
              mot andra samhällsintressen. Det är jobben, ekonomin och Sveriges
              förmåga att klara klimatutmaningen. I det arbetet möts miljömål
              och andra mål mot varandra.
            </seg>
          </u>
          <note n="6e770530">
            Anf. 129 ANITA BRODÉN (FP):
          </note>
          <u who="lars_hjalmered_918893" xml:id="i-d7d2ad363d30c47e-0" n="05b88aaa" prev="i-d41cc25c7c37f213-0">
            <seg n="88700a4d">
              Herr talman! Vi behandlar i dag ett betänkande som har många
              beröringspunkter till Folkpartiet. Åtskilliga liberaler har under
              ett drygt sekel kämpat för naturvården och den biologiska mångfalden
              och medverkat till att avgörande beslut har fattats för att skydda
              och värna mångfalden i naturen. Grundbulten har hela tiden handlat
              om naturens egenvärde, värdet för människornas skull, och framför
              allt att förvalta vår jord för kommande generationer. Där är förvaltarskapstanken
              central.
            </seg>
            <seg n="0677dd8a">
              Att liberaler är EU-positiva är nog ingen nyhet heller, herr
              talman. Vi ser EU som en fredsangelägenhet och till stora delar
              också som en gemensam miljöangelägenhet. Stora framsteg inom exempelvis
              kemikalieområdet och naturvården har skett. Medlemsstaterna åläggs
              att följa ett antal konventioner och gemensamma beslut.
            </seg>
            <seg n="24a33f94">
              Det som vi nu, herr talman, bedömer som banbrytande är det arbete
              som pågår med hjälp av en särskild utredare för att finna former
              för att värdera ekosystemtjänsterna. Framför allt handlar det
              om den växande insikten hos det större flertalet människor att
              man måste förstå sambanden i naturen i fråga om ekosystemen, den
              biologiska mångfalden, naturvården och klimatförändringarna, där
              allt till syvende och sist gäller människornas livsbetingelser
              och möjligheter att fortsätta att överleva på jorden.
            </seg>
            <seg n="9e11a49d">
              Herr talman! Jag lyssnade under den gångna veckan på en radiointervju
              med Sara Karlsson hon är socialdemokrat och sitter här i kammaren
              i samband med Socialdemokraternas kongress. Jag uppskattade ärligheten
              och kände igen frustrationen över att frågorna inte alltid prioriteras
              i det egna partiet som man önskar.
            </seg>
            <seg n="989b3e02">
              Oppositionens miljöföreträdare har precis som Alliansens miljöansvariga
              ett dubbelt uppdrag, dels att inom det egna partiet flytta fram
              positionerna, dels att få ett brett stöd för ökade miljöinsatser,
              kostnadseffektiva och smarta lösningar, där flera av samhällets
              sektorer inbegrips och där det finns en tydlig politisk styrning.
            </seg>
            <seg n="9e5ce936">
              Här måste vi vara självkritiska. Trots att mycket gjorts krävs
              fortsatta och ökade insatser då miljölarmrapporterna om en accelererande
              artutrotning, övergödning och giftspridning med all önskvärd tydlighet
              har visat att insatserna trots allt fortfarande är helt otillräckliga.
            </seg>
            <seg n="3a2eb194">
              Vi behöver skydda mer skog, rädda Östersjön, få tillbaka vandrande
              fisk, stoppa de gifter som framför allt barn möter i sin vardag,
              säkra den biologiska mångfalden, stävja klimatutmaningarna och
              klimatförändringarna, arbeta för en energipolitik med fler förnybara
              energikällor och sist men inte minst säkerställa Artprojektet.
            </seg>
            <seg n="1301dee1">
              Med tanke på vikten av att kraftsamla kan jag samtidigt tycka
              att det är märkligt att oppositionen bara har en, säger en, gemensam
              reservation av 32 reservationer.
            </seg>
            <seg n="8c61fcea">
              Sverigedemokraterna har inte väckt en enda motion i detta angelägna
              ämne och ärende, men man anslöt sig till en miljöpartireservation
              kring Kebnekaise. Jag vill påminna Miljöpartiet och Sverigedemokraterna
              om att regeringen också bedömt att området är väl lämpat att lyfta
              fram som nationalpark, att det redan nu ligger i genomförandeplanen
              20092013 och att en förstudie planeras att påbörjas för en eventuell
              nationalparksbildning. Här är det ett arbete som pågår.
            </seg>
            <seg n="4baaae4a">
              Herr talman! Vargfrågan har lyfts fram här, och rovdjursfrågan
              i sin helhet. Jag minns mycket väl det tillfälle då jag under
              min första period i riksdagen, då som oppositionspolitiker, medverkade
              i min första paneldiskussion kring vargfrågan. Bygdegården i hjärtat
              av Dalsland var sprängfylld, och stämningen var stundtals aggressiv.
              Min centerpartistiska kollega och jag fick ta emot en hel bygds
              frustration och ilska över avsaknad av dialog och politiskt kurage
              att ta sig an dessa frågor. Övriga partirepresentanter lyste denna
              kväll med sin frånvaro.
            </seg>
            <seg n="3f178f45">
              Jag anser, trots problem och bakslag kring vargpolitiken, att
              alliansregeringen lyckats komma en bra bit på väg i arbetet med
              att få en genetiskt frisk vargstam, där vi också framgent kan
              säga att den verkligen har en gynnsam bevarandestatus.
            </seg>
            <seg n="540d60e4">
              Dialogen har avsevärt förbättrats. Beslutsprocesserna inkluderar
              människor som berörs allra mest. Ett intensivt arbete pågår med
              att plantera ut ungar för att säkerställa den genetiska mångfalden
              och variationen. Länsstyrelsen har arbetat fram en förvaltningsplan,
              forskarrön ligger till grund för besluten och en acceptans för
              ökad skyddsjakt finns trots allt.
            </seg>
            <seg n="192bdfd2">
              Trots dessa ansträngningar kan vi inte andas ut. EU-kommissionen
              följer mycket noga utvecklingen, och precis som Kristina lyfte
              fram tidigare påminns vi om att vuxna vargar inte låter sig flyttas
              som vi kanske hade trott eller hoppats. Och synen på om och när
              allmän jakt ska kunna bedrivas är fortfarande delad.
            </seg>
            <seg n="01a38187">
              Att vara lyhörd för EU-kommissionens krav, även om vi anser att
              vi gjort mycket, anser jag vara absolut nödvändigt om vi vill
              behålla den svenska rådigheten över förvaltningen av våra rovdjur.
              Vargen inryms i rovdjurspolitiken tillsammans med björn, järv
              och lo, och regeringen kommer under hösten att återkomma till
              riksdagen så att vi får tillfälle att samtala, diskutera och debattera
              dessa frågor ytterligare. Då kommer en proposition med förslag
              till övergripande och långsiktiga mål för rovdjuren.
            </seg>
            <seg n="3bb9488c">
              Herr talman! Frågan om strandskydd har berörts här. Det är också
              en fråga som alliansregeringen tog tag i det behövdes. Lars Hjälmered
              har lyft upp frågan här. Jag anser att grundprincipen är helt
              rätt: att satsa på ett strikt strandskydd i områden med ett stort
              och högt exploateringstryck och områden som är känsliga, men att
              samtidigt ha såväl en varsam som ökad flexibilitet i andra delar
              av landet för att lyckas skapa en landsbygdsutveckling.
            </seg>
            <seg n="3b0db950">
              Den översyn som nu sker kommer att ge en klar bild över hur dispensgivningen
              fungerat i landet, och den kommer säkerligen att leda till en
              del justeringar. Tillsammans med den delegation som inrättats
              för att uppnå en samordnad informations- och kunskapsinsats och
              effektivare tillämpning av strandskyddsreglerna i både samhälls-
              och byggnadsprocessen är jag övertygad om att vi kommer att känna
              att det blir ett gott resultat.
            </seg>
            <seg n="73181876">
              Avslutningsvis, herr talman, vill jag nämna något som är avgörande
              för att vi ska kunna fatta kloka framåtsyftande beslut. Det handlar
              om en stark forskning. Också det är en fråga som Lars Hjälmered
              har tagit upp här i eftermiddag.
            </seg>
            <seg n="d3bb5420">
              Vi kan i Sverige, herr talman, vara stolta över att vi har en
              stor forskningsexpertis i vårt land, där inte minst forskningen
              inom till exempel SEI, Helsingfors Environment Institute, kan
              nämnas. Det är synnerligen klokt av miljöministern att inrätta
              en forskningsberedning som en arena för vetenskapssamhället där
              man och miljöministern hela tiden kan ta in nya rön på området.
            </seg>
            <seg n="972a8e95">
              Det är också klokt av regeringen att i den senaste forskningspropositionen
              peka ut ekosystemtjänster, biologisk mångfald, klimatmodeller
              och havsmiljöforskning som några strategiska områden. Jag är väldigt
              nöjd med den ramtilldelning och den budgetram som har lagts på
              forskningen.
            </seg>
            <seg n="6f4ca0a7">
              Det är givetvis här i slutet, herr talman, angeläget att Artdatabankens
              centrala roll tillvaratas och att det svenska artprojektets vetenskapliga
              nytta värnas.
            </seg>
            <seg n="911e56e6">
              Det är också angeläget att vi samordnar den svenska forskningen
              med forskningen i Norden det pågår nu en nordisk session där frågorna
              lyfts fram och att vi i EU gemensamt premierar forskningen.
            </seg>
          </u>
          <note n="90b58096">
            Med detta yrkar jag bifall till förslaget i betänkandet och avslag
            på samtliga yrkanden.
          </note>
          <note type="speaker" n="ab91385b">
            Anf. 130 INGER FREDRIKSSON (C):
          </note>
          <u who="unknown" xml:id="i-700129b002e34bad-2" n="3882b123">
            <seg n="89b9a942">
              Herr talman! Nyligen träffade jag en skogsägare från Dalarna.
              Hon berättade att familjen hade kartor över gårdens skogsmarker
              från 1749. Kartorna visade områden som var särskilt skyddsvärda.
              Dessa skogsområden är skyddade än i dag, tack vare ägarnas omsorger
              om dem.
            </seg>
            <seg n="ba74113b">
              Enskilda skogsägare tar ett stort ansvar för de naturvärden som
              deras marker har. Centerpartiet vill att det ska vara så även
              fortsättningsvis, eftersom vi tror på människan och vi tror att
              det man äger är man mer rädd om. Det är bättre att skydda skogen
              på frivillig väg än att detaljreglera vad som ska göras.
            </seg>
            <seg n="c9bd89c5">
              Herr talman! Betänkandet tar upp många viktiga frågor inom miljöområdet,
              och jag vill ta upp några av dem. Centerpartiet ser hela landet.
              Vi ser betydelsen för landsbygden av att få lov att bygga i strandnära
              lägen. Detta håller landsbygden levande.
            </seg>
            <seg n="5e9e8020">
              Det har gått en kort tid sedan den nya lagen infördes, och enligt
              vår uppfattning är det lagens tillämpning som har skapat problemen.
              För att göra de korrigeringar som kan behövas ska en delegation
              tillsättas för att se över hur lagen tillämpas. Är det så att
              det då kommer fram att förändringarna i lagen inte ledde till
              en förenkling och att det blev mer möjligt att bygga strandnära,
              som vi ville, får det bli en förändring. Sverige ser inte likadant
              ut, men vi ska använda förutsättningarna på bästa sätt, och det
              finns utrymme för bostäder i sjönära lägen, exempelvis på landsbygden
              i inlandet.
            </seg>
            <seg n="316a0fd7">
              Herr talman! Naturen är outtömlig om vi brukar den med förnuft.
              Det gör vi inte till alla delar i dag, eftersom vi inte prissätter
              miljön på det sätt som är önskvärt. Centerpartiet är starka förespråkare
              av att börja sätta pris på ekosystemstjänster som pollinering
              och naturlig rening av vatten och luft. I USA tjänar exempelvis
              biodlaren mer på pollinering än på honungen.
            </seg>
            <seg n="f70aa61e">
              Sätter vi ett pris på miljön blir det tydligt vilka vinsterna
              är och vilka förluster det blir om bisamhällen i stället slås
              ut, våtmarker dikas och skogsmark byter produktion . Ekosystemstjänsterna
              behöver ges ett värde på marknaden. Alla naturvärden kan inte
              mätas i pengar, men när en resurs är gratis riskerar den alltid
              att överutnyttjas.
            </seg>
            <seg n="2ff894b5">
              Jordbruk, skogsbruk, fiske, jakt och fysisk planering måste bedrivas
              så att naturvärden och mångfald i naturen bevaras åt framtida
              generationer och så att ekosystemens förmåga att producera tjänster
              upprätthålls.
            </seg>
            <seg n="3dcf1706">
              Centerpartiet ser fram emot den satsning som Miljödepartementet
              gör på ekosystemstjänster för att göra begreppet känt och använt.
              Ekosystemstjänster är en väg för att nå miljömålen. Centerpartiet
              ser också fram emot resultatet från den utredning som det har
              beslutats om, där uppdraget är att utreda hur ekosystemstjänster
              ska värderas i kronor och ören.
            </seg>
            <seg n="f2603aeb">
              Det är hög tid att vi börjar prissätta miljön i annat än vackra
              ord. Det ska löna sig att göra rätt och kosta att göra fel. Något
              annat är inte långsiktigt hållbart.
            </seg>
          </u>
          <note n="80557f78">
            Jag yrkar bifall till utskottets förslag och avslag på samtliga
            reservationer.
          </note>
          <note type="speaker" n="93cf92f1">
            Anf. 131 IRENE OSKARSSON (KD):
          </note>
          <u who="christina_oskarsson_9f59a4" xml:id="i-f84ac89fd08f360c-0" n="877cbc1b">
            <seg n="6900647d">
              Herr talman! Dagens betänkande har kallats gott och blandat och
              allt möjligt. Det är en salig blandning, skulle jag kunna säga.
              Ibland kan man bli lite fundersam. Jag har ett manus här, men
              jag tror att jag inte kommer att hålla mig så mycket till det
              och i stället kommentera en del av vad oppositionskollegerna har
              tagit upp.
            </seg>
            <seg n="61d915b6">
              Jag kan inte låta bli att börja med rovdjursförvaltningen. Det
              är oerhört viktigt att vi har en väl fungerande rovdjursförvaltning
              i Sverige och att den fungerar så att de som lever och bor i de
              områden där de stora rovdjuren finns också känner att de är sedda,
              hörda och blir lyssnade på och att de framför allt får vara delaktiga
              i förvaltningen. Det arbete som nu görs med viltförvaltningsdelegationer
              och länsövergripande arbete är centralt för att vi ska få en acceptans
              för att våra stora rovdjur har ett berättigande och ska finnas
              i vårt land där de har sina naturliga utbredningsområden.
            </seg>
            <seg n="ced2ccef">
              De ska också finnas i en numerär som möjliggör för människor
              att bedriva ett aktivt skogs- och lantbruk med djurhållning, för
              att vi också ska klara den biologiska mångfalden och det som flera
              talare före mig har berört, nämligen att vi får ett ekosystem
              som fungerar och som är hållbart över tid. Då har vi att förvalta
              systemet som människor och att göra det på ett klokt och förnuftsmässigt
              sätt.
            </seg>
            <seg n="28ef265d">
              Det är beklagligt att en del av de överklaganden som har skett
              den senaste tiden har satt käppar i hjulet i det arbete som har
              bedrivits. Det är skönt att höra Kristina Nilsson säga att vi
              i princip är överens om de här frågorna. Några av oss hade förmånen
              att få vara uppe i Vålådalen och diskutera de här frågorna. Jag
              kan konstatera att det finns en stor majoritet i kammaren för
              ett förnuftsmässigt arbete med de här frågorna.
            </seg>
            <seg n="2ece4168">
              Därför blir man lite fundersam över Miljöpartiets reservation,
              där man säger att det inte har skett något för att bryta den genetiska
              isoleringen av den svenska vargstammen genom hantering av invandrade
              vargar. Så är faktiskt inte fallet. Jag skulle önska att man hade
              läst på lite mer hur det har sett ut historiskt. Nu är Helena
              Leander inte kvar i kammaren, och jag förstår att det kan finas
              skäl till det.
            </seg>
            <seg n="536777ba">
              Skogen är en oerhört central och betydelsefull del av vår natur
              och vår miljö och en central del av vår ekonomi. Miljömålsberedningen
              är just nu i slutfasen av sitt arbete med det delbetänkande som
              handlar om detta. Hur ska vi förvalta skogen och hur ska vi förvalta
              skogsmarken på ett bättre och effektivare sätt ur alla aspekter?
              Jag vill inte gå betänkandet i förväg, men jag vill ändå konstatera
              några viktiga principer ur mitt kristdemokratiska perspektiv.
            </seg>
            <seg n="b3378365">
              Det är viktigt att vi fullföljer de internationella åtaganden
              som vi har från till exempel Nagoya. Det finns goda underlag från
              våra myndigheter i dag som gör att jag är övertygad om att beredningen
              kommer att klara det uppdraget. Vi kommer att kunna lägga fram
              förslag, och jag hoppas att det blir i så bred enighet som möjligt,
              som gör att vi klarar av detta. Dock är de målen inte att förväxla
              med våra svenska miljömål. De är mer eller annorlunda.
            </seg>
            <seg n="88b65c35">
              Det är oerhört centralt att vi slår fast att vi bygger förvaltarskapet
              på en tydlig äganderätt. Vi hörde alldeles nyss ett lysande exempel
              på vad ett antal generationers trygga skogsinnehav kan göra. Det
              är där vi i dag hittar mångfalden. Jag har nämnt exempel förut
              och ska inte göra det igen. Vi har ett grundlagsskydd för intrångsersättning,
              så att markägare kan känna sig trygga med att det de bidrar med
              för att förvalta för kommande generationer är något de ska ha
              respekt för och få ersättning för.
            </seg>
            <seg n="c2f93368">
              Jag är övertygad om att vi kommer att få se många goda förslag
              i Miljömålsberedningens kommande betänkande. Det är min fasta
              övertygelse att vi där ska lyfta den skogspolitik som Sverige
              har och som vi just nu, såvitt jag har förstått, exporterar till
              Kina. Generaldirektören för Skogsstyrelsen var i Kina härförleden,
              och flera har varit där för att lära ut hur man kan förvalta kombinationen
              produktion och miljö på ett hållbart sätt och också ge människor
              ansvar för att förvalta. Vi behöver inte ta den diskussionen,
              för vi har en äganderätt som möjliggör för människor att göra
              detta långsiktiga åtagande.
            </seg>
            <seg n="b242a5d8">
              De frivilliga åtaganden som så många skogsägare gör ska vi ha
              stor respekt för, och myndigheterna ska fortsätta jobba med att
              ge kloka råd och vara de som kan visa på goda exempel, men de
              har också en annan viktig roll den gång det går fel och när det
              inte fungerar då ska de ha tydliga regelverk för att man ska kunna
              få ordning och reda och eventuellt kunna ställa den som inte hanterar
              detta på ett klokt och riktigt sätt till svars.
            </seg>
            <seg n="880e6080">
              Då är staten, alltså vi här, oerhört viktig. Det handlar om hur
              vi brukar och sköter den skog som vi har ansvar för. Det är en
              central aspekt och en viktig diskussion som måste föras: Vilket
              är det klokaste användningsområdet för den skog som vi gemensamt
              förvaltar?
            </seg>
            <seg n="75675da3">
              Jag tror, herr talman, inte att det finns några enkla svar på
              de svåra frågorna. Den skogen ska naturligtvis brukas och användas
              som reservatsavsättningar och kunna vara den ersättningsmark som
              man ger till andra för att få systemet att fungera.
            </seg>
            <seg n="9fc18347">
              Det gäller också, herr talman, att vi i den biologiska mångfalden
              Kristina var inne på detta tidigare ser till att värna de områden
              som lätt blir glömda. Det handlar om gränsbygderna där kan jag
              känna att vi har mycket gemensamt även om jag är sörlänning och
              de bygder där djurens mular faktiskt skapar den biologiska mångfald
              som vi så hett eftersträvar. Och det handlar om att vi kan sätta
              pris på den biologiska mångfalden så till vida att ekosystemstjänster
              inte kommer av sig själva. De kräver vård och skötsel utifrån
              att vi som människor har gett oss in i natur och miljö på ett
              hårt och ingripande sätt genom historien och för vår överlevnad.
              Vi har ett stort ansvar att i dag förvalta detta på ett bra sätt
              och skriva skötselplaner och så vidare.
            </seg>
            <seg n="5f23badd">
              Herr talman! Jag hade inte tänkt kommentera GMO. Jag hade inte
              tänkt kommentera Sverigedemokraterna nu finns det en representant
              här, dock inte den som var i talarstolen. Men jag måste ändå få
              säga en sak, herr talman.
            </seg>
            <seg n="dc2a50a0">
              Fanatism och bokstavstroende får mig att resa ragg. När jag hörde
              sverigedemokraten tala om sin syn på vad Miljöpartiet står för
              kände jag: Använd den spegeln till andra frågor som Sverigedemokraterna
              står upp för i denna talarstol! Då kanske vi kan få lite ordning
              och reda och rätsida på vissa saker.
            </seg>
            <seg n="6fc1b84d">
              När det gäller sakfrågan om GMO kan jag konstatera att det kan
              användas på ont och gott. Det ska användas med försiktighet. Och
              det ska vara stor eftertanke innan man använder det. Men det går
              inte att säga blankt nej till teknik som är till för att lösa
              problem.
            </seg>
          </u>
          <note n="f48da90f">
            Jag yrkar bifall till förslaget i betänkandet och avslag på samtliga
            motioner.
          </note>
          <note type="speaker" n="dd68c6ba">
            Anf. 132 KEW NORDQVIST (MP):
          </note>
          <u who="kew_nordqvist_51f97a" xml:id="i-75d9af16753651d5-0" n="cae9c1b8">
            <seg n="a7302d9e">
              Herr talman! Jag tänkte uppehålla mig vid frågan om just genetiskt
              modifierade organismer samt vid biologisk mångfald i jordbruket.
            </seg>
            <seg n="aa122137">
              Jag är av den uppfattningen att GMO-odling utgör ett hot mot
              den biologiska mångfalden. Om det mot förmodan inte går som man
              har tänkt sig och anlag sprider sig okontrollerat riskerar konsekvenserna
              att bli omfattande och oöverblickbara. Då motiverar en eventuell
              nytta inte risken.
            </seg>
            <seg n="ffa1c67a">
              Jag kommer osökt in på jämförelsen med kärnkraften, när det inte
              går som man har tänkt sig och när det osannolika, den försumbara
              risken, plötsligt blir verklighet. Det är därför, herr talman,
              som jag och Miljöpartiet förespråkar försiktighetsprincipen och
              inte vill se GMO utanför laboratoriets väggar.
            </seg>
            <seg n="49946967">
              Ibland används en selekterbar markör som har en gen som ger resistens
              mot antibiotika, och det har vi motsatt oss.
            </seg>
            <seg n="079bd0cc">
              Ofta är GMO-växterna framtagna för att vara herbicidresistenta
              eller motståndskraftiga mot insektsangrepp. Men naturen fungerar
              så att förr eller senare utvecklar ogräs och insekter resistens.
              Det är de allra flesta överens om. I det läget krävs starkare
              bekämpningsmedel. Därför hävdar vi att GMO-grödor som tas fram
              med argument om minskad kemisk bekämpning snarare leder till ökad
              kemisk bekämpning, med de följder det har för grundvatten och
              den biologiska mångfalden.
            </seg>
            <seg n="61849d2a">
              I ett domstolsutslag från EU-domstolen i Luxemburg inskränks
              försäljningen av honung som innehåller genmanipulerat pollen.
              Om honungen innehåller pollen från gentekniskt förändrade växter
              som inte är godkända som mänsklig föda får den inte säljas utan
              att vara märkt. Det var en tysk biodlare som hade överklagat det
              och nu fått sin sak prövad.
            </seg>
            <seg n="84f9f1ab">
              Konsekvensen av den här domen kan bli att odling av GMO-växter
              i unionen försvåras eftersom biodlaren kan ställa krav på ekonomisk
              ersättning om honungen innehåller spår av just genmanipulerat
              pollen.
            </seg>
            <seg n="f8572663">
              I det här sammanhanget tycker vi att det är viktigt att ansvarsfrågan
              lyfts fram och att ett strikt ansvar åvilar tillverkaren. Den
              drabbade odlaren ska inte behöva leta reda på vem den ska begära
              skadestånd av.
            </seg>
            <seg n="df68158e">
              Miljöpartiet driver också linjen att man inte ska ge godkännande
              för import av GMO-grödor. Skälet är att vi, om vi nu inte vill
              se odling av GMO-grödor i vårt eget land, rimligtvis inte heller
              kan acceptera odling utanför vårt lands gränser. Man kan inte
              heller bortse från risken för kontaminering av foder till ekologiska
              odlare.
            </seg>
            <seg n="5bc5afeb">
              Livsmedel som innehåller GMO måste märkas, enligt EU-reglerna.
              Därför säljs dessa i princip inte på den svenska marknaden. Alltför
              få skulle köpa dem.
            </seg>
            <seg n="c4af273b">
              Animaliska produkter ägg, kött och mjölk som kommer från djur
              som ätit GMO-foder anses dock enligt GMO-reglerna inte vara GMO
              och behöver därför inte märkas. Sådana produkter kan alltså säljas
              på den svenska marknaden. Men människor som av olika anledningar
              vill välja bort produkter med GMO längre bak i kedjan kan i dagsläget
              inte göra det. Ett praktiskt sätt är då att köpa certifierade
              ekologiska produkter.
            </seg>
            <seg n="95d74e5f">
              Herr talman! Den andra frågan jag vill ta upp handlar om biologisk
              mångfald, speciellt i det svenska odlingslandskapet.
            </seg>
            <seg n="e0b036ec">
              År 2010 beslutade EU om en ny strategi rörande bevarandet av
              biologisk mångfald. Den här riksdagen antog miljökvalitetsmålen.
              Flera av dem har bäring just på ekologisk produktion. Ekologisk
              produktion underlättar när det gäller att nå flera av miljökvalitetsmålen,
              till exempel Begränsad klimatpåverkan, Giftfri miljö, Ingen övergödning,
              Levande sjöar och vattendrag, Grundvatten av god kvalitet, Ett
              rikt odlingslandskap och Ett rikt växt- och djurliv.
            </seg>
            <seg n="dafb2fa4">
              Herr talman! Egentligen är det inte så konstigt att det konventionella
              jordbruket har svårt att nå de här miljökvalitetsmålen. Bekämpningsmedel
              mot ogräs skapar sterila miljöer där insekter har svårt att trivas.
              Rester av bekämpningsmedel kan leta sig ned i både vattendrag
              och grundvatten. Att insektsbekämpning har negativ inverkan på
              insekter, ibland även på humlor och bin, de nyttiga pollinatörer
              som vi fick höra om förut, är föga förvånande. Likaså har svampbekämpningsmedel
              negativ inverkan på mikrolivet, till exempel mykorrhizan.
            </seg>
            <seg n="2b9bbce7">
              Att konstgödslingen leder till ökade mängder kväve i omlopp och
              därmed läckage med övergödning ger ytterligare belägg för att
              den biologiska mångfalden i odlingslandskapet påverkas negativt
              av det konventionella jordbruket.
            </seg>
          </u>
          <note n="87b6f10d">
            Herr talman! Jag tänkte avsluta mitt anförande med att yrka bifall
            till reservation 34.
          </note>
          <note type="speaker" n="ae5cd47f">
            Anf. 133 OLLE LARSSON (SD):
          </note>
          <u who="nina_larsson_698017" xml:id="i-a41f121481286a82-0" n="9a4d02b5" next="i-dbfa79a21a5ec411-0">
            <seg n="837921a4">
              Herr talman! Det handlar om naturvård och biologisk mångfald.
            </seg>
            <seg n="b3689150">
              Den sista mjölkbonden i Dorotea slutar i dagarna. Jag pratade
              med henne i morse. Hon hade en blandad besättning, bland annat
              fjällkor. Korna har hon haft på skogsbete under sommaren. En skogsskövlare,
              som hon kallar det, köpte marken där hon brukade ha sina kor på
              skogsbete. Hans skövling innebar att skogsbetet minskade avsevärt.
            </seg>
            <seg n="6e31de7b">
              3 kronor får hon för mjölken. Dieseln kostar 15 kronor per liter.
              Varför gynnas skogsskövlare medan småjordbrukare straffas? Hon
              beskriver det som en katastrof, och det är en katastrof för den
              biologiska mångfalden och landsbygden.
            </seg>
            <seg n="2a80e446">
              Det finns i dag ca 4 000 fjällkor varav endast 200 räknas till
              den utrotningshotade fjällnära gruppen. Det kanske finns ett dussintal
              lantraser i Sverige. Dem vill jag att vi ska bevara.
            </seg>
            <seg n="1968ca23">
              Skogsren fanns en gång i tiden i Sverige. Vilda skogsrenar finns
              i dag bara i Finland och norra Ryssland.
            </seg>
            <seg n="4aab4d35">
              Vargen är inte globalt utrotningshotad. Landsbygdens befolkning
              vill till övervägande del inte ha varg. Det finns redan björn,
              lo, järv, örn och en del andra rovdjur. Låt människorna som bor
              i vargtäta områden folkomrösta om vargens existens. Hägna in en
              vargstam i stället för att hägna in kor, får och getter. Många
              som nu har sina djur på skogsbete måste avveckla på grund av vargangreppen.
            </seg>
            <seg n="a50b8281">
              Av tallplantorna skadas 8 procent, eller 176 stycken, per hektar
              till följd av renbete. Om bara två av tallplantorna per hektar
              förstörs inom renbetesområdet är förlusten för markägarna 480
              miljoner kronor per år.
            </seg>
            <seg n="ef41abbf">
              Rennäringen måste växla från extensiv till intensiv, inte minst
              för renägarnas skull. Ekonomin är i dag mycket ansträngd för renägarna.
              Den intensiva renskötseln ägnade sig renägarna åt tidigare, men
              de blev delvis intvingade i den extensiva renskötseln av staten
              en gång i tiden. Tilltron till och respekten för myndigheter och
              stat är hos många lokala aktörer i det närmaste obefintliga. Nu
              måste vi ta hjälp av lokala aktörer och ge dem verktyg för att
              långsiktigt uppnå de nationella miljömålen. Det innebär att lokalbefolkningen
              måste ges möjlighet att delta i beslut som berör deras vardag
              och möjlighet att leva och verka i hela Sverige. Först då kan
              respekt för och tillit till myndigheter skapas.
            </seg>
          </u>
          <note n="7e95309c">
            Överläggningen var härmed avslutad.
          </note>
          <note n="c3aaaf93">
            18 § Bordläggning
          </note>
          <note n="1835c2f2">
            Anmäldes och bordlades
          </note>
          <note n="c891852c">
            19 § Anmälan om interpellationer
          </note>
          <note n="deea44fb">
            Anmäldes att följande interpellationer framställts
          </note>
          <note n="2747efb3">
            den 10 april
          </note>
          <note n="58f564a6">
            Jan Lindholm
          </note>
          <note n="e93a810d">
            Peter Persson
          </note>
          <note n="4358500b">
            Mattias Jonsson
          </note>
          <note n="cbc8bc29">
            Ingela Nylund Watz
          </note>
          <note n="1eeeb98d">
            Interpellationerna redovisas i bilaga som fogats till riksdagens
            snabbprotokoll tisdagen den 16 april.
          </note>
          <note n="7c3d5a36">
            20 § Anmälan om fråga för skriftligt svar
          </note>
          <u who="nina_larsson_698017" xml:id="i-dbfa79a21a5ec411-0" n="9a4d02b5" prev="i-a41f121481286a82-0">
            <seg n="6bc50d2c">
              Anmäldes att följande fråga för skriftligt svar framställts
            </seg>
          </u>
          <note n="2747efb3">
            den 10 april
          </note>
          <note n="4e81c644">
            Allan Widman
          </note>
          <note n="2aa03739">
            Frågan redovisas i bilaga som fogats till riksdagens snabbprotokoll
            tisdagen den 16 april.
          </note>
          <note n="4c6a6346">
            21 § Anmälan om skriftliga svar på frågor
          </note>
          <note n="9fd2d059">
            Anmäldes att skriftliga svar på följande frågor inkommit
          </note>
          <note n="2747efb3">
            den 10 april
          </note>
          <note n="8fc59b12">
            Robert Halef
          </note>
          <note n="62577e21">
            Mehmet Kaplan
          </note>
          <note n="74310cca">
            Carina Ohlsson
          </note>
          <note n="37a7f4f9">
            Gustav Fridolin
          </note>
          <note n="e4ec444b">
            Anita Brodén
          </note>
          <note n="01d0ad56">
            Svaren redovisas i bilaga som fogats till riksdagens snabbprotokoll
            tisdagen den 16 april.
          </note>
          <note n="03a5d4b1">
            22 § Kammaren åtskildes kl. 18.13.
          </note>
          <note n="d94f71cb">
            Förhandlingarna leddes
          </note>
          <note n="651d5eac">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
