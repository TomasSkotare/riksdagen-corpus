<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2012</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2012</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201213--111</head>
          <docDate when="2012-05-24">2012-05-24</docDate>
        </div>
      </front>
      <body>
        <div>
          <note n="1b5e6a34">
            ﻿
          </note>
          <note n="2fa64b69">
            Riksdagens protokoll
          </note>
          <note n="d010bbcc">
            2012/13:111
          </note>
          <note type="date" n="e39c21fd">
            Fredagen den 24 maj
          </note>
          <note n="5b0c8ba3">
            Kl. 09:00 - 12:09
          </note>
          <note n="d606565a">
            1 § Anmälan om inkommen granskningsrapport från Riksrevisionen
          </note>
          <note n="4d0a1da5">
            Talmannen anmälde att följande granskningsrapport inkommit från
            Riksrevisionen:
          </note>
          <note n="7dfd5f80">
            2 § Anmälan om fördröjda svar på interpellationer
          </note>
          <note n="7bd613fd">
            Till riksdagen hade inkommit följande skrivelser:
          </note>
          <note n="f1c1fbbd">
            Interpellation 2012/13:407
          </note>
          <note n="3657f44d">
            Interpellation 2012/13:407 Försvarets radioanstalt av Maria Ferm
            (MP)
          </note>
          <note n="29c0d1ec">
            Interpellationen kommer att besvaras fredagen den 14 juni 2013.
          </note>
          <note n="64b20cf8">
            Skälet till dröjsmålet är att statsrådet vid de svarstillfällen
            som finns före den 14 juni 2013 befinner sig på resa och tar emot
            inkommande besök.
          </note>
          <note n="ebd77932">
            Nils Cederstierna
          </note>
          <note n="93b24d7e">
            Interpellation 2012/13:410
          </note>
          <note n="70060118">
            Interpellation 2012/13:410 Brister i stödet till unga arbetslösa
          </note>
          <note n="d0e6e5fe">
            Interpellationen kommer att besvaras den 11 juni 2013.
          </note>
          <note n="bb77b084">
            Skälet till dröjsmålet är inbokade engagemang som inte kan ändras.
          </note>
          <note n="3fa5849c">
            Monica Rodrigo
          </note>
          <note n="ceda2b19">
            Interpellation 2012/13:415
          </note>
          <note n="f0c9a326">
            Interpellation 2012/13:415 Villkor för användande av vattenskoter
          </note>
          <note n="e5edcafc">
            Interpellationen kommer att besvaras tisdagen den 11 juni 2013.
          </note>
          <note n="11d4718a">
            Miljöministern har inte möjlighet att besvara interpellationen
            inom anvisad tid på grund av redan inbokade engagemang.
          </note>
          <note n="18455e9e">
            Lena Ingvarsson
          </note>
          <note n="3191659a">
            3 § Hänvisning av ärende till utskott
          </note>
          <note n="ab26768f">
            Föredrogs och hänvisades
          </note>
          <note n="e050ec2f">
            den 17 juli
          </note>
          <note n="0bf9f2d4">
            4 § Svar på interpellation 2012/13:414 om säljbara kvoter och
            utkastförbud
          </note>
          <note type="speaker" n="0b25ade1">
            Anf. 1 Landsbygdsminister ESKIL ERLANDSSON (C):
          </note>
          <u who="eskil_erlandsson_ac1f68" xml:id="i-5b25960ccf8cf050-0" n="2f61a075">
            <seg n="2dce426c">
              Herr talman! Jan-Olof Larsson har frågat mig varför Regeringskansliet
              anser att det är nödvändigt att individuella säljbara kvoter införs
              för att klara utkastförbudet och hur detta ska stärka det småskaliga
              fisket utefter Sveriges kust.
            </seg>
            <seg n="49de4751">
              Låt mig inledningsvis vara tydlig med att utkastförbudet är en
              viktig fråga för mig, en fråga jag drivit hårt i EU-sammanhang,
              som Jan-Olof väl vet. Vi måste få till stånd en förvaltning som
              inte leder till att större mängder oönskad fångst kastas ut i
              havet igen. Den fisk som kastas ut har oftast en mycket begränsad
              chans att överleva, och utkasten utgör ett omfattande resursslöseri,
              detta samtidigt som ett flertal bestånd i EU:s vatten fortfarande
              är överfiskade. Den enskilt viktigaste åtgärden för att komma
              till rätta med detta och få ett fiske på hållbara nivåer är att
              utveckla selektiva redskap för att minimera den oönskade fångsten.
            </seg>
            <seg n="80400204">
              På regeringens uppdrag har därför Havs- och vattenmyndigheten
              analyserat förutsättningarna för att införa ett utkastförbud.
              Myndigheten menar att för att ett utkastförbud ska vara effektivt
              behöver ett system med överlåtbara fiskenyttjanderätter införas.
              Ett sådant system kan säkerställa att varje fiskefartyg kan anpassa
              sina andelar av den svenska fiskekvoten så att den matchar fångstmöjligheterna
              i det enskilda fallet. En fiskare som har uttömt sin andel av
              kvoten för en viss art behöver till exempel kunna byta till sig
              kvotandelar för denna art mot kvotandelar för en annan art. Om
              kvotandelar inte kan överlåtas innebär det enligt myndighetens
              analys att allt svenskt fiske i vatten där blandfiske sker måste
              stoppas så snart kvoten för en av arterna har uttömts.
            </seg>
            <seg n="359402ae">
              Jag anser att ett utkastförbud inte bara får bli en papperstiger.
              Det måste vara möjligt för näringen att efterleva förbudet, och
              i Regeringskansliet analyseras därför olika alternativ till lösningar.
              Överlåtbara fiskenyttjanderätter är ett sådant alternativ, men
              andra lösningar kan också bli aktuella utifrån varje fiskesegments
              specifika förutsättningar.
            </seg>
            <seg n="dfdb113d">
              Regeringen anser generellt att det småskaliga och kustnära fisket
              bör värnas inom ramen för ett system med överlåtbara fiskenyttjanderättigheter.
              Hur det småskaliga fiskets förutsättningar ska beaktas måste tittas
              på från fall till fall. Jag kan konstatera att då systemet med
              överlåtbara fiskenyttjanderätter infördes i det pelagiska fisket
              undantogs det småskaliga fisket och tilldelades en särskild så
              kallad kustkvot.
            </seg>
            <seg n="d17ede53">
              Jan-Olof Larsson undrar även vad regeringen anser är småskaligt
              fiske. Dåvarande Fiskeriverket lämnade år 2010 förslag till ett
              antal kriterier, bland annat fartygens storlek men också längden
              på fiskeresan, som kan sägas utgöra grunden för vad som kan anses
              vara ett småskaligt fiske. Jag anser det vara en klok utgångspunkt
              att titta på frågan från fall till fall, då situationen skiljer
              sig åt längs vårt lands långa kust. Jag vill precis som Jan-Olof
              Larsson fortsätta värna det småskaliga fisket. En viktig del i
              detta är att ge fiskaren möjlighet att anpassa sig efter de kvoter
              som finns, så att fisket kan fortgå under hela året. Och låt oss
              inte glömma att syftet med allt detta är att få starka fiskbestånd.
              Det är grundförutsättningen för att näringen ska vara lönsam och
              bidra till levande kustsamhällen samt ge konsumenterna god och
              hållbart fångad fisk.
            </seg>
          </u>
          <note type="speaker" n="eed46129">
            Anf. 2 JAN-OLOF LARSSON (S):
          </note>
          <u who="jan-olof_larsson_78a7d4" xml:id="i-f9530bec29e9ef5a-0" n="87017899">
            <seg n="a985bd35">
              Herr talman! Att det är viktigt att minimera utkasten av fångad
              fisk är vi helt överens om. Det gör man allra bäst genom att se
              till att oönskad fisk inte fångas, alltså genom en bättre selektivitet.
              Här borde ministern se till att de som utvecklar redskap ihop
              med fiskarna får ett stöd som gör det möjligt att nå ett snabbare
              resultat än i dag.
            </seg>
            <seg n="21e8e63b">
              Att ett utkastförbud vore bra är vi också överens om. Där har
              ministern gjort så gott han kunnat nere i EU. Tyvärr gick det
              inte ända fram. Nu blir det troligen inget sådant utkastförbud,
              utan det diskuteras hur stor andel av fångsten man ska få lov
              att kasta.
            </seg>
            <seg n="6216eda3">
              Ministern har i ministerrådet drivit frågan att det ska vara
              obligatoriskt för länderna att införa säljbara individuella kvoter
              i alla typer av fiske. Lyckligtvis fick han inte med sig någon
              majoritet i denna fråga. Nu är strategin bytt. Nu hävdas det att
              ett utkastförbud förutsätter ett införande av säljbara kvoter.
              Det vore bra om ministern kunde förklara detta för mig och alla
              de fiskare som inte begriper varför detta är nödvändigt. Tror
              ministern att den fiskare som fått några koljor som han inte hade
              kvot för ska gå in på internet på vägen hem till kajen och köpa
              kvot för 15 kilo kolja? Eller hur är det tänkt att det ska fungera?
            </seg>
            <seg n="2edf2015">
              Säljbara kvoter införde vi i det pelagiska fisket för att öka
              lönsamheten. Det skulle ske genom att ett fiskeföretag köpte upp
              ett eller flera andra fiskeföretag. Konsekvensen blev helt planenlig
              och lönsamheten ökade. Planenligt försvann också ett stort antal
              fiskeföretag, och det pelagiska fisket koncentrerades till ett
              fåtal företag och personer.
            </seg>
            <seg n="d451db32">
              Men inom torskfisket, fiskfisket, kräftfisket och räkfisket finns
              inte de kvotvolymerna eller det överskott på fiskeföretag som
              fanns inom det pelagiska fisket. Skulle ITQ-systemet införas inom
              dessa typer av fiske skulle infrastrukturen slås ut ganska snart.
              Redskapsresurser, iserier, lådor och all annan service skulle
              försvinna. Fisket skulle ganska snart vara koncentrerat till Göteborgsområdet
              och försvinna från övriga kuster. Ungdomar skulle inte ha ekonomi
              att kunna börja fiska. Det är redan i dag dyrt med båtar och redskap.
              Ska de sedan köpa fiskerätter för miljoner finns det ingen möjlighet
              att klara ekonomin i dessa åtaganden.
            </seg>
            <seg n="82910073">
              Herr talman! Sedan ska systemet övervakas. Det finns förslag
              om att fartygen ska utrustas med kameror, så att all verksamhet
              kan följas i realtid. Snacka om att storebror ser dig!
            </seg>
            <seg n="cdf7aded">
              Jag får väl tro att om det kommer ett sådant förslag så ska det
              gälla även andra arbetsplatser, Regeringskansliet, riksdagen eller
              bondgårdar så att Jordbruksverket kan kolla upp hur djuren sköts
              ute på gårdarna.
            </seg>
            <seg n="61dcaa3a">
              År 2002 försökte den socialdemokratiska regeringen särbehandla
              de svenska yrkesfiskarna. EU sade nej till det. Svenska fiskare
              har samma rättigheter och skyldigheter som övriga fiskare i EU.
            </seg>
            <seg n="c32c2dcd">
              Jag har bett de svenska fiskarna om ursäkt för vår del, och vi
              har lärt oss att svenska fiskare ska behandlas på samma sätt som
              andra fiskare. De ska omfattas av samma regelverk och samma åtaganden
              som andra fiskare har att rätta sig efter. Men har ministern lärt
              sig?
            </seg>
            <seg n="76de8bc4">
              Att som ministern gör införa ett stopp för fiskare från Sverige
              och Danmark och sedan låta tyska fiskare fiska i det stängda området
              i Kattegatt är varken bra för bestånden eller för svenskt fiske.
            </seg>
            <seg n="2f07b6ea">
              Nu diskuteras ett nytt avtal för Skagerrak. Hur många länder
              har inte möjlighet att fiska där? Det är norrmän, danskar, svenskar,
              tyskar, holländare och andra. Det ryktas om att det ska bli andra
              system för svenska fiskare där och att vi ska ha särregler som
              kommer att slå ut det svenska fisket.
            </seg>
          </u>
          <note type="speaker" n="643e2138">
            Anf. 3 PETER JEPPSSON (S):
          </note>
          <u who="peter_jeppsson_5900ec" xml:id="i-4d2c03a33af2561e-0" n="4174ae5e">
            <seg n="9ca84922">
              Herr talman! Med tanke på att Jan-Olof Larsson lyfter upp frågan
              om det småskaliga fisket och fisket längs våra kuster vill jag
              lyfta upp problemet med att det i princip inte längre finns möjligheter
              för ett sådant fiske. Jag och många andra riksdagskolleger har
              varnat för detta under många års tid.
            </seg>
            <seg n="09dbebd3">
              Det senaste dråpslaget mot fiskenäringen är det ensidiga svenska
              laxfiskestoppet för fiske med lina. I många EU-länder kan det
              hänvisas till EU-regler eller till att kommissionen gör si eller
              så. Men här är det enbart Sverige som har drivit igenom dessa
              förändringar mot det svenska yrkesfisket.
            </seg>
            <seg n="147e2294">
              Havs- och vattenmyndigheten har, med ministerns och regeringens
              välsignelse, får jag anta, drivit igenom ett stopp som gör att
              fiskarna inte kan ha ett fiske som innebär exempelvis att de varvar
              laxfiske med torskfiske sett över året. Nu blir det så att torskbeståndet
              fiskas än hårdare för att de ska kunna kompensera för ett laxfiskebortfall.
            </seg>
            <seg n="707dc7a9">
              Likaså gäller det reglerna med vägning av fångst. Här finns ett
              krav att fiskaren och förstahandsmottagaren ska sköta detta. Men
              inte ens myndigheten vet hur det ska göras praktiskt och hur ansvaret
              ska vara. Man lägger egentligen ansvaret på förstahandsmottagaren.
              Det finns det inga manualer eller färdiga regler för. Det sägs
              bara att det ska införas och genomföras.
            </seg>
            <seg n="9d476f15">
              De förstahandsmottagare som eventuellt kan tänka sig att investera
              och bygga om sina lokaler för att klara hanteringen vågar dessutom
              inte göra det på grund av ett allt mindre antal landningar av
              fisk.
            </seg>
            <seg n="9620d6e5">
              Min fråga blir då densamma som Jan-Olof Larsson ställer: Vad
              menar landsbygdsministern och regeringen med ett småskaligt fiske,
              med tanke på min beskrivning av läget?
            </seg>
            <seg n="250ff3a7">
              Herr talman! Tyvärr ger ministern som jag ser det inga svar på
              den frågan.
            </seg>
            <seg n="5d0c7cb8">
              Jag ska ta ett exempel. Laxfiske med krok är helt stoppat för
              yrkesfisket, som jag sagt innan. Men exempelvis trollingfisket,
              som använder minst tre krokar, fortsätter. Det finns inget stopp.
              Det enda är att de får kasta tillbaka vildlaxen men behålla den
              odlade.
            </seg>
            <seg n="5bb3e6f8">
              Varför gör man denna skillnad? Hur gynnar detta det småskaliga
              yrkesfisket? Varför inte samma regler för yrkesfisket? Får de
              upp vildlax får de kasta tillbaka den, men får de upp odlad är
              det okej. Varför ska man ha ett helförbud och denna diskriminering?
            </seg>
            <seg n="12088c40">
              Den första veckan i maj arrangerades Trolling Master Bornholm
              2013 med ca 200 deltagande trollingbåtar. Dessa tog upp 1 412
              laxar under dessa dagar. Det är ungefär tolv ton lax. Det motsvarar
              inkomsten för en yrkesfiskare under två års tid.
            </seg>
            <seg n="fd8be02f">
              Vi kan titta på en blogg som jag har hittat på nätet. Det står:
              Laxfest i Hanöbukten. Fisket i Östersjön efter lax i områden runt
              Bornholm och Hasslö har varit riktigt bra de senaste veckorna.
              Många 10+are har kommit upp. Det årliga snacket om Bornholm Trolling
              Masters har i år eskalerat och många tar upp detta som något som
              måste vara ohållbart. Över 1 400 laxar vägdes in på tre dagars
              fiske. Bortsett från detta så åker en hel del trollingfiskare
              från när och fjärran för att testa på det roliga trollingfisket
              som bedrivs relativt kustnära i områden utanför Karlshamn och
              Hasslö.
            </seg>
            <seg n="e3102e44">
              Det är en ganska talande beskrivning. Man har infört ett totalt
              förbud för yrkesfiskarkåren, men ändå finns det möjlighet för
              andra som inte har det som sitt yrke och sin inkomst att fånga
              laxen. Min fråga är: Är detta rimligt?
            </seg>
          </u>
          <note type="speaker" n="370b639c">
            Anf. 4 LARS TYSKLIND (FP):
          </note>
          <u who="lars_tysklind_527bfb" xml:id="i-4670ee3d3975a3af-0" n="c71efef6">
            <seg n="54a965ee">
              Herr talman! I dag gäller debatten interpellationen om säljbara
              kvoter och utkastförbud. Nu lyfter Peter Jeppsson upp en hel del
              andra viktiga frågor som också kan diskuteras.
            </seg>
            <seg n="6b32ca9a">
              Jag vill börja med att anknyta till det som landsbygdsministern
              avslutade med. Det gäller syftet med alla de åtgärder som vidtas.
              Syftet är helt klart att skapa starka fiskebestånd som ger ett
              långsiktigt hållbart fiske där vi kan utnyttja MSY, maximal hållbar
              avkastning. Men får se detta som en process. De åtgärder som vidtas
              ska samverka på något sätt.
            </seg>
            <seg n="d7a545f1">
              Utkastförbud är naturligtvis en viktig del i detta. Först och
              främst är det ett enormt resursslöseri med utkast. Det är också
              ett resursslöseri som de flesta närmast finner stötande när de
              sett hur man tvingats slänga värdefull fångst i havet. Det nyttjar
              egentligen inte någon. Det har bara varit förlorare i det systemet.
            </seg>
            <seg n="9485f7a4">
              Precis som har sagts här är den lösning man kan se på lång sikt
              att man har så stor selektivitet i redskapen och fiskar på ett
              sådant sätt att mängden oönskad fisk närmar sig noll. Då blir
              problemet negligerbart. Där är vi ännu inte i dag.
            </seg>
            <seg n="4a394e05">
              Det finns många fisken som har kommit längre än andra fisken
              i arbetet. Men generellt sett har vi fortfarande en väg att vandra
              när det gäller att utveckla redskapen.
            </seg>
            <seg n="d5f6deac">
              Det finns vissa segment som har varit speciellt framgångsrika
              i detta. Jag vill här lyfta fram trålfisket på Västkusten efter
              räka och kräfta. Trålen har försetts med rist som hindrar fisk
              att komma in i trålen.
            </seg>
            <seg n="5ec48ed1">
              Man har också utvecklat redskapen ytterligare genom att se på
              maskstorlekar och sådant så att små undermåliga individer tar
              sig igenom och ut levande på andra sidan igen. Det finns ett ständigt
              arbete med detta.
            </seg>
            <seg n="ec2f3ce1">
              Systemet med överförbara fiskenyttjanderättigheter kan ses som
              ett verktyg bland andra som kan bidra till lösningen på utkastproblematiken.
              Inom vissa fisken är det en bra lösning. För vissa blandfisken
              där man har haft historiska kvoter på alla typer av fiske är det
              användbart.
            </seg>
            <seg n="0760ac48">
              Verktyget är inte något politiskt mål i sig. Verktyget är ett
              sätt att nå det syfte som ministern lyfte fram och som jag också
              lyfte fram här.
            </seg>
            <seg n="d7085190">
              Det är väldigt bra att ministern betonar flexibiliteten och att
              överförbara fiskenyttjanderättigheter är ett av alternativen.
              Men också andra lösningar är aktuella utifrån varje fiskes specifika
              förutsättningar. Det är där någonstans vi måste hamna. Vi ska
              inte införa ett system som ger orimligheter.
            </seg>
            <seg n="db6216a2">
              Inom det fiske jag förut nämnde, trålfisket efter räka och kräfta,
              har man kommit så långt med selektiviteten att man i dag saknar
              historiska kvoter på andra fångster. Det finns helt enkelt inga
              andra fångster att falla tillbaka på.
            </seg>
            <seg n="8011418e">
              Man kommer till en gräns där man måste ställa en berättigad fråga.
              Om man nu använder redskapen i en typ av fiske är frågan om man
              inte ska börja diskutera att vissa fisken ska undantas från regelverken.
              De har i praktiken ett obefintligt problem.
            </seg>
            <seg n="8a12790e">
              Västkustfiskarna har historiskt haft väldigt goda erfarenheter
              av ett framgångsrikt system med kollektiva kvoter där de lokalt
              har fördelat sina egna kvoter och tagit ansvar för det. Jag kan
              tänka mig att detta kan vara en lösning även inom andra typer
              av fiske.
            </seg>
          </u>
          <note type="speaker" n="33379ffd">
            Anf. 5 RUNE WIKSTRÖM (M):
          </note>
          <u who="rune_wikstrom_70e020" xml:id="i-73f4b94314bde454-0" n="413df777">
            <seg n="34ee5676">
              Herr talman! Jan-Olof verkar tro att det småskaliga kustfisket
              skulle gå i graven om det här systemet införs. Jag är glad över
              att Jan-Olof värnar det kustnära lokala fisket. Jag kan försäkra
              er om att jag också gör det.
            </seg>
            <seg n="99f4dc70">
              Jag var själv med en gång när det pelagiska systemet utvecklades.
              Jag var motståndare. Men när jag insåg vad systemet innebar såg
              jag att det var en möjlighet i stället för någonting som skulle
              stjälpa.
            </seg>
            <seg n="f433e053">
              Som moderat vill jag gärna fortsätta utveckla fisket och inte
              tvärtom. Vi måste dessutom ha ett system som harmoniserar med
              andra länder så att inte andra länder jobbar på helt andra villkor
              än vad vi själva gör.
            </seg>
            <seg n="ec2cc175">
              Den typ av reglering som vi nu talar om kanske inte passar in
              på alla fisken. Men lyft då ut det fiske som inte passar in i
              systemet! Om vi får det här systemet får vi också en möjlighet
              att bevara kustfisket. Då får det storskaliga sin kvot som är
              säljbar, och det småskaliga får sin kvot som inte är säljbar och
              överlåtbar.
            </seg>
            <seg n="5fa17f29">
              Jag vill också säga att ministern har gett ett mycket bra svar
              på interpellationen.
            </seg>
          </u>
          <note type="speaker" n="9e5af9ab">
            Anf. 6 JENS HOLM (V):
          </note>
          <u who="jens_holm_9bd66a" xml:id="i-6e9c19aebc22c1fa-0" n="cfac6824">
            <seg n="e8bc90c5">
              Herr talman! Jag skulle vilja ta upp två saker i denna debatt.
              Jag börjar med överlåtbara fiskekvoter, som handlar om att man
              inför ett slags köp- och säljsystem inom fisket där vissa fiskeföretag
              som behöver mer fiskekvoter ska kunna köpa upp fiskekvoter från
              andra företag. Nu vill regeringen föra in det här systemet fullt
              ut, även för det småskaliga fisket.
            </seg>
            <seg n="8f25eae6">
              Jag tycker att vi kan dra en parallell till andra köp- och säljsystem,
              till exempel handeln med utsläppsrätter som finns på EU-nivå.
              Handeln med utsläppsrätter har inte fungerat bra. Fokus för de
              företag som är involverade har i stället blivit att man helt enkelt
              ska köpa och sälja utsläppsrätter sinsemellan. Priset har rasat
              så att det i dag nästan är nere på noll, och detta är inte längre
              ett styrmedel för att minska utsläppen av växthusgaser i Europa.
            </seg>
            <seg n="871706d3">
              Jag är rädd för att vi hamnar precis där om man driver detta
              system med överlåtbara fiskekvoter för långt. Det blir ett fåtal
              stora fiskebolag som kan köpa upp alla fiskekvoter från de andra
              bolagen. Makten koncentreras till några stora bolag. Och det småskaliga
              kustnära fisket blir den stora förloraren.
            </seg>
            <seg n="f8523408">
              Jag tycker därför att vi ska titta på andra liknande handelssystem
              och studera dem med kritiska ögon. Syftet ska hela tiden vara
              att värna ett hållbart fiske och att värna det småskaliga och
              kustnära fisket. Jag tror inte att det vinner på att man kan sälja
              sina kvoter till ett fåtal stora fiskebolag.
            </seg>
            <seg n="49d80b9b">
              Jag skulle också vilja ta upp frågan om utkastförbud, som det
              trots allt råder en ganska stor samsyn om här i riksdagen. Vi
              vill alla ha ett utkastförbud. Ministern röstade för ett par månader
              sedan nej på EU-nivå till en föreslagen kompromiss om den gemensamma
              fiskepolitiken, bland annat med hänvisning till att det inte fanns
              ett bra förslag om förbud mot att kasta tillbaka fisk i havet.
            </seg>
            <seg n="d3349dd7">
              Det som känns konstigt i svaret till Jan-Olof från Socialdemokraterna
              är att Eskil Erlandsson skriver att det behövs ett system med
              överlåtbara fiskenyttjanderättigheter för att ett utkastförbud
              ska vara effektivt. Det skulle jag vilja att ministern förtydligar.
              Varför är det en förutsättning för ett utkastförbud att man har
              ett köp- och säljsystem med fiskekvoter?
            </seg>
            <seg n="99648935">
              Det som kommer längre ned i texten är mer en argumentation för
              att vi behöver fasta kvoter för hur mycket som ska få tas upp.
              Det är ju en helt annan sak. Det är vi helt överens om. Vi måste
              begränsa upptaget av fisk så att vi inte fiskar slut på fisken.
              Men varför behövs ett handelssystem med fiskekvoter för att vi
              ska kunna få ett utkastförbud som fungerar? Det förstår inte jag.
            </seg>
          </u>
          <note type="speaker" n="e2186996">
            Anf. 7 Landsbygdsminister ESKIL ERLANDSSON (C):
          </note>
          <u who="eskil_erlandsson_ac1f68" xml:id="i-5b25960ccf8cf050-1" n="2f61a075">
            <seg n="85ee64da">
              Herr talman! Som jag uppfattar debatten finns det en huvudfråga,
              nämligen frågan om huruvida överlåtbara fiskenyttjanderätter och
              säljbara kvoter är samma sak. Mitt svar på frågan är nej. Överlåtbara
              fiskenyttjanderättigheter innebär bara att kvoter kan föras över
              utan att vara bundna till specifika och speciella fartyg. Ett
              system med överlåtbara fiskenyttjanderätter kan också se olika
              ut beroende på syfte; det vill jag betona.
            </seg>
            <seg n="89f409d7">
              Under ett utkastförbud, som jag hoppas att vi får i närtid, är
              det viktigt att det finns en flexibilitet för fiskarna så att
              man kan täcka upp de kvotandelar de behöver beroende på fångstsammansättningen
              i ett blandfiske. Vi vet ju alla, herr talman, att en fiskare
              aldrig helt kan förutse sin fångst oavsett hur selektiva redskap
              som hon eller han fiskar med.
            </seg>
            <seg n="a21e8d18">
              Låt mig kommentera att detta är ett förslag från en myndighet
              som är under beredning; det vill jag betona. I det system som
              har införts vad gäller säljbara kvoter i det pelagiska fisket,
              som alltså är någonting annat, har vi undantagit det småskaliga
              fisket. Detta vill jag också betona.
            </seg>
            <seg n="24335576">
              Hur ska man då sköta kontrollen vid ett utkastförbud? Frågan
              är under analys och utredning av vår havs- och vattenmyndighet.
              Ett sätt som jag tror att kammarens ledamöter väl känner till
              och som har diskuterats är att använda sig av kameror. Det är
              ett sätt att övervaka, och det finns säkert andra. Låt oss återkomma
              till den frågan när vi får analysen och utredningen från våra
              myndigheter.
            </seg>
            <seg n="737f3ac3">
              Jag går nu över till de andra frågeställningarna som inte direkt,
              enligt min uppfattning, hänger samman med dagens interpellation
              men ändå. Vad beträffar laxen är den biologiska beståndssituationen
              sådan att åtgärder måste vidtas för att vi ska rädda den vilda
              laxen i våra vatten. Jag hoppas och förutsätter att kammarens
              ledamöter på det stora hela är ense om att vi måste rädda den
              biologiska mångfalden också i våra hav. Min uppfattning utifrån
              alla debatter som jag har varit en del av i denna kammare är att
              kammaren brukar värna den biologiska mångfalden. Nu är vår vildlax
              hotad. Då tycker jag att det är upp till förvaltningsorganen,
              som har myndighet över ställningstagande vad gäller förvaltning
              av olika saker, att fatta adekvata beslut så att vi får den biologiska
              mångfald som vi vill ha också i våra vatten.
            </seg>
            <seg n="6abe55bb">
              Därtill kan konstateras att mycket av det laxfiske som bedrivs
              sker i den småskaliga formen. Som jag har sagt tidigare har vi
              i andra sammanhang från de generella bestämmelserna undantagit
              det som vi brukar kalla för småskaligt fiske. Låt mig avslutningsvis
              konstatera vad som är småskaligt fiske. Det skiljer sig lite grann
              åt beroende på vilket fiske vi talar om och var i landet vi är
              någonstans. Det är därför det är så svårt att fastställa exakt
              vad som är småskaligt fiske generellt för ett land.
            </seg>
          </u>
          <note type="speaker" n="47bcf336">
            Anf. 8 JAN-OLOF LARSSON (S):
          </note>
          <u who="jan-olof_larsson_78a7d4" xml:id="i-f9530bec29e9ef5a-1" n="87017899">
            <seg n="42097bdc">
              Herr talman! Det finns åtminstone två frågeställningar i min
              interpellation. Dels handlar det om säljbara kvoter, dels handlar
              det om vad som är storskaligt och vad som är småskaligt fiske.
            </seg>
            <seg n="83da6cd2">
              Syftet med de här åtgärderna är vi alla överens om. Vi vill införa
              ett regelverk som gör att fiskbestånden växer till sig, att det
              blir mer att fiska och att vi får tillgång till en bra råvara.
            </seg>
            <seg n="68fdaff9">
              Jag hör de andra kamraterna här prata om att harmonisera med
              andra länder, och vi vet att det dras upp det ena förslaget efter
              det andra med särregler för svenska fiskare. Men när man gör jämförelser
              för att se hur bra man har lyckats rädda kustfisket inom det pelagiska
              området tror jag inte att man vet vad man pratar om. När man jämför
              detta ska man veta att i det pelagiska fisket finns det kvoter
              på 100 000 ton fisk att fördela. Då kan man avsätta 1020 procent
              till kustfisket, som då får en ansenlig summa att hantera. Men
              hur ska vi fördela 8 ton lubb, och hur ska vi fördela 99 ton vitling
              och 27 ton långa till en kustkvot?
            </seg>
            <seg n="79d7f0dd">
              Det var inom det pelagiska fisket vi kunde säga att vi hade ett
              fiske som inte var kustfiske. Det fiske vi har kvar i dag det
              gäller räkfiske, fiskfiske, kräftfiske och torskfiske är ett småskaligt
              fiske. Det passar inte att ha säljbara kvoter inom det fisket.
            </seg>
            <seg n="0412faf1">
              Nu säger ministern att överlåtbara kvoter inte är samma sak som
              säljbara kvoter. Nej, det är vi helt överens om. Men jag vet av
              erfarenhet att ministern har drivit frågan om säljbara kvoter
              i EU och i ministerrådet och fått med sig Spanien och några andra
              länder. De andra sade: Nej, tack! Det här sköter vi själva.
            </seg>
            <seg n="f89b3bb1">
              I dag finns, och det har alltid funnits, möjligheten för oss
              att införa det här nationellt. Det har vi gjort i det pelagiska
              fisket. Det är inte andra länder som ska bestämma hur vi ska göra.
              Det ville ministern att de skulle göra.
            </seg>
            <seg n="c479d715">
              Vi håller med om att överlåtbara kvoter kommer att bli en nödvändighet
              för att vi ska kunna hantera olika arter på ett bra sätt. Men
              vi går inte med på att de ska vara säljbara, för då blir det samma
              system som man har inom det pelagiska fisket. Säljbara, individuella
              kvoter innebär med ett obligatorium att det blir en koncentration.
              Det blir uppköp, det blir färre fiskefartyg och det blir en koncentration,
              och då dör det fisket ut vid våra kuster.
            </seg>
            <seg n="4fbe172b">
              Men kan vi komma överens om att införa överlåtbara kvoter inom
              en regional förvaltning kan vi mycket väl ställa upp på det. Jag
              tror att fiskarna också ställer upp på det. Men det är någonting
              helt annat vi pratar om då.
            </seg>
            <seg n="9c684123">
              Jag hoppas att jag får höra de kolleger som har jämfört det pelagiska
              fisket med annat fiske säga att det inte är jämförbart. Även om
              man fiskar lite torsk och lax runt Möja kan man inte jämföra pelagiskt
              fiske med torskfiske, räkfiske och annat fiske runt Sveriges kuster.
              Det går inte.
            </seg>
            <seg n="b7d0e91c">
              Det vore bra att få reda på vad småskaligt fiske och storskaligt
              fiske är för någonting.
            </seg>
          </u>
          <note type="speaker" n="ed4de39d">
            Anf. 9 PETER JEPPSSON (S):
          </note>
          <u who="peter_jeppsson_5900ec" xml:id="i-4d2c03a33af2561e-1" n="4174ae5e">
            <seg n="b4f23b6a">
              Herr talman! Jag gav en beskrivning av läget i stort med anledning
              av ministerns svar till Jan-Olof Larsson. Jag tog upp vägningen.
              De krav som ställs på vägning kan inte ens Havs- och vattenmyndigheten
              reda ut eller tillämpa. Man ställer krav som inte går att tillämpa,
              och det tycker jag är anmärkningsvärt. Jag vet att de har testat
              ett antal gånger, men de har inte lyckats. Sist gick dessutom
              deras våg sönder i hamnen i Nogersund, så de fick åka därifrån.
              Det var sex personer som skulle väga några lådor. Det här var
              en liten beskrivning.
            </seg>
            <seg n="170b4bfd">
              I sitt svar säger landsbygdsministern att en fiskare som har
              uttömt sin andel av kvoten för en viss art behöver kunna byta
              till sig kvotandelar för denna art mot kvotandelar för en annan
              art. Det resonemanget fanns även när det gällde förbudet att fånga
              lax med krok. Jag undrar vilka arter ministern menar att man kan
              byta till sig. Havs- och vattenmyndigheten sade samma sak när
              man beslutade sig för att förbjuda laxfiske med krok, och man
              har fortfarande inte kunnat ge besked till fiskarna om vilka arter
              man ska kunna fiska i stället. Jag tycker att yrkesfiskarna förtjänar
              ett svar på den frågan.
            </seg>
            <seg n="287bca6f">
              Jag tycker inte att ministern lyssnade riktigt på vad jag sade.
              Ministern tog inte upp det. Varför ska det vara en skillnad mellan
              yrkesfisket och sportfisket? Jag nämnde att det trollingfiske
              som bedrevs runt Bornholm innebar att över 1 400 laxar togs upp.
              Det är två års inkomst för en yrkesfiskare. Vilka signaler ger
              detta egentligen? Jag tycker tyvärr att det är lite sorgligt att
              man har hanterat den här frågan på det sättet.
            </seg>
            <seg n="7dee6161">
              Jag vill också på stående fot här i kammaren bjuda ned landsbygdsministern
              till Blekinge och Sölvesborgs kommun för att ta en diskussion
              och dialog med näringen.
            </seg>
          </u>
          <note type="speaker" n="73317ab2">
            Anf. 10 LARS TYSKLIND (FP):
          </note>
          <u who="lars_tysklind_527bfb" xml:id="i-4670ee3d3975a3af-1" n="c71efef6">
            <seg n="6f129e1e">
              Herr talman! Jag skulle vilja börja i den, som jag tycker, riktiga
              änden. Vilket system vi än inför inom de olika fiskena måste de
              alltid grunda sig på att gynna den fiskare som tar ansvar och
              gör rätt. Då måste även kontrollsystemen byggas upp efter detta.
            </seg>
            <seg n="dae483f1">
              När vi pratar om småskaligt och storskaligt fiske blir det lite
              av en strid om påvens skägg. I ett globalt perspektiv är allt
              svenskt fiske småskaligt. Men vi måste vara medvetna om att det
              finns tydliga skillnader även inom det svenska fisket. Det går
              även här att tala om mer eller mindre småskaligt fiske åtminstone.
            </seg>
            <seg n="bb949f1c">
              För mig handlar småskalighet om redskapen och sättet att fiska,
              och det handlar om vilken påverkan det får på systemen och vilket
              resursutnyttjande som krävs för att fisket ska kunna bedrivas.
              Det småskaliga påverkar naturligtvis systemen mindre.
            </seg>
            <seg n="aaf49c5d">
              Det blir lätt att vi i en sådan här debatt fastnar i att vi ska
              ha det ena eller andra systemet. Jag tycker att det kan bli lite
              olyckligt. Vi måste väl kunna vara överens om att vi ska ha ett
              ändamålsenligt system i varje segment, så att vi når syftet. Det
              är ändå syftet som är det viktiga.
            </seg>
            <seg n="e38af159">
              Överlåtbarheten har funnits tidigare. Den har till och med funnits
              mellan länder. När vår svenska kvot av kräfta var slut bytte vi
              till oss från danskarna. Det har funnits för att vi ska kunna
              fortsätta att bedriva fisket. Det är naturligtvis nödvändigt inom
              bland annat blandfisket på västkusten att vi har denna möjlighet
              att byta kvoter, annars kan det bli så att de flesta fiskare ligger
              still till slut.
            </seg>
            <seg n="6e3da45f">
              Jag vill upprepa det som jag sade i början. Det är viktigt att
              det här är en process, att vi tänker flexibelt och att varje fiske
              får sin bedömning och sitt system. Vad jag förstår är det precis
              så som både regeringen och myndigheterna tänker i den här frågan.
              Jag tror att vi kommer att kunna få fram bra lösningar på detta.
            </seg>
          </u>
          <note type="speaker" n="d669a313">
            Anf. 11 RUNE WIKSTRÖM (M):
          </note>
          <u who="rune_wikstrom_70e020" xml:id="i-73f4b94314bde454-1" n="413df777">
            <seg n="0461a26f">
              Herr talman! Jens Holm var orolig över att det storskaliga fisket
              skulle köpa upp allt fiske som finns. Men det är en omöjlighet
              med det här systemet eftersom det småskaliga fiskets kvoter inte
              är säljbara. Det småskaliga eller lokala fisket, vad man nu kallar
              det för, är inte säljbart. Jag kan inte se att det finns någon
              risk för detta.
            </seg>
            <seg n="9b6259f9">
              Ministern tog upp att kameraövervakning skulle kunna vara en
              tänkbar möjlighet för att ha full kontroll. Jag hoppas verkligen
              att det systemet inte kommer att införas. Kan det vara mer integritetskränkande
              än att under ett helt arbetspass, som kanhända varar 1520 timmar,
              hela tiden ha en kamera hängande över huvudet som registrerar
              allt man gör? Det skulle vara mycket anmärkningsvärt om det skulle
              gå igenom.
            </seg>
            <seg n="6b167fa6">
              Jan-Olof pratade en hel del om att det inte passar för alla fisken,
              och det gör det inte. Men då ska vi undanta dem från det här systemet
              om det inte passar in på de fiskena.
            </seg>
            <seg n="29f00073">
              Du nämnde också någonting om regional förvaltning, och det är
              ett system som jag har värnat hela tiden sedan det kom på tal.
              Det är ett system som jag gärna ser införs.
            </seg>
          </u>
          <note type="speaker" n="19829277">
            Anf. 12 JENS HOLM (V):
          </note>
          <u who="jens_holm_9bd66a" xml:id="i-6e9c19aebc22c1fa-1" n="cfac6824">
            <seg n="e15275b1">
              Herr talman! Jag tycker att Lars Tysklind sade någonting tänkvärt
              om vad vår fiskeripolitik hela tiden måste handla om, nämligen
              att gynna det ansvarsfulla och hållbara fisket. Det är precis
              vad vår fiskeripolitik ska handla om.
            </seg>
            <seg n="0ca52439">
              Därför uttryckte jag en farhåga för att man släpper ut de här
              fiskekvoterna till en marknad så att de går att köpa och sälja
              kors och tvärs. Nu tycker jag att vi fick en ganska bra precisering
              från landsbygdsministern, som menade att det inte handlar om att
              bygga upp ett handelssystem med fiskekvoter. Det tycker jag låter
              bra. Men jag kan inte komma ifrån att jag fortfarande känner mig
              lite oroad, eftersom regeringen också brukar prata om säljbara
              kvoter, alltså inte bara överlåtbara kvoter som man på något vis
              kan byta med varandra, utan ett faktiskt handelssystem.
            </seg>
            <seg n="80924b63">
              Det vore bra om ministern tydligare kunde precisera att det här
              bara handlar om överlåtbara kvoter och inte om att vi ska bygga
              upp ett handelssystem där stora fiskebolag ska kunna köpa upp
              fiskekvoterna från småfiskare, exempelvis. En sådan precisering
              känns viktig att få.
            </seg>
          </u>
          <note type="speaker" n="eceaa2c5">
            Anf. 13 Landsbygdsminister ESKIL ERLANDSSON (C):
          </note>
          <u who="eskil_erlandsson_ac1f68" xml:id="i-5b25960ccf8cf050-2" n="2f61a075">
            <seg n="ca340740">
              Herr talman! Låt mig repetera ett par uttalanden. Ett är att
              det vi nu diskuterar är ett förslag och ingenting annat. Det finns
              alltså inga ställningstaganden gjorda i vare sig regeringen eller
              den här kammaren. Det andra är att det förslag som finns, som
              alltså inte är behandlat utan är under beredning i Regeringskansliet
              och som det således inte finns något beslut om, innebär överlåtbara
              fiskenyttjanderättigheter som är icke säljbara och alltså inte
              blir en handelsvara.
            </seg>
            <seg n="151f232f">
              Låt mig också konstatera att det finns andra förslag för att
              underlätta för eller rent av gynna det småskaliga fisket. Lars
              Tysklind nämnde ett sådant, och det är kollektiva kvoter för det
              småskaliga fisket. Det är en möjlighet, som jag gärna vill upprepa,
              för just det småskaliga fisket.
            </seg>
            <seg n="ef3b1b16">
              Så tillbaka till en av interpellantens huvudfrågor: Vad är då
              småskaligt fiske? Jag tycker att interpellanten, Jan-Olof Larsson,
              själv gav, precis som jag, svaret på den frågan. Det är svårt
              att jämföra olika fisken beroende på var i landet det är och vilken
              typ av fiske det är. Därför har det så här långt inte fastslagits
              i någon definition vad som är småskaligt fiske, utan det avgörs
              från fall till fall. Jag tror faktiskt att det är bäst på det
              sättet, för annars blir det ibland fel för vissa typer av verksamheter
              som jag tror att vi alla i den här kammaren i stället för att
              avveckla vill utveckla.
            </seg>
            <seg n="a01cfbb1">
              Så till några andra frågor som har varit uppe under debatten.
              Det vi nu diskuterar, Peter Jeppsson, är framtiden. Det som tas
              upp i dina frågeställningar rör dåtid, det vill säga: Hur ska
              vi förvalta vår vildlax så att vi får tillbaka den biologiska
              mångfald och den myckenhet av, i det här fallet, lax som vi vill
              ha i våra vatten? Det infördes då av myndigheter ett specifikt
              antal åtgärder för att värna den vilda laxen. För att underlätta
              för det småskaliga fisket fördes det till kvoter på vissa arter,
              torsk bland annat, som vi hade en myckenhet av och möjlighet att
              tillföra specifikt till det småskaliga laxfisket för att kompensera
              och möjliggöra en fortsatt verksamhet för de yrkesutövare som
              finns i det här sammanhanget.
            </seg>
            <seg n="c5ffd0ee">
              Vad gäller integritetsaspekten är den under översyn i ett särskilt
              uppdrag till vår havs- och vattenmyndighet, för det är en viktig
              aspekt som Rune Wikström tar upp i sin frågeställning runt kameraövervakning.
            </seg>
          </u>
          <note type="speaker" n="95c71baa">
            Anf. 14 JAN-OLOF LARSSON (S):
          </note>
          <u who="jan-olof_larsson_78a7d4" xml:id="i-f9530bec29e9ef5a-2" n="87017899">
            <seg n="af1e584b">
              Herr talman! Ett införande av individuellt säljbara kvoter skulle
              på kort tid rasera förutsättningarna för småskaligt fiske utefter
              vår kust. Det är därför jag har ställt den här interpellationen.
            </seg>
            <seg n="9d0453cc">
              Att jämföra med det pelagiska systemet där vi fördelar 100 000
              ton fisk och avsätter en särskild kvot till kustfiskare är helt
              orimligt och visar bara på en stor okunskap. När det gäller övrigt
              fiske handlar det om att fördela hundratals ton, inte hundratusentals
              ton. Allt det övriga svenska fisket kan enligt min bedömning räknas
              som småskaligt i sin helhet. Att låta dem som fiskar få ta ansvar
              för förvaltningen och själva bestämma när det är mest lönsamt
              att fiska upp sin kvot är att gå i rätt riktning.
            </seg>
            <seg n="519454fa">
              Detta kan ske genom att man skapar regionala kvoter där fiskare
              som finns i den regionen, exempelvis Halland, fördelar fiskerätterna
              inom grupperna. Fiskerätterna ska också stanna inom gruppen ifall
              någon slutar, så att det kan finnas utrymme för yngre att komma
              in i fisket.
            </seg>
            <seg n="2a5d8911">
              Vi har pratat om och drivit, liksom regeringen, frågan om regionalisering
              av förvaltningen av fisket. Det är rätt och riktigt och bra, men
              en regionalisering innebär för oss socialdemokrater att man har
              samma regler att följa i regionen, samma förutsättningar inom
              fiskeområdet, som de andra länderna har som fiskar i det området.
              Ministerns syn på regionalisering kommer att döda den tanken.
              Vem vill jobba för en gemensam förvaltning i en region, exempelvis
              Östersjön, där länderna har olika regler trots att man ligger
              och fiskar bredvid varandra? När det gäller Skagerraköverenskommelsen
              är jag djupt oroad. Här vill ministern införa regler för svenska
              och danska fiskare som inte kommer att gälla fiskare från andra
              länder men som fiskar precis bredvid. En svensk fiskare som fiskar
              i en zon i Skagerrak och går över till Nordsjön får olika regler
              på samma tråldrag. Det håller inte.
            </seg>
            <seg n="7ba72089">
              Ministern! Det här kommer att slå ut svenskt fiske. Tänk om,
              gör om, gör rätt och slå inte ut det svenska fisket, som är nr
              1 när det gäller selektivitet.
            </seg>
          </u>
          <note type="speaker" n="d812f1ed">
            Anf. 15 Landsbygdsminister ESKIL ERLANDSSON (C):
          </note>
          <u who="eskil_erlandsson_ac1f68" xml:id="i-5b25960ccf8cf050-3" n="2f61a075">
            <seg n="71495c36">
              Herr talman! Jag vill tacka för den här interpellationsdebatten.
              Jag tycker att den är viktig och angelägen ur ett antal synvinklar.
              Jag ska nämna några.
            </seg>
            <seg n="6a16043b">
              En är att fisket är en viktig verksamhet för många kustsamhällen
              som ger jobb och därmed möjlighet till utveckling i de här oftast
              ganska små samhällena. En annan är att vi alla vill ha lagligt
              fångad fisk nu och då på våra matbord. Vi vill därtill ha en biologisk
              mångfald i våra vatten. Av det här skälet måste vi ha ett antal
              regler som vi alla, speciellt de som är yrkesverksamma inom området,
              måste följa. Nu står vi inför ett ganska stort systemskifte i
              det europeiska fisket. Det innebär i korthet att vi måste och
              ska gå från ett system till ett annat. Just nu tittar vi, precis
              som alla andra runt omkring oss, på olika lösningar på de problem
              och även möjligheter som finns med ett nytt system.
            </seg>
            <seg n="fd09bcbb">
              Jag är angelägen om att det svenska fisket kommer bra ut i de
              diskussioner som nu förs liksom i de efterföljande besluten.
            </seg>
          </u>
          <note n="78136f45">
            Överläggningen var härmed avslutad.
          </note>
          <note n="2eadb133">
            5 § Svar på interpellation 2012/13:417 om djurförsök
          </note>
          <note type="speaker" n="9c042da5">
            Anf. 16 Landsbygdsminister ESKIL ERLANDSSON (C):
          </note>
          <u who="eskil_erlandsson_ac1f68" xml:id="i-5b25960ccf8cf050-4" n="2f61a075">
            <seg n="599db69e">
              Herr talman! Jens Holm har frågat mig om jag avser att vidta
              åtgärder så att de djurförsöksetiska nämnderna får de resursförstärkningar
              som krävs för att arbetet och besluten i de regionala djurförsöksetiska
              nämnderna ska bli mer samstämmiga, om jag avser att verka för
              inrättandet av ett nationellt kompetenscentrum för alternativa
              metoder till djurförsök med tillräckliga resurser för att bedriva
              verksamheten på det sätt som beskrivits i den utredning som nämns
              i interpellationen och om jag avser att ta initiativ till en handlingsplan
              för att minimera användandet av djur i djurförsök i Sverige.
            </seg>
            <seg n="30e1efe1">
              Låt mig börja med att konstatera att användning av försöksdjur
              fortfarande är en förutsättning för forskning och utveckling inom
              till exempel det biomedicinska området och för utveckling av läkemedel.
              Djurförsök kan innebära att svåra etiska avvägningar behöver göras.
              I Sverige har vi ett starkt regelverk till skydd för djuren som
              innebär att försöksdjur bara får användas om det inte är möjligt
              att uppnå syftet med försöket på annat sätt. Vidare gäller att
              så få djur som möjligt ska användas och att djuren inte utsätts
              för mer lidande än absolut nödvändigt. Sedan 25 år finns djurförsöksetiska
              nämnder som har till uppgift att väga nyttan av ett försök mot
              lidandet för djuren och ska bifalla en ansökan bara om användningen
              är angelägen från allmän synpunkt.
            </seg>
            <seg n="083d87d2">
              De djurförsöksetiska nämnderna har en svår och viktig uppgift.
              Det är viktigt att de sju nämnderna fattar beslut som är så rättvisa
              och likvärdiga som möjligt, oavsett var i landet de befinner sig.
              Jordbruksverket och de andra myndigheterna som haft ansvar för
              verksamheten har genom utbildning liksom genom att föreskriva
              och ge ut allmänna råd om vissa typer av försök kontinuerligt
              arbetat med att stödja nämndernas arbete. För att underlätta för
              nämnderna att ta del av varandras beslut och i övrigt förenkla
              och effektivisera handläggningen gav regeringen i regleringsbrevet
              för 2012 Jordbruksverket i uppdrag att utveckla ett elektroniskt
              ärendehanteringssystem.
            </seg>
            <seg n="c1e1237e">
              Centrala djurförsöksetiska nämnden, som inrättades genom riksdagsbeslut
              i juni i fjol, har till uppgift att pröva överklaganden av de
              djurförsöksetiska nämndernas beslut. Nämnden ska också ansvara
              för den utvärdering av djurförsök som är en del av det nya regelverket
              som trädde i kraft den 1 januari i år. Resultatet av nämndens
              arbete kommer även det att bidra till att besluten blir mer likvärdiga
              över landet genom att praxis utvecklas efter hand.
            </seg>
            <seg n="d6052b03">
              Alternativa metoder enligt den så kallade 3R-principen är centrala
              för all försöksdjursanvändning. För att stärka arbetet med dessa
              frågor gav regeringen Jordbruksverket, Nationellt centrum för
              djurvälfärd vid Sveriges lantbruksuniversitet samt Vetenskapsrådet
              i uppdrag att komma med förslag på hur arbetet med alternativa
              metoder kan stärkas. Jag har tagit emot flera förslag, bland annat
              inrättandet av ett nationellt kompetenscentrum för 3R-frågor.
              Förslagen bereds nu i Regeringskansliet. Jag räknar med att inom
              kort kunna återkomma till riksdagen i denna fråga. Den nyligen
              inrättade Nationella kommittén för skydd av djur som används för
              vetenskapliga ändamål kommer också att få en betydelsefull roll
              i arbetet med alternativa metoder.
            </seg>
            <seg n="5f1fff7f">
              Utgångspunkten är att djurförsöken ska begränsas så långt möjligt.
              Att enbart beakta de absoluta talen är dock en för långtgående
              förenkling. Antalet använda försöksdjur är i hög grad kopplat
              till den typ av forskning som bedrivs och till de resurser som
              forskningen har. Den ansvariga myndigheten har under flera år
              haft i uppdrag att ställa antalet använda försöksdjur i relation
              till tillgängliga resurser för forskning. Resultaten visar att
              antalet försöksdjur under åren varit förhållandevis konstant trots
              att resurserna till forskning ökade.
            </seg>
            <seg n="30eb4160">
              Regelverket kring djurförsök är restriktivt och ska så vara.
              Regeringen främjar en ansvarsfull och etiskt försvarbar försöksdjursanvändning.
              För mig är det regelverket i sig och övriga insatser som tillsammans
              utgör en handlingsplan.
            </seg>
          </u>
          <note type="speaker" n="22ecb8e7">
            Anf. 17 JENS HOLM (V):
          </note>
          <u who="jens_holm_9bd66a" xml:id="i-6e9c19aebc22c1fa-2" n="cfac6824">
            <seg n="4f18cb78">
              Herr talman! Jag vill börja med att tacka ministern för svaret
              på min interpellation om djurförsök. Bakgrunden till interpellationen
              är att ungefär 800 000 djur utnyttjas i djurförsök i Sverige varje
              år. Om vi ska försöka vara tydliga handlar det om drygt 2 000
              råttor, möss, marsvin, hamstrar, kaniner och så vidare som dödas
              i djurförsök varje dag i Sverige mer än 2 000 djur varje dag,
              dag efter dag.
            </seg>
            <seg n="faff52e8">
              Vi i Vänsterpartiet tycker att det är viktigt att man minimerar
              antalet djur som utnyttjas i försök. Vi förstår att det är viktigt
              med forskning, och ibland används djur i forskning. Vi är dock
              helt övertygade om att ifall vi från politiskt håll verkligen
              vinnlägger oss om att minimera antalet djur som plågas i djurförsök
              kan vi få ned det stora antalet djur.
            </seg>
            <seg n="c802e708">
              Vi vill därför ha en handlingsplan för att minimera antalet djur
              som dödas i djurförsök. Jag blir lite oroad av ministerns svar
              när han säger att handlingsplanen redan finns i form av de sammanlagda
              besluten och bestämmelserna som regeringen har att arbeta med.
              Men, Eskil Erlandsson, det är ingen handlingsplan för att minimera
              antalet djur i djurförsök. En handlingsplan innebär att man sätter
              upp ett mål: Vi ska dit. De ska bli färre. Det kanske ska vara
              hälften så många om tio år. Detta ska sedan stämmas av år efter
              år för att kontrollera att antalet djur som plågas hela tiden
              verkligen minskar. Det är en handlingsplan.
            </seg>
            <seg n="229a851d">
              Lika viktigt är att de erforderliga resurserna finns för att
              vi ska kunna värna om djuren. Något av det första som Eskil Erlandsson
              gjorde som minister 2006 var att avskaffa den myndighet som fanns
              på plats för att skydda djuren, Djurskyddsmyndigheten. När man
              avskaffar en sådan myndighet blir det inte precis lättare att
              försvara djurens rättigheter.
            </seg>
            <seg n="5a3bb5e8">
              Ett annat skäl till att jag väckt den här frågan är att massmedierna
              de senaste veckorna avslöjat att de djurförsöksetiska nämnderna
              i Sverige behandlar ansökningar om djurförsök på olika sätt, ofta
              på ett dåligt sätt. Mycket sällan sker en etisk diskussion över
              huvud taget. Ungefär 99 procent av alla ansökningar om djurförsök
              godkänns rutinmässigt. Vissa menar att det är ett rent lotteri
              beträffande hur en ansökan om djurförsök behandlas. Så kan vi
              inte ha det, Eskil Erlandsson. Systemet borde stramas upp på ett
              mycket bättre sätt. Därför vill jag påminna om att Djurskyddsmyndigheten,
              som Eskil Erlandsson avskaffade, lade fram konkreta förslag till
              hur man skulle kunna strama upp hanteringen av djurförsök i Sverige.
              Myndigheten ville till exempel att det inrättades centrala tjänster
              som skulle underlätta för de regionala djurförsöksetiska nämnderna.
            </seg>
            <seg n="baf56bfb">
              Allt sådant har avskaffats av den sittande regeringen, och det
              tycker jag är olyckligt. Jag skulle vilja veta vilka åtgärder
              ministern kommer att vidta för att vi ska få en bättre etisk hantering
              hos de djurförsöksetiska nämnderna och hur vi ska minimera antalet
              djur som används i djurförsök.
            </seg>
          </u>
          <note type="speaker" n="8dd60390">
            Anf. 18 Landsbygdsminister ESKIL ERLANDSSON (C):
          </note>
          <u who="eskil_erlandsson_ac1f68" xml:id="i-5b25960ccf8cf050-5" n="2f61a075">
            <seg n="4641b5a7">
              Herr talman! Ett stort antal frågor har ställts i debatten, och
              jag ska försöka kommentera och besvara de flesta av dem under
              detta inlägg.
            </seg>
            <seg n="45cbd100">
              Låt mig först konstatera att den dåvarande djurskyddsmyndigheten
              2005 utarbetade en handlingsplan för att begränsa försöksdjursanvändningen.
              Det fanns ett antal delar i handlingsplanen. I dag är det Vetenskapsrådet
              som ansvarar för forskningsstödet för utveckling av alternativa
              metoder till djurförsök. Det jag vill ha sagt är att de arbetsuppgifter
              som fanns hos den dåvarande djurskyddsmyndigheten inte är avskaffade
              utan finns hos andra myndigheter.
            </seg>
            <seg n="3b07a7af">
              Låt mig också konstatera vilket jag även har gjort i mitt interpellationssvar
              att när en central nämnd för dessa verksamheter nu har inrättats
              är det klart att det kommer att bli som exempelvis inom domstolsväsendet
              att en praxis utarbetas när den centrala nämnden har fått verka
              en tid.
            </seg>
            <seg n="9291b6c8">
              Den myndighet som har ansvaret för nämnderna i sig vilket jag
              också påtalat i mitt svar har ett kontinuerligt arbete med utbildnings-
              och seminarieverksamhet. Man har regelbundna möten med företrädare
              för nämnderna, och man har föreskrifter och allmänna råd som man
              har utvecklat för att vi ska få en samstämmighet i olika ställningstaganden
              som nämnderna gör.
            </seg>
            <seg n="253bbd83">
              Kommer frågan om ytterligare anställda handläggare på nämnderna,
              som det fanns förslag om, upp särskilt ofta? Nej, det gör den
              inte. När huvudparten av arbetsuppgifterna överfördes från den
              dåvarande djurskyddsmyndigheten till Jordbruksverket fördes självklart
              också resurserna över från de nämnder som fanns till de nya huvudmyndigheterna.
            </seg>
            <seg n="328f48a5">
              När det gäller uppdraget om handläggare i de djurförsöksetiska
              nämnderna kan jag konstatera att Jordbruksverket inte har återkommit
              till regeringen och påtalat något sådant behov.
            </seg>
            <seg n="4e8ae756">
              Låt mig avsluta detta inlägg med att konstatera att de djurförsöksetiska
              nämnderna fattar självständiga beslut men är en del av Jordbruksverket.
              Verket i sig har alltså alla möjligheter att självt fatta beslut
              om att anställa personal eller liknande för nämndernas räkning.
            </seg>
          </u>
          <note type="speaker" n="2e34eef6">
            Anf. 19 JENS HOLM (V):
          </note>
          <u who="jens_holm_9bd66a" xml:id="i-6e9c19aebc22c1fa-3" n="cfac6824">
            <seg n="f3f6e9d3">
              Herr talman! Det sistnämnda var intressant.
            </seg>
            <seg n="63b1f6be">
              Det är väl inte så märkligt att regionala nämnder kan fatta beslut
              om att tillsätta ännu en sekreterare eller liknande, men hur ska
              de kunna göra detta, Eskil Erlandsson, när resurserna saknas?
            </seg>
            <seg n="39f52c67">
              Du kan väl inte mena, Eskil Erlandsson, att du inte har fått
              information om att systemet med de djurförsöksetiska nämnderna
              har en dålig hantering där ansökningarna behandlas olika och att
              det råder brist på resurser? Det har tagits upp i ett antal utredningar,
              det togs upp i fjol i en uppsats från den juridiska fakulteten
              i Uppsala och det har också tagits upp här i kammaren. Detta kan
              alltså inte vara någon nyhet för dig, Eskil Erlandsson, men då
              vet du det i alla fall nu. Hanteringen där djurförsök godkänns
              eller avslås behöver mer resurser. Över lag behövs en bättre rättslig
              och etisk hantering av de ansökningar som kommer in. Då vet du
              det nu, och jag skulle vilja att du vidtar åtgärder i linje med
              den informationen.
            </seg>
            <seg n="e32aabb1">
              Låt mig peka på ett konkret exempel. Jag har fått information
              från ledamöter i olika nämnder att det numera är allt vanligare
              att forskare skickar in stora ansökningar. Det är ansökningar
              som egentligen omfattar flera olika djurförsök. Till exempel en
              ansökan handlade om upp till 50 000 djur som skulle utnyttjas
              i försök. De som sitter i de djurförsöksetiska nämnderna menar
              att det blir i princip omöjligt för dem att hantera sådana ansökningar.
              Det är för stora projekt att hantera. Det är ett konkret exempel
              på att om ledamöterna i nämnderna skulle få mer resurser skulle
              det vara enklare för dem att hantera sådana ansökningar. Man kanske
              också skulle bestämma att varje ansökan inte får omfatta flera
              olika djurförsök.
            </seg>
            <seg n="54d6bc68">
              Jag vill återkomma till Eskil Erlandsson om antalet djur som
              används i djurförsök. Det är ungefär 800 000 djur varje år i Sverige.
              Tycker inte Eskil Erlandsson att det är viktigt med antalet djur
              som utnyttjas i djurförsök? Borde inte vi, som båda är politiker
              och som vill att djur ska behandlas väl och inte plågas, kunna
              enas om målet att bringa ned försöken till ett minimum, vidare
              att det ska finnas en handlingsplan som stäms av årligen för att
              minimera antalet djurförsök? Jag skulle önska, Eskil Erlandsson,
              att vi kunde vara överens om saken. Då skulle det vara mycket
              lättare att minska antalet djur som utnyttjas i djurförsök.
            </seg>
            <seg n="e89389b1">
              Jag vill avslutningsvis ta upp frågan om vikten av ett så kallat
              3R-center. De tre r:en handlar om replace, reduce och refine,
              det vill säga ersätta, minska och förfina antalet djurförsök.
              Landsbygdsministerns interpellationssvar var positivt, nämligen
              att han inom kort kommer att återkomma om inrättandet av ett så
              kallat 3R-center. Det är bra, och det skulle vara intressant att
              få veta vad det betyder att han inom kort kommer att återkomma
              om inrättandet av ett sådant center. Blir det i höstbudgeten?
              Det vore positivt eftersom ett sådant center kan användas för
              att minska antalet djurförsök.
            </seg>
          </u>
          <note type="speaker" n="ff2ab144">
            Anf. 20 Landsbygdsminister ESKIL ERLANDSSON (C):
          </note>
          <u who="eskil_erlandsson_ac1f68" xml:id="i-5b25960ccf8cf050-6" n="2f61a075">
            <seg n="5dd66f8f">
              Herr talman! Som jag redogjorde för i mitt interpellationssvar
              är användningen av försöksdjur starkt kopplad till den forskning
              som bedrivs i landet och hur stora resurser som ställs till förfogande
              inom olika forskningsområden. En faktor som gör försöksstatistiken
              något svåröverskådlig är att definitionen av vad som är ett försöksdjur
              skiljer sig åt. Det vill jag också ha påtalat, herr talman. Definitionen
              skiljer sig åt mellan den svenska lagstiftningen och den som gäller
              enligt det EU-direktiv som finns på området. I Sverige är det
              enbart ändamålet med djuranvändningen som avgör om det är ett
              försöksdjur, men i EU-regelverket gäller att djuret även ska vara
              utsatt för visst lidande för att det ska anses som ett djurförsök.
              Den svenska definitionen, herr talman, är alltså mer omfattande.
            </seg>
            <seg n="ef345774">
              Om man ställer, som jag sade i mitt interpellationssvar, antalet
              försöksdjur i relation till forskningens resurser, är det att
              konstatera att forskningens resurser på området har ökat genom
              åren, men på det stora hela är användningen av försöksdjur förhållandevis
              konstant över åren, vilket för mig bevisar att antalet djur relativt
              har minskat genom åren. Förmodligen beror detta på att man använder
              sig av de tre r:ens princip.
            </seg>
            <seg n="0765d2a5">
              Förs det statistik över användningen av försöksdjur i vårt land?
              Ja, är svaret på den frågan. Statistiken är ett av de underlag
              som många myndigheter använder sig av i sina beredningsarbeten
              av olika slag. Sådan statistik finns alltså.
            </seg>
            <seg n="6fbbec40">
              Den andra delen i detta inlägg vill jag gärna ägna åt det riksdagsbeslut
              som fattades i juni förra året. Då ställde sig nämligen riksdagen
              bakom bedömningen att det är rimligt att djurförsöksetiska prövningar
              finansieras med avgifter. Så var det inte tidigare, herr talman,
              när Jens Holm och hans parti var med och styrde och ställde över
              den här verksamheten. Då var det statsanslag som bekostade det
              som i dag är avgiftsbelagt. Och nu har Jens Holm mage att kritisera
              att vi har infört det här systemet och tycka att det är för billigt,
              mot att det var gratis tidigare. Då kan man ställa sig frågan
              vad konsekvensen i Jens Holms argumentering är, herr talman.
            </seg>
          </u>
          <note type="speaker" n="9ca4cc9e">
            Anf. 21 JENS HOLM (V):
          </note>
          <u who="jens_holm_9bd66a" xml:id="i-6e9c19aebc22c1fa-4" n="cfac6824">
            <seg n="db8e5706">
              Herr talman! Ja, du, Eskil Erlandsson. Jag är inte motståndare
              mot avgifter för att lämna in ansökningar om djurförsök. Tvärtom
              tycker jag att det är bra. Men bara för att vi har avgifter innebär
              det inte att det ger dig rätten att avskaffa den första myndigheten
              i världen till djurens försvar, nämligen en djurskyddsmyndighet.
              Det ger inte dig rätten att dra ned på de öronmärkta anslagen
              för att vi ska kunna minimera antalet djur som används i djurförsök.
            </seg>
            <seg n="bdb0eae9">
              Ett problem med att det nu har införts avgifter för att skicka
              in ansökningar om djurförsök är, precis det som jag tog upp, att
              ansökningarna blir större och mer komplexa. Det kan vara tiotals
              djur som omfattas av en enda ansökan, bara för att man ska göra
              det billigare för de forskare som skickar in ansökningarna. Det
              kan inte vara okej. Det är här jag skulle önska att vi hade en
              minister som tar ansvar och som preciserar vad som gäller när
              man skickar in ansökningar om att få göra djurförsök.
            </seg>
            <seg n="e7b18edc">
              Vi har ännu inte fått höra någonting från ansvarig minister huruvida
              det blir ökade anslag eller inte för att minska antalet djur i
              djurförsök. Vi har inte fått besked från Eskil Erlandsson om det
              blir en handlingsplan för att minimera antalet djur i djurförsök.
              Vi har inte fått besked från Eskil Erlandsson vilka konkreta åtgärder
              han tänker vidta för att vi ska få en etisk prövning av när det
              ska göras djurförsök i detta land som är rättssäker och likartad
              över hela landet vad gäller de sju regionala djurförsöksetiska
              nämnderna.
            </seg>
            <seg n="ee293ffc">
              Du har ett anförande kvar, Eskil Erlandsson, och du kan ge mig
              konkreta svar på dessa frågor som jag nu har tagit upp.
            </seg>
          </u>
          <note type="speaker" n="4c08a126">
            Anf. 22 Landsbygdsminister ESKIL ERLANDSSON (C):
          </note>
          <u who="eskil_erlandsson_ac1f68" xml:id="i-5b25960ccf8cf050-7" n="2f61a075">
            <seg n="aa41d083">
              Herr talman! Låt mig tacka för interpellationen. Jag tycker att
              dessa frågor är av synnerlig vikt för vårt samhälle. De är det
              ur flera synvinklar. En synvinkel är den som Jens Holm har ägnat
              denna debatt åt, nämligen djurens synvinkel. Den andra är forskningens
              synvinkel.
            </seg>
            <seg n="15082845">
              Jag är angelägen om att vi fortsätter att balansera målsättningarna
              och ändamålen på ett bra sätt, så att vi i möjligaste utsträckning
              skyddar djur från onödigt lidande också i dessa sammanhang men
              samtidigt värnar den svenska forskningen. Det är en angelägenhet
              för oss alla att vi även i framtiden får fram till exempel mediciner
              som kan förlänga våra liv och förbättra vår livskvalitet därav
              angelägenheten att diskutera dessa frågor.
            </seg>
            <seg n="b1d940f9">
              Så till några specifika frågor som har ställts.
            </seg>
            <seg n="ca7af1bb">
              En sådan är att ansökningarna nu blir väldigt stora och omfattande.
              Det kan konstateras att om en ansökan inte är formulerad på ett
              sådant sätt att nämnden kan göra en prövning får nämnden avvisa
              ansökan. Det finns sådana bestämmelser i regelverket.
            </seg>
            <seg n="90f01d43">
              Låt oss också konstatera att stora ansökningar kanske kan innebära
              att det blir lättare och mer överskådligt att se vad målet med
              en forskningsansökan och med forskningen är. Det behöver inte
              bara vara negativt att ansökningar omfattar fler saker och kanske
              till och med är längre i tid.
            </seg>
            <seg n="6d253990">
              Tack, herr talman, för debatten!
            </seg>
          </u>
          <note n="78136f45">
            Överläggningen var härmed avslutad.
          </note>
          <note n="270f11d0">
            6 § Svar på interpellation 2012/13:386 om kollektivavtal vid
            etableringsbidrag
          </note>
          <note type="speaker" n="7934ac90">
            Anf. 23 Näringsminister ANNIE LÖÖF (C):
          </note>
          <u who="annie_loof_498c4e" xml:id="i-5b25960ccf8cf050-8" n="f7f2f1d1">
            <seg n="01de90fd">
              Herr talman! Ali Esbati har frågat mig om jag avser att vidta
              någon åtgärd för att se över policyn vid utdelning av etableringsbidrag
              och liknande från olika statliga myndigheter och organ, så att
              krav på kollektivavtal blir en självklarhet.
            </seg>
            <seg n="84d1c573">
              Ali Esbati tar i sin interpellation upp ett företag som exempel.
              Låt mig först understryka att jag inte kan kommentera enskilda
              ärenden. Regeringens ambition är dock att arbetsvillkoren och
              arbetsmiljön ska vara goda inom arbetsmarknadens samtliga sektorer
              och självklart både för kvinnor och för män.
            </seg>
            <seg n="caaf567f">
              De regionala företagsstöden är viktiga instrument för att bidra
              till att stärka förutsättningarna för hållbar tillväxt. Kriterierna
              för att få stöd varierar något beroende på vilken specifik stödform
              det handlar om. Gemensamt är dock alltid att företagen måste bedriva
              verksamhet på marknadsmässiga villkor och följa gällande krav
              och lagstiftning. Ansvarig myndighet kan återkräva utbetalt stöd
              om företaget missköter sig.
            </seg>
          </u>
          <note n="ef153402">
            Då Ali Esbati hade framställt interpellationen under den tid
            han tjänstgjort som ersättare för ledamot som därefter återtagit
            sin plats i riksdagen, medgav talmannen att Jonas Sjöstedt i stället
            fick delta i överläggningen.
          </note>
          <note type="speaker" n="77e35881">
            Anf. 24 JONAS SJÖSTEDT (V):
          </note>
          <u who="jonas_sjostedt_d8098c" xml:id="i-f97e22ff2117dfbc-0" n="df05c4bc" next="i-cfde4936cd072f75-0">
            <seg n="f809e6c2">
              Herr talman! Minister Annie Lööf! I dag får alla sparken. I dag
              får alla gå från callcentret Focus CRS i Fränsta. Varför sparkar
              de alla anställda? Jo, de har begärt det som är självklart, som
              borde vara självklart på svensk arbetsmarknad: kollektivavtal,
              sjukersättning när man är sjuk, ob-ersättning och försäkringar.
              Men de har inte fått det. De få som fick anställning fick 13 600
              kronor i månaden från företaget. De har behandlats som skräp av
              en oseriös arbetsgivare.
            </seg>
            <seg n="87975b69">
              De begärde sin rätt. De sade: Vi vill förhandla. Men Peak Partners,
              det oseriösa företag som äger callcentret, sade: Vi sparkar hellre
              alla än att vi förhandlar med er och sluter kollektivavtal.
            </seg>
            <seg n="0bceecfc">
              Flera av de anställda har strejkat i veckor för sina rättigheter,
              och i dag går de ut i arbetslöshet.
            </seg>
            <seg n="babae974">
              Det här är inte bara en konflikt om Peak Partners och Fränsta.
              Det här är en konflikt om den svenska modellen. Det här är en
              konflikt om det ska vara ordning och reda på svensk arbetsmarknad,
              om löntagarna ska vara skyddade eller om man ska kunna behandla
              folk hur som helst, och om man ska kunna behandla dem hur som
              helst med statligt stöd. Detta företag har kasserat in 400 000
              kronor i regionalstöd, och som tack behandlar de sina anställda
              på det här viset.
            </seg>
            <seg n="8d1a7109">
              Hur ska man förklara det här? Ja, man kan naturligtvis säga att
              det är en oseriös arbetsgivare. Det är det ju. Och det är fel
              att de fick regionalstöd. Jag önskar att du i svaret hade kunnat
              uttala att det var fel, vilket inte har skett.
            </seg>
            <seg n="3cb7f798">
              Det handlar också om en politik som medvetet har pressat tillbaka
              löntagarnas rättigheter, en borgerlig politik. Det har blivit
              dyrare och svårare att organisera sig fackligt. Färre har fasta
              anställningar. De flesta unga som har arbete har otrygga jobb
              i dag. Det sker en medveten lönedumpning med arbetskraft från
              andra länder som regeringen inte gör någonting åt. Det är möjligt
              i Sverige i dag att säga upp folk och ta in bemanningsföretag.
            </seg>
            <seg n="c36a60e5">
              Det här skapar ett klimat där de oseriösa arbetsgivarna tar för
              sig, där man ser det som möjligt att behandla anställda som man
              har gjort i Fränsta under denna konflikt.
            </seg>
            <seg n="1c47e977">
              För det har du, Annie Lööf, det yttersta ansvaret. Centerpartiet
              har varit pådrivare i att attackera fackliga rättigheter i Sverige.
              Själv har du i riksdagen skrivit en motion om att avskaffa lagen
              om anställningsskydd. Du har skrivit en debattartikel där du försvarar
              rätten att säga upp folk och ta in bemanningsanställda i stället.
              Ditt ungdomsförbund har bedrivit en kampanj där man har hånat
              facket under parollen Fuck facket! Jag kan inte ens översätta
              det utan att bli tillsagd av talmannen här i kammaren.
            </seg>
            <seg n="72d89679">
              Ni har drivit på det här. Ni har ansvaret för att arbetsgivare
              kan bete sig på detta sätt i Sverige i dag. Det är dags att göra
              någonting åt det.
            </seg>
            <seg n="bc7613bc">
              Svaret som jag har fått är ett icke-svar. Jag skulle vilja höra
              från dig: Var det inte fel att ge regionalstöd till ett företag
              som inte har kollektivavtal? Är det inte dags att ändra reglerna?
              Är det inte en minimierfarenhet av strejken?
            </seg>
            <seg n="6d71ccae">
              Sedan undrar jag: Vad har du att säga till de strejkande? Jag
              vet att de just nu sitter uppe i Medelpad och väntar på ditt svar.
            </seg>
          </u>
          <note n="c0f2e91d">
            Jag var där och träffade dem häromveckan. De heter Frida, Tina,
            Christer, Tei, Josefin och Kristoffer.
          </note>
          <u who="jonas_sjostedt_d8098c" xml:id="i-cfde4936cd072f75-0" n="df05c4bc" prev="i-f97e22ff2117dfbc-0">
            <seg n="d2b28f2a">
              De sitter just nu uppe i Medelpad och väntar på ditt svar. Jag
              tycker att du kan uttrycka sympati för deras sak. De har stått
              upp för någonting som var rätt och riktigt. Det är arbetsgivaren
              som är oseriös, och de är värda allt stöd och all sympati i den
              grundläggande konflikten om den svenska modellen.
            </seg>
          </u>
          <note type="speaker" n="477db4ae">
            Anf. 25 Näringsminister ANNIE LÖÖF (C):
          </note>
          <u who="annie_loof_498c4e" xml:id="i-5b25960ccf8cf050-9" n="f7f2f1d1">
            <seg n="624d70b0">
              Herr talman! Låt mig inledningsvis rikta mig just till Frida,
              Tina, Josefin, Kristoffer och alla andra som har strejkat under
              den här våren. Jag känner otroligt starkt för alla som har kämpat
              för att på det här stället faktiskt få ett kollektivavtal för
              att de ska kunna få sin sjuklön och för att de ska kunna få rimliga
              anställningsvillkor.
            </seg>
            <seg n="fecdc839">
              Jag tycker att det är rätt och rimligt att man som arbetstagare
              inte bara kräver det. När man kräver det ska man också ha möjlighet
              att få detta. Jag tycker att de har varit modiga, och jag tycker
              att de har gjort helt rätt.
            </seg>
            <seg n="9b9f2794">
              Den svenska modellen bygger på ansvarstagande parter. Det gäller
              både arbetsgivarsidan och facken. I de fall då jag har varit ute
              under tidigare år har det gällt arbetsplatser där arbetstagarna
              inte har velat ha kollektivavtal, utan man har där tyckt att man
              har haft kollektivavtalsliknande villkor.
            </seg>
            <seg n="f0e5ac7f">
              Så är inte fallet här, utan här har arbetstagarna själva kämpat
              och strejkat för att de vill ha sjysta villkor. Grundbulten på
              den svenska arbetsmarknaden och i den svenska modellen är sjysta
              villkor. De kan vara i kollektivavtal, eller det kan vara kollektivavtalsliknande
              villkor genom avtal som man sluter med sin arbetsgivare.
            </seg>
            <seg n="d02fb62a">
              Företagen har här ett otroligt stort ansvar att uppträda på ett
              föredömligt sätt. Jag kan konstatera att det uppenbarligen har
              brustit i det här fallet.
            </seg>
            <seg n="423e6f41">
              Låt mig komma tillbaka till den svenska modellen. Den svenska
              modellen bygger på att vi har aktiva parter på bägge sidor.
            </seg>
            <seg n="d4db5fea">
              Jag är själv en varm anhängare av facket. Jag har varit medlem
              i mitt fackförbund, Jusek, sedan 2003, alltså tio år. Jag har
              valt att vara med i ett fackförbund just för att det är ett sätt
              att påverka när det gäller rättigheter på arbetsmarknaden.
            </seg>
            <seg n="1f86d75c">
              Det är också viktigt att se att det finns många små företag och
              många arbetstagare som väljer att inte vara med i fackförbund
              och att respektera deras möjlighet att stå utanför, precis som
              det finns en respekt för min rättighet att vara med i facket.
            </seg>
            <seg n="befb3697">
              I den här konkreta frågan är jag, som jag sade inledningsvis,
              förhindrad att kommentera det enskilda beslut som denna myndighet
              har fattat. Det är jag på grund av de grundlagar som vi har. Men
              jag kan konstatera att parterna har ett stort ansvar. I det här
              fallet har företaget brustit.
            </seg>
          </u>
          <note type="speaker" n="1d7419c1">
            Anf. 26 JONAS SJÖSTEDT (V):
          </note>
          <u who="jonas_sjostedt_d8098c" xml:id="i-42d429b93bd2f441-0" n="df05c4bc">
            <seg n="92ac2846">
              Herr talman! Jag skulle vilja tacka dig, Annie Lööf, för det
              svaret. Jag tycker att det var viktigt att du klargjorde det här
              stödet för de strejkande i Fränsta. Det värmde faktiskt.
            </seg>
            <seg n="622ec140">
              Men det här handlar om någonting mer. Det handlar om att vi som
              politiker, inte minst du som ansvarig minister, kan göra något
              för att stärka löntagare som är i den här situationen. Det minsta
              man kan begära är att den som ska få statligt stöd för att etablera
              sig ska ha kollektivavtalsliknande villkor. Det säger Tillväxtverket.
            </seg>
            <seg n="b02c28af">
              Peak Partners försökte klå även dem på pengar för sin oseriösa
              verksamhet. De fick nej, eftersom de inte hade rimliga villkor.
              Är det inte dags att säga att villkoret för allt stöd till företag
              på det här viset, regionalstöd eller inte, är att man har kollektivavtalsliknande
              villkor? Då kan du faktiskt bidra till att sådana här oseriösa
              aktörer inte tar för sig av skattebetalarnas pengar.
            </seg>
            <seg n="865eb4c2">
              Det går att göra mycket mer än så. Man skulle kunna bestämma
              att vi i offentlig upphandling ska kräva kollektivavtalsmässiga
              villkor, alltid. Vi vill nämligen inte ha oseriösa arbetsgivare
              som utnyttjar människor, som inte ger dem sjuklön när de är sjuka
              och som inte ger dem riktiga anställningspapper. Det är vårt ansvar
              att använda våra pengar för att stärka seriösa och bra företag
              som vi vill ska växa, frodas och få stöd på olika sätt, men inte
              klåparna, som försöker utnyttja människor och som är oseriösa.
            </seg>
            <seg n="56617828">
              På samma sätt menar jag att man ska gynna seriösa, bra och långsiktiga
              anställningar. Otryggheten sprider sig som en löpeld i Sverige.
              De flesta unga människor som har arbete i dag har otrygga jobb.
              Det är en medveten borgerlig politik. Det kallas flexibilitet,
              men för ungdomar innebär det otrygghet, att man inte kan få en
              lägenhet till exempel och att man inte kan planera sin framtid.
            </seg>
            <seg n="669c5aab">
              Det är dags att inse att priset för den här politiken är väldigt
              högt, kanske inte för företagen, kanske inte för Annie Lööf eller
              för mig men för alla de hundratusentals ungdomar som drabbas av
              det här.
            </seg>
            <seg n="062cac05">
              Jag skulle vilja varna för företaget Peak Partners. Det är uppenbart
              ett oseriöst företag. De vill förvalta andra människors pengar.
              De försöker ta betalt för det. De som jobbade på callcenter skulle
              boka kundsamtal åt Peak Partners i Helsingfors. Men självklart
              kan man inte anförtro sina pengar åt ett företag som inte ens
              klarar av att anställa människor på ett riktigt sätt.
            </seg>
            <seg n="906b0068">
              Ta det till protokollet! Varning för Peak Partners, ett oseriöst
              företag som man inte bör ha något som helst att göra med!
            </seg>
            <seg n="8a7ed2ba">
              Men det finns en djupare lärdom av det här. Det är inte bara
              att det var rätt att stödja dem som deltog i den här strejken
              utan också att vi har det här politiska ansvaret.
            </seg>
            <seg n="2c39e257">
              Hur blir det nu? Blir det bättre upphandlingsregler? Blir det
              striktare krav på att man ska dela ut regionalstöd på kollektivavtalsmässiga
              villkor? Och kommer regeringen äntligen att göra någonting åt
              alla de otrygga jobben?
            </seg>
            <seg n="9b58b934">
              Till och med EU-kommissionen klagar på Sverige för att vi har
              så otrygga anställningar i det här landet. Då har det gått riktigt,
              riktigt långt.
            </seg>
          </u>
          <note type="speaker" n="5c3cd6de">
            Anf. 27 Näringsminister ANNIE LÖÖF (C):
          </note>
          <u who="annie_loof_498c4e" xml:id="i-5b25960ccf8cf050-10" n="f7f2f1d1">
            <seg n="e182eacb">
              Herr talman! Jag delar Jonas Sjöstedts engagemang för de arbetstagare
              i Fränsta som nu tyvärr har blivit arbetslösa och som har använt
              våren till att få fram vettiga och sjysta villkor på den arbetsplats
              som de hade velat jobba på under bra förhållanden.
            </seg>
            <seg n="d52da62b">
              Men låt oss ta frågan i ett större perspektiv, nämligen arbetslösheten,
              ungdomars möjlighet till jobb.
            </seg>
            <seg n="d48873b0">
              Det är förkastligt med otrygga anställningar, säger Jonas Sjöstedt.
              Det har jag full respekt för. Men den absolut viktigaste frågan
              när vi diskuterar arbetslöshet är att alldeles för få människor
              över huvud taget har en anställning. Det är den stora utmaningen,
              att 427 000 människor varje dag stannar hemma för att de inte
              har ett jobb att gå till.
            </seg>
            <seg n="ac209117">
              Då måste vi diskutera: Hur får vi dessa i arbete? Är det genom
              att bara kräva rätt till heltid? Är det genom att förbjuda säsongsanställningar?
              Är det genom att förbjuda alla de anställningsformer som faktiskt
              sänker trösklarna så att förstagångsinträdare på arbetsmarknaden
              ska få komma in?
            </seg>
            <seg n="f92df36a">
              Den här regeringens största förtjänst i frågan om att sänka trösklar
              tycker jag handlar om samtalen vad gäller yrkesintroduktionsavtal
              för unga med de svenska parterna och visstidsanställningarna.
            </seg>
            <seg n="de42c52b">
              Jag säger det, för visstidsanställningarna är en kontroversiell
              fråga när man diskuterar med Vänsterpartiet. Men det är en stor
              möjlighet för alla de arbetslösa ungdomarna att få in en fot på
              arbetsmarknaden, få en rad i sitt cv och på det sättet komma vidare.
            </seg>
            <seg n="d8e0e0e3">
              Jag kommer alltid att försvara seriösa parter som ingår avtal
              om visstidsanställningar, för det möjliggör för unga människor
              att faktiskt få ett första jobb.
            </seg>
            <seg n="eb21ebd4">
              När det gäller ungdomsarbetslösheten i stort krävs det ett stort
              reformpaket. Bland annat behöver vi utmana den statliga Arbetsförmedlingen.
              Mitt parti skulle gärna vilja se fler aktörer och en form av jobbpeng
              där den arbetslöse får välja förmedling.
            </seg>
            <seg n="81d55d92">
              Vi skulle också gärna vilja se att de här yrkesintroduktionsavtalen
              verkligen kommer på plats. Det är en form av lärlingslön för det
              första jobbet. På det sättet skulle man kunna lära sig ett jobb
              och komma in i arbete.
            </seg>
            <seg n="49730819">
              Sedan har skolan ett viktigt uppdrag att rusta eleverna inför
              att de ska ta sitt första jobb eller starta sitt första företag.
            </seg>
            <seg n="011debf1">
              Jag ska gå tillbaka till huvudfrågan i den här debatten. Det
              gäller de olika stöden. Det finns olika stöd och olika villkor
              för dessa. Det som berör företagsstöden, som det heter och som
              ni kallar etableringsbidrag, är regionalt bidrag till företagsutveckling.
              Det var det som Fränstafallet handlade om. Det används till fysiska
              investeringar, och när man använder det till fysiska investeringar
              ställs det inga särskilda krav relaterade till sysselsättning
              eller anställningsvillkor, till exempel. Det är därför länsstyrelsen
              i Västernorrland har fattat det här beslutet.
            </seg>
            <seg n="19c1c25a">
              När det är bidrag till sysselsättning ställs det däremot självklart
              krav på god arbetsmiljö och goda anställningsvillkor. Det var
              det som var fallet i fråga om Tillväxtverket. När det gäller bidrag
              till anställning ställer vi krav på kollektivavtalsliknande villkor.
              Det tycker jag är viktigt och bra.
            </seg>
          </u>
          <note type="speaker" n="25cfd55f">
            Anf. 28 JONAS SJÖSTEDT (V):
          </note>
          <u who="jonas_sjostedt_d8098c" xml:id="i-42d429b93bd2f441-1" n="df05c4bc">
            <seg n="93dc9cd4">
              Herr talman! Någon ska ju arbeta i lokalen som får bidraget.
              Jag tycker att det är rimligt att man ställer krav på att de har
              rimliga villkor. Där har vi olika åsikter. Jag menar att de här
              reglerna behöver skärpas.
            </seg>
            <seg n="6d7b402d">
              Om Annie Lööf hade rätt i att otrygghet ger arbete skulle Sverige
              i dag vara ett land med full sysselsättning. Det är vi inte. Vi
              är ett land med en växande arbetslöshet, framför allt för unga
              människor. Otryggheten gav bara otrygghet, rättslöshet och möjligheten
              för oseriösa arbetsgivare som Peak Partners att ta för sig och
              försöka utnyttja människor. Det är vad er politik har lett till
              att man rullar tillbaka arbetsrätten.
            </seg>
            <seg n="9d976578">
              Visst kan det vara bra med visstider. Man behöver vikariat. Man
              behöver ta in extrafolk vid arbetstoppar. Det är rimligt med provanställningar.
              Jag är för allt detta. Men att fortsätta starta visstid på visstid
              utan att ha argument för det har bara ett enda syfte, och det
              är att underminera löntagarnas ställning och rättigheter. Det
              är det som er politik har lett till.
            </seg>
            <seg n="de938644">
              Jag skulle vilja vända mig till de strejkande i Fränsta. Jag
              vill tacka er för den här strejken. Den har varit viktig. Det
              har varit en symbolstrid om att man inte får behandla anställda
              hur som helst.
            </seg>
            <seg n="0772b67d">
              När jag var där frågade jag dem: Hur känns det att bli arbetslös
              för att man har stått upp för det som är självklart? En av tjejerna
              svarade så här: Det är värt det. Det är värt det, därför att vi
              tar strid för det som är riktigt.
            </seg>
            <seg n="bad3aad5">
              Det var så man byggde upp löntagarnas rättigheter i Sverige.
              Det var så man gjorde när man skapade drägliga förhållanden för
              arbetsmarknaden. Det är det som de strejkande i Fränsta har bidragit
              till, och det vill jag tacka dem för. Tyvärr finns det också sådana
              som river ned dessa rättigheter, och dit räknar jag den borgerliga
              regeringen och Centerpartiet.
            </seg>
          </u>
          <note type="speaker" n="22d4a4c7">
            Anf. 29 Näringsminister ANNIE LÖÖF (C):
          </note>
          <u who="annie_loof_498c4e" xml:id="i-5b25960ccf8cf050-11" n="f7f2f1d1">
            <seg n="5bb7c50b">
              Herr talman! I Sverige är det inte politiker som fattar beslut
              om de regler som gäller på arbetsmarknaden, utan essensen av den
              svenska modellen som jag tror att både jag och Jonas Sjöstedt
              står bakom handlar ju just om sjysta villkor genom avtal med starka
              fackföreningar och arbetsgivare som sluter dessa avtal och följer
              dem.
            </seg>
            <seg n="3d94eb4c">
              Det tror jag är grundbulten på den svenska arbetsmarknaden. Där
              skiljer vi oss från andra länder som har en ordning där politiker
              går in och lagstiftar. Vi har valt avtalsmodellen i en stor omfattning,
              och det är vi vida kända för.
            </seg>
            <seg n="689e248d">
              Det är ingen som försvarar oseriösa företag, Jonas Sjöstedt.
              Jag var inledningsvis väldigt noga med att säga att jag känner
              otroligt starkt med de anställda som har strejkat och kämpat.
              Jag tycker att de är modiga. Jag tycker att det är synd att de
              över huvud taget har behövt göra det. Vi ska ha sjysta villkor
              på den svenska arbetsmarknaden, och det ställer krav på att såväl
              fack som arbetsgivare är seriösa och arbetar för arbetstagarnas
              och företagens bästa.
            </seg>
          </u>
          <note n="78136f45">
            Överläggningen var härmed avslutad.
          </note>
          <note n="1d3406cb">
            7 § Svar på interpellation 2012/13:357 om Inlandsinnovation AB
          </note>
          <note type="speaker" n="0a5bb1bc">
            Anf. 30 Näringsminister ANNIE LÖÖF (C):
          </note>
          <u who="annie_loof_498c4e" xml:id="i-4ef89d0c23e2f829-0" n="f7f2f1d1" next="i-5b042abc0627c5f2-0">
            <seg n="595e2d58">
              Herr talman! Marie Nordén har frågat mig om jag är beredd att
              ändra i bolagsordningen för Inlandsinnovation AB så att insyn
              i bolagets verksamhet blir möjlig för skattebetalarna.
            </seg>
            <seg n="49066fe5">
              Jag vill inleda med att säga att Inlandsinnovation AB tillsammans
              med alla övriga statliga bolag ska följa, och följer, statens
              ägarpolicy vad gäller extern rapportering. Av ägarpolicyn följer
              att bolagen utöver vad som följer av redovisningslagstiftning
              och god redovisningssed i tillämpliga delar även ska presentera
              årsredovisning, kvartalsrapporter samt bokslutskommuniké enligt
              de regler som gäller för marknadsnoterade bolag.
            </seg>
            <seg n="813c03ad">
              På detta sätt garanteras insyn i Inlandsinnovation som motsvarar
              insynen i övriga statliga bolag, vilket bland annat framgår av
              den nyligen presenterade årsredovisningen för 2012.
            </seg>
            <seg n="7c55ff58">
              Bolagsordningen hindrar inte Inlandsinnovation AB från att tillämpa
              statens ägarpolicy. Dessutom finns möjlighet till insyn via Riksrevisionen
              som enligt lagen om revision av statlig verksamhet får granska
              den verksamhet som bedrivs i bolaget.
            </seg>
            <seg n="99a228c8">
              Inlandsinnovation hanterar i egenskap av finansiär och delägare
              i små och medelstora företag en mängd känslig företagsinformation.
              Om den informationen hamnar i fel händer riskerar det att bli
              ödesdigert för de företag som Inlandsinnovation investerar i och
              har andra kontakter med. Inlandsinnovation behöver som aktiebolag
              förutsättningar att agera professionellt i förhållande till kunder
              och andra intressenter.
            </seg>
            <seg n="c4771cbf">
              Mot bakgrund av det nu sagda avser jag inte att vidta några åtgärder,
              eftersom Inlandsinnovation följer kraven kring extern rapportering
              enligt statens ägarpolicy.
            </seg>
          </u>
          <note n="49a73253">
            Anf. 31 MARIE NORDÉN (S):
          </note>
          <u who="annie_loof_498c4e" xml:id="i-5b042abc0627c5f2-0" n="f7f2f1d1" prev="i-4ef89d0c23e2f829-0">
            <seg n="d804ea65">
              Herr talman! Jag vill börja med att tacka ministern för svaret.
            </seg>
            <seg n="8d915086">
              Norrlands inland är i stort behov av nya arbetstillfällen för
              att människor ska kunna bo kvar men också få möjlighet att flytta
              dit. Behovet av investeringskapital och riskkapital är stort bland
              företagarna i Norrlands inland. Idéerna är många. Viljan att utveckla
              dem finns, men många idéer får aldrig ta fart och tillväxten når
              inte sin fulla potential eftersom intresset från bankerna eller
              riskkapitalisterna är så pass lågt och viljan att investera i
              Norrlands inland väldigt liten.
            </seg>
            <seg n="f36718e4">
              Detta gjorde att förhoppningarna och förväntningarna från företagarna,
              innovatörerna, beslutsfattare och också allmänheten väcktes när
              Inlandsinnovation startades. Regeringen lovade förändring. Med
              2 miljarder till Norrlands inland skulle det nu verkligen hända
              saker. Jag citerar Maud Olofsson: Med Inlandsinnovation AB får
              entreprenörer i norra Sveriges inland tillgång till mer riskkapital.
              Detta kommer att skapa ökad tillväxt. Satsningen är en av de största
              som gjorts i regionen.
            </seg>
            <seg n="6050f050">
              Detta sade dåvarande näringsministern Maud Olofsson.
            </seg>
            <seg n="329dafe9">
              Starten gick trögt, inte minst från regeringens sida. Trumman
              man slog så hårt och högt på mullrade allt tystare. Allt fler
              företagare vittnar om att man trots upprepade försök inte får
              kontakt med Inlandsinnovation. De svarar inte på mejl. De ringer
              aldrig tillbaka. Många är självklart besvikna.
            </seg>
            <seg n="a6f5ca6e">
              Av 200 förfrågningar som säkert skulle vara fler om företagen
              fick kontakt är det endast 10 företag som under 2012 har fått
              tillgång till Inlandsinnovations investeringar. Man har under
              året investerat 78 miljoner. Då undrar jag: Är ministern nöjd
              med detta resultat? Det skulle inte jag vara. Det är uppenbart
              att modellen i sin nuvarande form inte fungerar.
            </seg>
            <seg n="6056bb7b">
              Nu frångår dessutom regeringen den ursprungliga tanken med Inlandsinnovation
              och utökar investeringsområdet till att gälla ut till kusten utan
              att tillföra mer medel, utan att fundera över hur man skulle kunna
              arbeta mer effektivt och med bättre resultat. Det är inlandet
              som har behoven, och det är där bristen på vilja och intresse
              från finansiärer hindrar utvecklingen.
            </seg>
            <seg n="5a87da77">
              Därför undrar jag: Varför sviker Annie Lööf? Det gör hon ju när
              hon tunnar ut satsningen på Norrlands inland.
            </seg>
            <seg n="97065219">
              Det som bekymrade mig när jag läste årsredovisningen och som
              fick mig att skriva interpellationen är dock bristen på insyn
              och att det inte går att utläsa i årsredovisningen hur pengarna
              faktiskt har använts. Det är enligt min mening alldeles för stora
              summor som står oredovisade. När det gäller externa kostnader,
              som ligger på 21,7 miljoner, är det endast revisionskostnaden
              på 328 000 som är redovisade. Över 21 miljoner är alltså oredovisade
              utgifter som varken skattebetalare eller beslutsfattare som jag
              har möjlighet att få information om utan Riksrevisionens hjälp.
            </seg>
            <seg n="7fc2d519">
              Tycker verkligen ministern att det är rimligt? Tycker inte ministern
              att vi kan kräva större öppenhet när det gäller hur man hanterar
              just skattebetalarnas pengar?
            </seg>
          </u>
          <note type="speaker" n="2a3f27bf">
            Anf. 32 Näringsminister ANNIE LÖÖF (C):
          </note>
          <u who="annie_loof_498c4e" xml:id="i-4ef89d0c23e2f829-1" n="f7f2f1d1" next="i-5b042abc0627c5f2-1">
            <seg n="d647af91">
              Herr talman! Jag kan konstatera att det är Centerpartiet genom
              alliansregeringen som har placerat 2 miljarder i riskkapital i
              Norrlands inland. Socialdemokraterna gjorde ingenting sådant under
              sin tid för att stimulera entreprenörskap, jobb och tillväxt i
              Norrlands inland.
            </seg>
            <seg n="edc1a9f7">
              Jag kan också konstatera att det inte finns några ytterligare
              förslag från Socialdemokraterna när det gäller hur man ska främja
              Norrlands inland. I stället ska restaurangägaren i Jämtland få
              fördubblad restaurangmoms. Hela Skistar i Åre ska betala fördubblade
              arbetsgivaravgifter på alla de unga man har anställda. Dessutom
              ska skogsindustrin i Norrlands inland beläggas med en kilometerskatt.
              På vilket sätt skapar det entreprenörskap, jobb och tillväxt i
              ett område som verkligen behöver det?
            </seg>
            <seg n="543b9961">
              Norrlands inland är i behov av kapital. Därför är två av de statliga
              aktörerna på riskkapitalsidan just destinerade till Norrland,
              dels Norrlandsfonden, dels den nyinrättade Inlandsinnovation.
              Inlandsinnovation hade sitt första verksamhetsår 2012, alltså
              förra året. Då hade man ett ingångsvärde på 2 miljarder. Under
              detta första år har bolaget arbetat aktivt med att etablera bolaget
              i regionen genom att aktivt söka upp och träffa berörda aktörer.
            </seg>
            <seg n="2e2b515c">
              Trots detta har Inlandsinnovation under detta första år behandlat
              över 200 ansökningar och investerat 78 miljoner i tio små och
              medelstora företag i ett brett spann av nystartade och mogna företag.
            </seg>
            <seg n="f0ec3e42">
              Inlandsinnovation har också under sitt första år tecknat låneavtal
              med ytterligare ett antal bolag på sammanlagt drygt 200 miljoner
              kronor.
            </seg>
            <seg n="f2237cde">
              Det är viktigt att komma ihåg att entreprenörskap och tillväxt
              skapas långsiktigt. Det är inte så att man på måndagen stoppar
              in ett kapital och på tisdagen ser det positiva resultatet, utan
              detta är en långsiktig trend. Norrlands inland har stått för ett
              minskat entreprenörskap som nu kommer att vändas genom olika insatser
              där Inlandsinnovation givetvis är en av dem.
            </seg>
            <seg n="6ec16297">
              Jag är mycket nöjd och glad över det arbete som Inlandsinnovation
              gör och kommer att göra framöver. Det är en viktig motor och en
              viktig möjliggörare för Norrlands inland. Jag ser en stor potential
              med stora naturtillgångar, växande besöksnäring och investeringar
              i förnybar energiproduktion. Det är bara några av de exempel på
              fördelar som Norrlands inland har och där Inlandsinnovation och
              andra statliga insatser kan vara viktiga för att få fler jobb
              inom just dessa områden.
            </seg>
            <seg n="856939b7">
              Slutligen skulle jag vilja säga det som jag sade i mitt interpellationssvar
              till Marie Nordén. Hon hävdar att Inlandsinnovations bolagsordning
              hindrar bolaget från att följa statens ägarpolicy vad gäller riktlinjer
              för extern rapportering. Det är direkt felaktigt. Inlandsinnovation
              följer och kommer fortsättningsvis att följa de riktlinjer och
              policyer som finns och som alla andra statliga bolag ska följa.
            </seg>
          </u>
          <note n="b6286f7e">
            Anf. 33 MARIE NORDÉN (S):
          </note>
          <u who="annie_loof_498c4e" xml:id="i-5b042abc0627c5f2-1" n="f7f2f1d1" prev="i-4ef89d0c23e2f829-1">
            <seg n="7f956b52">
              Herr talman! Jag kan börja där ministern slutade, och då undrar
              jag: Tycker inte ministern att det är rimligt och lämpligt att
              man redovisar sina kostnader och att inte oredovisade utgifter
              står helt utan kommentarer? Oavsett om det är bolagsordningen
              som borde ändras eller man följer den ordning som finns är det
              trots allt så att man inte redovisar sina utgifter. Det finns
              inte heller den insyn som jag tycker kan krävas av statliga bolag.
            </seg>
            <seg n="81fcdf54">
              Det är inte så att Norrlands inland har stått helt utan investeringsmöjligheter.
              Precis som ministern nämnde tidigare finns Norrlandsfonden och
              Almi, och det var vi socialdemokrater som startade båda dessa
              fonder.
            </seg>
            <seg n="8ee02150">
              Det är inte heller så att Norrlands inland har stått utan entreprenörer
              under dessa år som har varit eller att man inte har haft ett företagande.
              Jag kommer själv från ett län där det sjuder av egenföretagande.
              Men det är också ett stort problem att vi faktiskt inte har investerare
              som är beredda att göra de satsningar som krävs.
            </seg>
            <seg n="10f88755">
              Vi ser att inte heller Inlandsinnovation lyssnar på de företagare
              som finns i landet. Jag kan undra vilka bedömningar som man gör
              när man talar om innovation och intresse för regionen. Vi ser
              att man har gjort mycket konstiga bedömningar. Vi kan inte få
              information om på vilka grunder man väljer att investera i ett
              företag medan ett annat inte anses innovativt nog.
            </seg>
            <seg n="76408a89">
              Statliga bolag måste föregå med gott exempel jag hoppas att ministern
              delar denna åsikt just när det gäller öppenhet men också när det
              gäller ansvar och hur etiskt man förhåller sig till hantering
              av till exempel arvoden.
            </seg>
            <seg n="4546a08a">
              Jag kunde läsa i årsredovisningen att samtliga utbetalda arvoden
              till styrelsens ledamöter har skett till respektive ledamots bolag.
              Hur ser ministern på detta? Tycker inte ministern att det påminner
              om ren och skär skatteplanering, och tycker ministern att det
              är lämpligt? Jag vet inte om detta är kutym. Jag har inte kunnat
              utläsa detta i något annat bolag, och jag tycker att det är rätt
              stötande. Men jag undrar vad ministern tycker om det.
            </seg>
            <seg n="9df09bd8">
              Jag ser också ett problem när man lämnar Norrlands inland och
              att man inte ser att behoven faktiskt finns där.
            </seg>
            <seg n="053afbd4">
              Vattenfall hade en satsning som hette Vattenfall Inlandskraft
              AB som stöttade vattenkraftskommunerna och företagen i vattenkraftsområdena.
              Det har man gjort för att skapa nya arbetstillfällen och hitta
              nya marknader. Men vad händer nu med Vattenfalls satsning på inlandskommunerna?
              Jo, Vattenfall lägger ned detta nu just därför att Inlandsinnovation
              har kommit till. Det är detta argument man har. Ministern ser
              förvånad ut, och det var jag också. Men det är just det som man
              gör.
            </seg>
            <seg n="aee72156">
              Jag har talat med flera av vattenkraftskommunerna, men de har
              fortfarande inte fått kontakt eller besök av Inlandsinnovation.
              Då känner jag återigen att man inte ser behoven i inlandskommunerna.
              Det är naturligtvis ett problem.
            </seg>
            <seg n="29d180cc">
              Beträffande den modell som nu finns här kan jag konstatera att
              vi vill se en annan modell när det gäller att hantera riskkapital.
              Det är det förslag som vi vill lyfta fram. Jag tycker inte att
              ministern borde vara så nöjd med detta och med 78 miljoner under
              det andra året. År 2012 var nämligen inte startåret, utan det
              var 2011 som man började bygga upp organisationen. Det är alltså
              år två som vi nu talar om. Trots att det kommit in 200 ansökningar
              väljer man att investera i tio företag, och det är så många som
              vittnar om att de inte får kontakt utan känner ett rent ointresse
              från Inlandsinnovation. Ministern borde vara mer bekymrad över
              att man inte har nått bättre resultat.
            </seg>
          </u>
          <note type="speaker" n="995992ee">
            Anf. 34 ISAK FROM (S):
          </note>
          <u who="isak_from_c7c532" xml:id="i-86d788b9d281797b-0" n="e649464e">
            <seg n="24870948">
              Herr talman! Jag tackar Marie Nordén för en bra och viktig interpellation.
              Jag tackar även näringsminister Annie Lööf för svaret.
            </seg>
            <seg n="6479d083">
              Jag tar chansen att hoppa in i denna interpellationsdebatt därför
              att frågan om förutsättningarna för Norrlands inland hänger mer
              på den sammanhållande politiken över hela landet än på ett enskilt
              finansieringsbolag Inlandsinnovation.
            </seg>
            <seg n="47370c92">
              Idén med Inlandsinnovation tyckte jag var bra. Det tog lite tid
              att komma i gång. Centerpartiet slog också på stora trumman under
              tiden och meddelade att det skulle bli rocknroll i hela inlandet.
              Just nu när jag åker runt i inlandet hör man mycket lite rocknroll.
              Det är snarare så att all klang och allt jubel som var ett tag
              har förbytts i bekymmer över detta. Människor undrar hur detta
              kommer att hjälpa dem? De har inte fått kontakt med Inlandsinnovation.
            </seg>
            <seg n="0f10dab0">
              Jag tror att detta beror på att Centerpartiet gick ut med löften
              om någonting som Inlandsinnovation inte är. Läser man ägardirektivet
              till Inlandsinnovation noga framgår det där ganska tydligt att
              detta företag inte är till för att hjälpa alla företagare som
              vill starta nytt. Inlandsinnovation är snarare en statlig bank
              som de andra bankerna. Det krävs dessutom att de ska ha en viss
              typ av idé för att få ta del av detta investeringskapital. Det
              kanske är helt rätt. Men när man sålde ut idén och talade om att
              det skulle bli rocknroll i inlandet sade man egentligen någonting
              annat.
            </seg>
            <seg n="b59984ca">
              Det som då har hänt under tiden är att det helstatliga bolaget
              Vattenfall har tagit beslut om att man ska lägga ned en bra fungerande
              funktion, nämligen Vattenfall Inlandskraft, som har varit mycket
              lyckad. Man har varit involverad i över 300 företag i de 20 kommuner
              där man har varit verksam och skapat över 2 000 nya arbetstillfällen
              och haft mycket bra kommunikationer med framför allt näringslivsavdelningarna
              i kommunerna. Man har även hjälpt till, vilket kanske är viktigast,
              att söka annat kapital och göra skrivningar till banker, till
              Almi och till Norrlandsfonden. Nu lägger man ned detta.
            </seg>
            <seg n="f2d1a1d8">
              När jag luskar i detta framgår det ganska tydligt att detta kommer
              i spåren av regeringens sämsta affär Nuon. Nu ligger det besparingsbeting
              på Vattenfall som gör att Vattenfall ska skära bort verksamhet
              som inte är absolut kärnverksamhet. Jobb kanske ska försvinna
              från Norrlands inland.
            </seg>
            <seg n="cc33db83">
              Samtidigt har det under dessa år med Centerpartiet och den övriga
              Alliansen införts något som heter fri etableringsrätt för myndigheter,
              vilket har gjort att över 300 arbetstillfällen har försvunnit
              från Västerbottens inland från de små kommunerna som har varit
              en del i infrastrukturen för att man ska kunna leva och bo i denna
              del av Sverige.
            </seg>
            <seg n="a4390b97">
              Det är brist på en sammanhållande politik. Det är kanske det
              största dilemmat, oavsett hur många miljoner som man tillför eller
              hur få miljoner som Inlandsinnovation lyckas få ut. Man har inte
              lyckats få ut dessa pengar just därför att man har haft en så
              snäv styrning. Det är därför som man också har öppnat upp detta
              till kusten. Just nu handlar det om hela Norrland. Det handlar
              inte längre om inlandet. Man har faktiskt lämnat walk over just
              nu.
            </seg>
          </u>
          <note type="speaker" n="a51ff743">
            Anf. 35 Näringsminister ANNIE LÖÖF (C):
          </note>
          <u who="annie_loof_498c4e" xml:id="i-4ef89d0c23e2f829-2" n="f7f2f1d1" next="i-5b042abc0627c5f2-2">
            <seg n="3ef929c8">
              Herr talman! Staten har ungefär 17 miljarder i statligt riskkapital
              fördelat på ett antal olika aktörer. Två av de aktörerna är specialdestinerade
              för Norrland Inlandsinnovation och Norrlandsfonden.
            </seg>
            <seg n="edf5db77">
              Jag tycker i grunden att det är otroligt bra, och anledningen
              till det är att det behövs tillgång till kapital för att man ska
              kunna skapa jobb. Jobb och småföretagande är grunden för landsbygdsutveckling
              och ett Sverige som lever runt om. Vi gör nu en stor omstrukturering
              av det statliga riskkapitalet, dels för att det ska användas mer
              effektivt och mer i tidiga skeden, dels för att det över huvud
              taget ska användas. Alltför mycket är fortfarande oanvända resurser
              inne i fonderna.
            </seg>
            <seg n="8d5a3987">
              Däremot tycker jag att man ska ha respekt för att det är skattebetalarnas
              pengar dessa 17 miljarder handlar om. De ska behandlas varsamt.
              Det handlar också om affärsmässiga beslut. Det är inte så att
              jag som minister sitter med runt bordet och bestämmer vilka bolag
              som ska få eller inte få, utan det är affärsmässiga beslut som
              fattas av styrelsen eller av den grupp styrelsen har utsett. Det
              är inte heller bidrag det handlar om, utan det handlar om riskkapital
              som uppfyller de krav Inlandsinnovation ställer.
            </seg>
            <seg n="24bd09c3">
              Jag är stolt över Inlandsinnovation, och jag hoppas att de kommer
              att fortsätta att investera i goda affärsidéer. Det behövs, för
              grunden för landsbygdsutveckling och företagsutveckling är goda
              villkor och därmed också tillgång till kapital. Jag är också glad
              över den satsning Vattenfall har gjort under tidigare år. Frågan
              varför man lägger ned i Norrlands inland bör ställas till Vattenfalls
              styrelse.
            </seg>
            <seg n="4fec9af8">
              Frågan är dock vad som är alternativet till detta. Det är ju
              den här regeringen som har sänkt kostnaderna och sett till att
              stärka infrastrukturen för att hela Sverige ska leva. På andra
              sidan har vi 30 miljarder i ökade kostnader för svenska företag,
              inklusive de i Norrlands inland. I sitt vårbudgetförslag meddelar
              Socialdemokraterna glatt att man ska skära ned på Skogsriket och
              Matlandet, det vill säga de satsningar som direkt går till skogen,
              jorden och maten och är förutsättningen för att exempelvis Jämtland
              ska kunna fortsätta att växa och frodas.
            </seg>
            <seg n="46330d83">
              Kilometerskatten är en annan sådan höjdare från Socialdemokraterna.
              Kilometerskatt skjuter i detta avlånga land ganska snett på företagsamhet,
              jobb och utveckling i de delar av landet där man behöver åka många
              mil till jobbet eller mataffären.
            </seg>
            <seg n="e82f9f3a">
              Slutligen skulle jag vilja lyfta fram vad som gäller för statliga
              företag. Eftersom staten är en betydande företagsägare i Sverige
              och företagen representerar stora värden och eftersom företagen
              ytterst ägs av svenska folket ställer det krav på öppenhet och
              professionell informationsgivning. De ledord vi har för de statliga
              bolagen, självklart inklusive Innlandsinnovation, är öppenhet,
              aktivt ägande samt ordning och reda. Det handlar om att dessa
              bolag ska skapa värden och se till att uttryckta samhällsintressen
              i vissa fall infrias.
            </seg>
            <seg n="e6fc4760">
              Här kan jag konstatera att Inlandsinnovation följer de krav som
              finns på extern rapportering enligt statens ägarpolicy.
            </seg>
          </u>
          <note n="026fda50">
            Anf. 36 MARIE NORDÉN (S):
          </note>
          <u who="annie_loof_498c4e" xml:id="i-5b042abc0627c5f2-2" n="f7f2f1d1" prev="i-4ef89d0c23e2f829-2">
            <seg n="d4049109">
              Herr talman! Det är viktiga miljarder som finns 17, som ministern
              säger och som ska arbeta. Det är miljarder som måste jobba, och
              det är det som är problemet.
            </seg>
            <seg n="bbece0f0">
              Vi kan ta Fouriertransform som exempel. De har 3 miljarder i
              sin fond att jobba med, och 1 miljard är utbetald. Det är ett
              problem när vi ser att modellen inte fungerar. Då menar vi att
              det är dags att se över det här. Vi säger inte att det ska vara
              mindre pengar i den här fonden; vi säger bara att man ska se över
              hur man ska se till att möta de behov som faktiskt finns. När
              staten sitter på pengar som inte kommer ut är det nämligen ett
              problem, för vi vet att behoven finns.
            </seg>
            <seg n="2856f2c7">
              En del av orsaken till att jag ville ha den här debatten är just
              att jag ser att vi har ett kapital i Inlandsinnovation som inte
              jobbar. Jag var faktiskt också väldigt glad för det här kapitalet
              och jag tyckte att det var bra att vi var med och styrde upp så
              att vi faktiskt skulle kunna arbeta på ett bra sätt; det gjorde
              vi nämligen tillsammans med regeringen men problemet är att det
              inte jobbar. Jag är inte nöjd med 78 miljoner på ett år, och jag
              tycker inte att ministern borde vara det heller. Man möter inte
              de behov som faktiskt finns. Jag tycker inte att man har varit
              med och skapat den tillväxt och mött upp de förväntningar man
              själv skapade när fonden startades.
            </seg>
            <seg n="24a5c7e3">
              Jag är inte heller nöjd och tycker inte att ministern borde vara
              nöjd hon svarar inte på frågan med hur man betalar ut arvodena
              till bolag i stället för till dem som är direkt valda i styrelsen.
              Jag undrar: Varför är ministern nöjd med bristen på insyn i bolag
              och bristen på redovisning hur de miljoner som är oredovisade
              har använts? Är ministern beredd att se över just lagstiftningen
              så att man har insyn och så att man som skattebetalare och beslutsfattare
              vet om att pengarna har använts på ett ansvarsfullt och bra sätt?
            </seg>
          </u>
          <note type="speaker" n="37eafd20">
            Anf. 37 ISAK FROM (S):
          </note>
          <u who="isak_from_c7c532" xml:id="i-86d788b9d281797b-1" n="e649464e">
            <seg n="f3202ae1">
              Herr talman! Ska vi skapa arbetstillfällen i Norrlands inland
              och i hela Sverige krävs nog först och främst efterfrågan. I Västerbotten
              har vi i dag situationen att du oavsett om både man och hustru
              har jobb och tjänar bra inte kan bygga ditt eget hus. Du kan göra
              det i Umeå, och du kan göra det i Hemavan, möjligtvis det är marknaden
              som bestämmer var du ska bygga. Det är en bristande efterfrågan
              på grund av en obefintlig bostadspolitik.
            </seg>
            <seg n="3cc4e323">
              Om vi går till Inlandsinnovation, som det här framför allt handlar
              om, kan man dock fråga sig om Inlandsinnovation får göra andra
              bedömningar än en vanlig bank. Nej, så är det nog inte, utan de
              har till och med ett snävare verk. I bolagsstyrningen är det nämligen
              väldigt tydligt inriktat vad man ska satsa på. Just därför blir
              det här i konsekvens med vad regeringen och Centerpartiet gick
              ut och lovade någonting hela annat. Då borde man ha talat om det:
              Det här är någonting helt annat.
            </seg>
            <seg n="67024054">
              I början var näringsministern inne på besöksnäringen. Besöksnäringen
              är någonting vi talar väldigt varmt om, och näringsministern tror
              att vi klarar det här bara vi får sänka skatten får vi sänka momsen
              klarar vi det. Hon nickar här. Då kan jag säga att de besöksnäringsföretag
              jag pratar med säger: Kan vi få hit kunder spelar det ingen roll
              om vi sänker momsen.
            </seg>
            <seg n="07930f70">
              Det är nämligen så att vi har en usel järnvägskapacitet. Vi ska
              senare ha en debatt här i kammaren om att man faktiskt ska kunna
              ta sig till Norrlands inland eller Norrlandsfjällen. Det kan man
              ju inte i dag, och det är en katastrof. Samtidigt har regeringen
              skurit ned på Visit Sweden, vilket gör att vi har sämre förutsättningar
              att locka utländska turister.
            </seg>
          </u>
          <note type="speaker" n="3b6c89ee">
            Anf. 38 Näringsminister ANNIE LÖÖF (C):
          </note>
          <u who="annie_loof_498c4e" xml:id="i-5b25960ccf8cf050-12" n="f7f2f1d1">
            <seg n="1b31befa">
              Herr talman! Tänk om Socialdemokraterna kunde ägna sin tid åt
              att visa upp en möjliggörande attityd till Norrlands inland i
              stället för att svartmåla.
            </seg>
            <seg n="f8203027">
              Självklart är det så att infrastruktur och kommunikationer tillsammans
              med sänkta kostnader för att anställa och driva företag är grundbulten
              för att besöksnäringen ska utvecklas. Tror ni på allvar att Skistar
              i Jämtland skulle anställa än fler ungdomar om det blev dubbelt
              så dyrt att anställa dem? Tror ni på allvar att kaféer i Jämtland
              eller Västerbotten blir nöjda med en dubblering av restaurangmomsen?
              Skatter är viktigt. Det gäller även kilometerskatten tror ni på
              riktigt att åkeriföretagen blir glada av att få 170 000 per lastbil
              i ökade kostnader om Socialdemokraterna vinner valet?
            </seg>
            <seg n="aa64c23d">
              Jag tror inte det. Där är den stora skiljelinjen, och jag står
              fast vid att sänkta kostnader, arbetsgivaravgifter och andra skatter
              på företag är det som skapar jobb runt om i landet tillsammans
              med en robust infrastruktur.
            </seg>
            <seg n="68fd3533">
              Statliga kreditgarantier till bostadsbyggande är en annan sådan
              viktig del. Isak From tar upp bostadsbyggandet som en viktig och
              avgörande del. I förra veckan gav jag Boverket i uppdrag att se
              till att ytterligare titta på möjligheten att utveckla statliga
              kreditgarantier för ett ökat bostadsbyggande i glesbygd. Jag tycker
              att det är viktigt för att skapa attraktivitet i hela landet.
            </seg>
            <seg n="2a2f1f12">
              Utöver det om vi kommer tillbaka till kärnfrågan om det statliga
              riskkapitalet har vi insett att mandatet har varit ganska snävt
              för en del av de statliga aktörerna. Därför meddelade vi i vårbudgeten
              att Fouriertransform utvidgas till att också omfatta inte bara
              fordonssektorn utan en större del av tillverkningsindustrin, så
              också ett geografiskt utökat mandat för Inlandsinnovation. Jag
              tror att det i grunden är bra. Vi behöver kapitaltillgång för
              att företag ska växa och jobb ska skapas i hela landet.
            </seg>
          </u>
          <note n="78136f45">
            Överläggningen var härmed avslutad.
          </note>
          <note n="2f3e5782">
            8 § Svar på interpellation 2012/13:379 om den nationella innovationsstrategin
          </note>
          <note type="speaker" n="e5ed834d">
            Anf. 39 Näringsminister ANNIE LÖÖF (C):
          </note>
          <u who="annie_loof_498c4e" xml:id="i-5b25960ccf8cf050-13" n="f7f2f1d1">
            <seg n="cfc4eee8">
              Herr talman! Ingela Nylund Watz har frågat mig om jag avser att
              göra det möjligt för riksdagen att medverka i uppföljningen av
              innovationsstrategin.
            </seg>
            <seg n="6fb56152">
              Det är bra att Ingela Nylund Watz noterat det ambitiösa och breda
              arbete som ligger bakom den nationella innovationsstrategin. Ingela
              Nylund Watz nämner i interpellationen den globala konkurrensen
              och vikten av att Sverige förmår stärka våra positioner på innovationsområdet.
            </seg>
            <seg n="b91a5b26">
              Sverige rankades nyligen som nummer ett i EU:s innovation scoreboard,
              och ligger i toppskiktet i flera internationella mätningar. För
              att vi ska behålla tätplatsen krävs att vi fortsatt satsar på
              innovationsfrämjande åtgärder.
            </seg>
            <seg n="34103012">
              Innovationsstrategin är långsiktig. Den hjälper oss att peka
              ut i vilken riktning åtgärderna behövs. Den har 6 målbilder, 17
              delmål och 72 åtgärdsområden som används som utgångspunkt för
              att definiera, utforma och anpassa åtgärder för att stärka Sveriges
              innovationsklimat.
            </seg>
            <seg n="bc6b5073">
              Regeringen genomför strategin bland annat genom att besluta om
              uppdrag till myndigheter samt genom dialog och samverkan inom
              Regeringskansliet och med berörda aktörer. Samtliga departement
              är inbjudna att delta i arbetet, som koordineras från Näringsdepartementet.
            </seg>
            <seg n="07f83966">
              Regeringen har också uppdragit åt Vinnova att tillsammans med
              Tillväxtanalys föreslå en utformning av uppföljningen av den nationella
              innovationsstrategin. En första uppföljningsrapport kommer i höst.
            </seg>
            <seg n="b9d19480">
              Regeringen lägger stor vikt vid genomförandet och uppföljningen
              av innovationsstrategin. Strategin eller dess uppföljning har
              dock inte formen av en proposition och behöver därför inte behandlas
              av riksdagen, men den uppföljning som görs av Tillväxtanalys och
              Vinnova kommer att vara offentlig och därmed tillgänglig för intresserade
              riksdagsledamöter.
            </seg>
          </u>
          <note type="speaker" n="eac75c3e">
            Anf. 40 INGELA NYLUND WATZ (S):
          </note>
          <u who="ingela_nylund_watz_ce889e" xml:id="i-8b7e01ceb3f85aa0-0" n="fd8fe5f2" next="i-1233bb58ea12a93d-0">
            <seg n="43885d10">
              Herr talman! Jag vill börja med att tacka statsrådet för svaret.
              Den nationella innovationsstrategin omfattar ungefär 60 sidor.
              På s. 51 i innovationsstrategin börjar kapitel 7. Det omfattar
              en dryg sida, och det handlar om hur strategin ska genomföras.
              Som målbild anges där: Sverige lär av andra länders arbete med
              att utveckla innovationspolitiken och inspirerar internationellt
              genom ett långsiktigt och samordnat arbete med att stärka innovationsklimatet.
            </seg>
            <seg n="81b97e6f">
              Vidare slås fast att visionen för 2020 är ett riktmärke för insatser
              inom många politikområden, att samhällsutmaningar ska mötas med
              innovation och att ökad innovation ska bidra till att politiska
              mål på olika områden uppnås bättre och snabbare. Behovet av samordnade
              insatser internationellt, nationellt, regionalt och lokalt framhålls,
              liksom att regeringen eftersträvar en lärande innovationspolitik
              och att det krävs en helhetssyn med inslag från olika politikområden
              för att vi ska lyckas i Sverige.
            </seg>
            <seg n="e29f5f6e">
              Det här, herr talman, är bra. Jag har heller inte i min interpellation
              framfört någon kritik mot regeringen när det gäller att ta fram
              strategin. Det var ett ambitiöst arbete, och många aktörer gavs
              tillfälle och tog tillfället i akt att delta. Däremot står jag
              fortfarande fast vid, och det har jag framfört i tidigare debatter,
              att strategin hade blivit starkare om den hade kunnat inrymmas
              i en blocköverskridande överenskommelse om forsknings- och innovationspolitiken.
            </seg>
            <seg n="01626e83">
              Herr talman! Jag blir mer och mer övertygad om att en sådan bredare
              förankring av vår innovationsstrategi hade inneburit mer av konkretion
              och uppföljbara mål. Min uppfattning, som delas av många aktörer
              det är ministern väl medveten om är att de 6 definierade målbilderna
              och de 17 delmål som beskrivs i strategin visserligen är mål,
              men tyvärr inte tillräckligt konkreta för att vara uppföljbara
              i syfte att flytta fram Sveriges positioner.
            </seg>
            <seg n="0b2a3f8f">
              Det var mot den bakgrunden som jag ville höra om statsrådet ville
              göra det möjligt för riksdagen att delta i uppföljningen av innovationsstrategin.
              Av svaret framgår klart och tydligt att ministern inte är beredd
              till det.
            </seg>
            <seg n="5b3a937d">
              Herr talman! Mot bakgrund av detta svar, som är väldigt tydligt,
              reser sig några ytterligare frågeställningar.
            </seg>
            <seg n="4072a3f0">
              För det första: Kan statsrådet presentera någon politisk arena
              som ur ett politiskt helhetsperspektiv, vilket strategin hela
              tiden framhåller behovet av, bättre ska kunna bidra i uppföljningen
              av den nationella innovationsstrategin än Sveriges riksdag?
            </seg>
            <seg n="0d07ccad">
              För det andra: I kapitel 7 på s. 51 står det att regeringen avser
              att redovisa en översikt av genomförandet. Vad betyder det konkret?
            </seg>
            <seg n="8315ab1b">
              För det tredje: I samma text framgår också att regeringen avser
              att med jämna mellanrum redovisa hur innovationsklimatet utvecklas.
              Vad betyder det konkret?
            </seg>
            <seg n="99c8c385">
              För det fjärde: I målbilden för genomförandet står att Sverige
              ska lära av andra länder för att utveckla innovationspolitiken.
              På vilket sätt har regeringen tagit intryck av andra länder när
              strategin utarbetades?
            </seg>
          </u>
          <note n="abf62b4d">
            Anf. 41 GUNNAR ANDRÉN (FP):
          </note>
          <u who="ingela_nylund_watz_ce889e" xml:id="i-1233bb58ea12a93d-0" n="fd8fe5f2" prev="i-8b7e01ceb3f85aa0-0">
            <seg n="fb6ce5b2">
              Herr talman! Sverige är ett litet land men med ett stort välstånd.
              Hur klarar vi välfärden i framtiden? Det är den övergripande frågan.
            </seg>
            <seg n="0b333b5c">
              Jag tycker att den fråga Ingela Nylund Watz väcker är väldigt
              intressant just ur välfärdsperspektivet. Vi ska veta det, att
              om det är någonting som har gjort att vi har kunnat klara välfärden
              och bygga upp den under så väldigt många år är det en framgångsrik
              innovationspolitik. Vi kan se det framför allt i de företag som
              fortfarande finns, om man nu bortser från handelsföretagen Ikea
              och Hennes man har 16 tons axeltryck.
            </seg>
            <seg n="19f628bf">
              I ett kortsiktigt perspektiv måste man ordna Inlandsbanan så
              att det går att köra tillfälliga transporter där. Långsiktigt
              måste man dock ha ett rejält dubbelspår upp efter Norrlandskusten,
              alltså Norrbotniabanan. Det finns ingen annan möjlighet.
            </seg>
            <seg n="4c852371">
              Bristen på beslut om Norrbotniabanan är kanske det allvarligaste
              hotet mot industrin. Industrin kan, trots höga kostnader, tillfälligt
              klara sig, men för framtida investeringar är ett beslut om Norrbotniabanan
              helt nödvändigt.
            </seg>
          </u>
          <note type="speaker" n="ecb94329">
            Anf. 49 LEIF PETTERSSON (S):
          </note>
          <u who="leif_pettersson_2323d8" xml:id="i-d7bf9ac9f68146ae-0" n="e97485ad">
            <seg n="b3ff62ac">
              Herr talman! Även jag tackar statsrådet för svaret. Nu har det
              hänt igen, som Isak From påpekade. Förra gången skedde det vid
              Bräcke. Då var det stopp i tågtrafiken under ett antal veckor.
              Denna gång var det utanför Älsvbyn. Det var tur att urspårningen
              inte skedde på någon av broarna över de stora älvarna. Då hade
              vi haft stopp i många veckor, kanske ett halvår, beroende på skadorna.
            </seg>
            <seg n="fb6308ff">
              Det visar med all önskvärd tydlighet att det måste bli ytterligare
              ett spår till övre Norrland om industrin ska kunna ha någon trovärdighet
              kvar hos sina kunder, för det är ju egentligen det som det handlar
              om.
            </seg>
            <seg n="70c0290b">
              Omledningsmöjligheter i järnvägssystemet finns överallt i Sverige
              utom i övre Norrland. Överallt annars finns det en möjlighet att
              gå en annan väg.
            </seg>
            <seg n="db55c41c">
              Som Isak From påpekade skulle Inlandsbanan kunna vara en sådan
              möjlighet, men det är den inte i realiteten. SSAB försökte köra
              där men insåg snabbt att det inte skulle funka. Det var i väntan
              på att få fram en båt som man gjorde det.
            </seg>
            <seg n="83c26bb8">
              Jag träffade SSAB:s ledning i går kväll. De kan ännu inte säga
              hur mycket det har kostat företaget, men det rör sig om i storleksordningen
              50 miljoner. Det är vad denna urspårning har kostat.
            </seg>
            <seg n="fc6d1231">
              Det allvarligaste är inte de tillfälliga kostnaderna utan trovärdigheten
              mot kunderna, att man inte kan leverera det som har utlovats.
              Det är det allvarligaste för SSAB. Det är precis samma sak för
              Boliden och för alla de företag som fraktar gods på Norra stambanan.
              Det är precis samma sak för de fisktåg som går från Narvik via
              Norra stambanan till södra Norge.
            </seg>
            <seg n="7c3e3b34">
              Vi vet att det finns möjlighet att få pengar från EU om vi satsar
              på Norrbotniabanan. Hur mycket låter jag vara osagt eftersom vi
              inte vet hur EU:s strukturfonder kommer att se ut i framtiden.
              Vi vet inte om man kommer att satsa mycket på några projekt eller
              mindre i många projekt. Det är inte klarlagt, för det hänger ihop
              med EU:s budgetförhandlingar som ju som bekant inte är färdiga
              ännu. Vi vet dock att vi i alla fall skulle kunna få lite hjälp
              på vägen.
            </seg>
            <seg n="f22c1f80">
              Denna hjälp kommer dock inte att finnas kvar hur länge som helst.
              Det innebär att det ganska snart måste fattas beslut om byggande
              av ytterligare ett spår till övre Norrland, det vill säga Norrbotniabanan.
            </seg>
            <seg n="995d8327">
              Med Norrbotniabanan blir Norra stambanan en möjlighet till omledning
              om något skulle inträffa. Man kan också använda bägge spåren beroende
              på vilken kapacitet man behöver för godstransporter och persontransporter.
              Jag tror visserligen att de flesta persontransporterna kommer
              att gå efter kusten, men det är en annan sak. Båda spåren kommer
              i alla fall att behövas i framtiden.
            </seg>
          </u>
          <note n="e0fe2d22" type="speaker">
            Anf. 50 GUNNAR ANDRÉN (FP):
          </note>
          <u who="unknown" xml:id="i-9585ae5de030f780-0" n="9585ae5d">
            <seg n="a72eb93b"/>
            <seg n="3783f51a">
              Herr talman! Svenska folket är ett prövat folk. Jag erinrar mig
              en intervju i tidningen Expressen i början av 1980-talet då dåvarande
              trafik- och säkerhetschefen Yngve Gelotte tillfrågades hur det
              var möjligt att Roslagsbanan gick när alla SJ-tåg i hela Helsingforssområdet
              stod still på grund av snöstorm. Herr Gelotte hade ett bra svar:
              Jo, för det är ett gammalt, beprövat och omodernt system.
            </seg>
            <seg n="49a1bd9a">
              Detta är lite av det problem vi har i Sverige. Under decennier,
              inte bara sedan den 6 oktober 2006, har vi ett eftersatt underhåll
              på SJ och Banverket.
            </seg>
            <seg n="bcacd85e">
              Att vi är prövade kan vi alla vittna om. Så sent som den 8 maj
              stod jag själv på Helsingforss central och åldrades tillsammans
              med tusentals andra passagerare på grund av att det hade brunnit
              ett ställverk vid Stjärnhov och det var totalstopp i hela trafiken.
            </seg>
            <seg n="7135730b">
              Det är lite samma sak. Hela järnvägssystemet är väldigt sårbart.
              Man kan gå inte bara till Norrland utan till Sörmland. En folkpartistisk
              ledamot som hette Kjell Johansson hävdade under hela perioden
              8294 att det behövdes dubbelspår på Sörmlandsbanan. Det kom ett
              spår, men problemen i Strängnäs och Eskilstuna kvarstår än i dag.
            </seg>
            <seg n="b6ddc21c">
              Om vi nu flyttar till de problem som finns i Norrland: Jag håller
              med Isak From om inte minst att industrin har ett stort intresse
              av att vi får bättre kapacitet till övre Norrland. Det är ett
              nationellt intresse, och där spelar onekligen Norrbotniabanan
              stor roll. Men jag håller gärna med regeringen: När man satsar
              522 miljarder kronor måste man veta var de pengarna läggs bäst,
              och vi politiker är kanske inte bäst på att avgöra det. Men vi
              måste se till att vi har de bästa förutsättningarna för att fatta
              rationella och goda beslut.
            </seg>
            <seg n="917ed9e1">
              Själv anser jag till exempel att hamnen i Göteborg och Marieholmsbron
              absolut är det nationellt viktigaste projektet någonsin. Gårdagens
              folkomröstningsbeslut i Göteborgs stadsfullmäktige var kanske
              inte det allra bästa ur den synpunkten sett.
            </seg>
            <seg n="f89ce696">
              Jag tillhör dem som är varm tillskyndare av Norrbotniabanan,
              just av de skäl som Isak From och Leif Pettersson för fram, nämligen
              att vi behöver det här spåret för att stärka nationella intressen
              och exporten från Norrland, inte minst ned till Göteborg. Jag
              håller gärna med vd:n för Norrbotniabanan, som heter Gusten Granström
              och som skrev i Norran häromdagen och undrade om det inte snart
              är dags att utöver de järnvägsutredningar som görs titta på vilka
              olika finansieringsmöjligheter som finns. Det kan ske på olika
              sätt.
            </seg>
            <seg n="9b5dbe75">
              Det räcker inte, som Socialdemokraterna har gjort i sin budgetmotion,
              att anslå pengar som räcker till 9 kilometer norr om Umeå. Det
              återstår 263 kilometer fram till Luleå. Det behövs nog nya sätt
              att få in andra sorters pengar. EU-pengar det är skattepengar
              det också är en sådan sak, och det kan finnas andra möjligheter
              att finansiera Norrbotniabanan än vi är vana vid.
            </seg>
            <seg n="b26265ae">
              Jag tror att industrin i övre Norrland och även det svenska välståndet
              skulle främjas mycket om vi fick en lösning på det problem som
              sårbarheten i övre Norrland är.
            </seg>
          </u>
          <note type="speaker" n="517f2856">
            Anf. 51 Statsrådet CATHARINA ELMSÄTER-SVÄRD (M):
          </note>
          <u who="unknown" xml:id="i-5b25960ccf8cf050-14" n="9585ae5d">
            <seg n="7b9958e7">
              Herr talman! Vi kan ganska tydligt säga att järnvägen har varit
              hårt prövad under många år. Men både enskilda resenärer och inte
              minst våra företag är kanske om möjligt ännu mer prövade.
            </seg>
            <seg n="ec385cb6">
              I den delen vill jag hålla med Leif Pettersson. Om man ska kunna
              ha affärsöverenskommelser bygger det mycket på förtroende. Det
              handlar om punktlighet, att veta att varorna kommer fram som det
              är tänkt. Det handlar också om särskild respekt och hänsyn till
              den utveckling som har skett över tid, till exempel på ett stort
              företag som SSAB, som inte längre har några egna buffertlager
              utan är beroende av kontinuerliga transporter. När en transport
              inte kommer fram ställs en verksamhet helt och hållet. Då kan
              man också tappa förtroende. Det är oerhört allvarligt.
            </seg>
            <seg n="554c31ae">
              Det är naturligtvis så att järnvägen prövas. Förutom situationen
              att vi har enskilda olyckor med till exempel urspårningar, där
              de senaste har tagits upp här, är det naturligtvis viktigt att
              reda ut varför de skedde, för att kunna förebygga. Vi vet också
              att bara kopparstölder innebär ungefär två timmar i förseningar
              varje dag. Vi har ett ökat antal suicidfall på just järnvägen,
              som tar tid även om det har andra konsekvenser också. Vi hade
              senast i natt ett attentat mot ett teknikskåp som har sprängts,
              vilket stänger av mycket av järnvägstrafiken i och kring Ronneby.
            </seg>
            <seg n="1855f5e4">
              Just därför tycker jag att det är så viktigt att närmast i tid
              fokusera på den infrastruktur som vi de facto har. Det är alltid
              mycket mer sårbart där det finns enbart ett enkelspår, för där
              finns det i stort sett inte så många andra alternativ.
            </seg>
            <seg n="9af86d1d">
              Jag skulle vilja säga att olyckan i Bräcke egentligen var bra
              fast den inte var bra. Men den satte lite grann fingret på just
              sårbarheten, inte minst för järnvägen i Norrland, där Inlandsbanan
              kanske för första gången fick kliva fram som en bana som har potential
              och som kan ha betydelse, inte minst när det gäller redundansen.
            </seg>
            <seg n="991bde46">
              Det uppdrag som Trafikverket har fått handlar mycket om att se
              på hela landet: Hur ser stråken ut? Hur fungerar noterna? Hur
              kan det hänga ihop? Var har vi flaskhalsar? Var finns kapacitetsproblemen?
              Det är bland annat det som ska redovisas den 14 juni. Där finns
              också ett mycket tydligt uppdrag att se över vilken möjlighet
              och potential till exempel Inlandsbanan har i detta, utifrån det
              vi de facto har nu.
            </seg>
            <seg n="92a003c8">
              Jag har också träffat många företagare, inte minst när jag hade
              en heldag för att åka längs med en större sträcka längs med Inlandsbanan.
              Företagen säger till mig: Se till att vårda den infrastruktur
              som vi har! Att bygga ny infrastruktur är alltid bra, men det
              tar tid att få det på plats.
            </seg>
            <seg n="a916b8aa">
              Så till transportsystemet och vad som har varit viktigt när något
              händer. Där har jag följt hur Trafikverket och inte minst trafikledningen
              har jobbat, hur man använder hela transportsystemet. I de fallen
              har man fått använda både båt och andra sträckor. Det har varit
              ett sätt att hantera frågan, men det är naturligtvis inte lösningen
              på problemet.
            </seg>
            <seg n="e15dbad6">
              Jag tror att det är flera parallella frågor som vi behöver ha
              med. Det gäller att förebygga att olyckor, sabotage och annat
              händer, se till att vi återfår den standard som järnvägen var
              byggd för och se till att vi får in Inlandsbanan med den potential
              för redundans som den har. Det tror jag är en viktig förutsättning
              i närtid för de företag som nu undrar om de ska våga använda järnvägen.
            </seg>
          </u>
          <note type="speaker" n="88bcadb6">
            Anf. 52 ISAK FROM (S):
          </note>
          <u who="isak_from_c7c532" xml:id="i-86d788b9d281797b-2" n="e649464e">
            <seg n="8e244c96">
              Herr talman! Jag får börja med att tacka Gunnar Andrén för hans
              inspel och hans stöd för Norrbotniabanan. Det kanske också är
              bekant att om vi inte hade förlorat valet 2006 hade vi förmodligen
              redan startat bygget av Norrbotniabanan, och det hade förmodligen
              kommit en ganska lång bit på vägen.
            </seg>
            <seg n="420f2446">
              Det är kanske också bekant för Gunnar Andrén att vi har levt
              med en moderatstyrd borgerlig regering och lever med den nu, och
              då får vi socialdemokrater lägga våra förslag utifrån det. Ett
              förslag har varit att vi åtminstone måste komma i gång och få
              in Norrbotniabanan i planen. Vi vill börja bygga från Umeå och
              norrut, för det är det alternativ som vi ser skulle fungera bäst.
            </seg>
            <seg n="71478064">
              Jag kan förstå att Moderaterna är kallsinniga till oss socialdemokrater
              och våra krav. Det kanske hör till. Men när Moderaterna är så
              kallsinniga mot näringslivet börjar vi se att vi har problem.
            </seg>
            <seg n="27d38b17">
              Att Norrbotniabanan byggs är långsiktigt det enda alternativet.
              Näringslivet har flera gånger ställt frågan till samtliga politiker:
              Hur många gånger ska vi behöva säga att Norrbotniabanan behövs?
            </seg>
            <seg n="95fc84ea">
              Är kanske statsministerns uttalande i Davos om att industrin
              har spelat ut sin betydelse det slutgiltiga beviset för ointresset
              i Rosenbad? Kanske måste vi börja ställa oss frågan: Spelar rälsbrott
              någon som helst roll i Rosenbad?
            </seg>
            <seg n="24de06db">
              Tillväxt är något som vi politiker är mycket intresserade av.
              Då måste vi kanske fråga oss: Hur många rälsbrott ska till innan
              regeringen förstår att detta faktiskt påverkar Sveriges möjligheter
              till tillväxt?
            </seg>
            <seg n="d6bbbd5d">
              Näringslivet har som bekant länge ropat efter mer kapacitet mellan
              framför allt Boden och Vännäs. När Trafikverket presenterade sin
              kapacitetsutredning pekade kartorna till vår förvåning och till
              näringslivets stora förvåning på att det inte fanns någon kapacitetsbrist.
            </seg>
            <seg n="f47ec821">
              Trots detta vet vi att tiderna utefter Norra stambanan sedan
              länge är slut. Man tvingades också göra om kapacitetsutredningen,
              och man tvingades göra en revidering. Då kunde de nya siffrorna
              visa att man kunde vänta sig en ökning på mellan 20 och 36 procent
              mellan 2010 och 2030. Det måste visa att det finns potential.
            </seg>
            <seg n="945e5772">
              Det är precis som infrastrukturministern säger: Inlandsbanan
              kan vara ett alternativ. Ja, än så länge är den kanske ett alternativ
              upp till Östersund. Men vidare norrut är den inte fullt ut ett
              alternativ utan att man gör de belastningsförbättringar och åtgärder
              i signalsystemet som krävs.
            </seg>
            <seg n="d074887f">
              Men har vi tilltro till järnvägen som ett möjligt system måste
              man också komma till beslut om att få in Norrbotniabanan i planperioden.
              Inlandsbanan kan kortsiktigt lösa det här och klara en del om
              vi snabbt sätter in insatser för bärighetsförbättring. Men ska
              vi långsiktigt och tydligt signalera att vi tror på industrin
              och basindustrin i norra Sverige är det Norrbotniabanan som gäller.
            </seg>
            <seg n="245b2daf">
              Jag vet inte om statsrådets svar till oss här, att man ska avvakta
              och komma med ett nytt förslag, kommer att innebära att man så
              smått närmar sig oss och säger att detta kanske behövs men måste
              utredas lite ytterligare. Infrastrukturministern kan väl komma
              med ett litet förtydligande. Vad är det egentligen som krävs i
              den här nya utredningen för att regeringen ska göra ett annat
              ställningstagande?
            </seg>
          </u>
          <note type="speaker" n="9859666c">
            Anf. 53 LEIF PETTERSSON (S):
          </note>
          <u who="leif_pettersson_2323d8" xml:id="i-d7da8c2c8efadbca-0" n="e97485ad" next="i-a6f584c58e9ffe3f-0">
            <seg n="6d262c66">
              Herr talman!, Som Isak From säger har Trafikverket självt tvingats
              revidera Kapacitetsutredningens resultat beträffande övre Norrland.
              Exempelvis hade man räknat med de norska fisktågen på Malmbanan,
              men inte på Norra stambanan. Trodde man att de skulle stanna i
              Luleå, eller vad trodde man? Jag tror att det helt enkelt var
              så att Kapacitetsutredningen inte hade nog med tid. Man hade nog
              behövt lite mer tid på sig för att kunna utreda alla de uppdrag
              man fått. Men icke desto mindre har Kapacitetsutredningen gett
              sitt underlag till den fortsatta debatten. Nu ska Kapacitetsutredningen
              ligga till grund för det Trafikverket kommer med om någon vecka.
              Jag hoppas att Trafikverket då har insett att den revidering beträffande
              övre Norrland som verkets egna tjänstemän gjort faktiskt är verklig.
            </seg>
            <seg n="07d14199">
              Regeringen säger nu att man anslår 522 miljarder till infrastrukturen
              på sikt. I vårt budgetförslag har vi ungefär 570 miljarder. Vi
              har regeringens 522 miljarder och det som vi har lagt till utöver
              det. Det hjälper fram frågan, så att säga. Det innebär också att
              vårt åtagande att bygga hela Norrbotniabanan finns där. Vi kan
              inte säga exakt när vi kan komma i gång med det, för vi sitter
              inte på den utredningskapaciteten. Vi vet inte hur lång tid det
              kommer att ta att få fram den slutliga järnvägsplanen. Hela det
              arbetet är ju nedlagt därför att regeringen inte kunde anslå medel
              till Trafikverket för att fortsätta med det. Detta innebär för
              övrigt också stora problem där järnvägen ska dras genom kommuncentrum.
              Man får lägga på väldigt stora markreservat som skulle kunna användas
              till annat i stället. Men det är en randanmärkning i det hela.
            </seg>
            <seg n="f11e0f98">
              Vi vet att det finns ett eftersatt underhåll på all infrastruktur
              i Sverige sedan lång tid tillbaka, och vi får ta vår del av den
              kritiken. Detta är fakta. Men det blir inte bättre av att regeringen
              inte anslår de medel som Trafikverket anser sig behöva göra av
              med på underhåll. I den budget som gäller just nu fick Trafikverket
              400 miljoner kronor mindre än vad de ville ha för att kunna klara
              underhållet.
            </seg>
            <seg n="324ea2bf">
              Nej, enligt min mening är det inte bara tåg som spårar ur, utan
              också regeringens politik när det gäller järnvägstrafiken riskerar
              att hamna rejält i diket. Jag tror att vi måste inse att vi i
              Sverige har en ganska stor infrastrukturkapacitet som måste underhållas.
              Vi kommer aldrig att kunna bygga lika mycket nytt, men vi måste
              investera också i det nya för att klara de framtida behoven. Där
              skiljer vi oss åt rejält. Jag hävdar att regeringen har spårat
              ur.
            </seg>
          </u>
          <note n="ea62594d">
            Anf. 54 GUNNAR ANDRÉN (FP):
          </note>
          <u who="leif_pettersson_2323d8" xml:id="i-a6f584c58e9ffe3f-0" n="e97485ad" prev="i-d7da8c2c8efadbca-0">
            <seg n="2e3d9789">
              Herr talman! Jag hävdar att regeringen äntligen har kommit upp
              på spåret. Det är lite annorlunda det. Det beror på vilket perspektiv
              man har.
            </seg>
            <seg n="99ce4d39">
              Man ska inte vara för polemisk i sådana här sammanhang. Det är
              klart att det allra bästa hade varit om vi hade haft en återanvändbar
              sedelpress. Men det är inte fallet, utan vi måste finansiera varje
              sak ordentligt för sig. En återanvändbar sedelpress, Leif Pettersson
              och Isak From, är någonting som vi borde skaffa oss, men det kan
              vara en del problem med att få den att fungera i längden.
            </seg>
            <seg n="b6fe5b3d">
              Låt var och en bli salig på sin tro. Isak From har nog en god
              tanke: Hade det inte blivit regeringsskifte skulle säkert Norrbotniabanan
              ha varit klar nu. Men det finns ett problem. När ministären Reinfeldt
              tog över den 6 oktober 2006 fanns det hål på 60 miljarder. Jag
              hade förmånen att få diskutera ett av dessa små hål med nuvarande
              kommunalrådet i Kiruna, Zakrisson, som tyckte att det var förskräckligt
              att man inte byggde färdigt Haparandabanan. Ja, men det krävdes
              ju att man först fyllde igen det hål på ett antal hundra miljoner
              som fanns. Nu är den banan klar.
            </seg>
            <seg n="1daeb2ea">
              Ett av de största problemen med oppositionen och Socialdemokraterna
              är att man prioriterar allt. Det går inte, menar jag. En annan
              viktig sak är att finansieringen måste ske även med banavgifter.
              Man kan inte både säga att vi nästan inte ska ha några höjningar
              av banavgifterna och också säga att vi ska bygga nytt. Det går
              bara inte ihop. Och den allians som ni för närvarande har med
              Sverigedemokraterna tycker jag att ni borde ta er ur snarast.
            </seg>
          </u>
          <note type="speaker" n="9020abb5">
            Anf. 55 Statsrådet CATHARINA ELMSÄTER-SVÄRD (M):
          </note>
          <u who="unknown" xml:id="i-5b25960ccf8cf050-15" n="9585ae5d">
            <seg n="41268639">
              Herr talman! All heder åt Leif Pettersson, som talar så sant.
              Just järnvägens eftersatthet äger många ansvarstyngda skuldror
              som borde ha sträckts upp något mer sedan lång tid tillbaka. Men
              vi kan även titta på det som Gunnar Andrén var inne på: hanteringen
              av till exempel Botniabanan och finansieringen av den, eller snarare
              missfinansieringen. Nu finns den ändå på plats. Ådalsbanan hanterades
              i något slags gott skimmer utan att det egentligen fanns någon
              finansiering med. Nu har vi även den på plats, liksom Haparandabanan.
            </seg>
            <seg n="8ecab698">
              Isak From säger att hade bara Socialdemokraterna fått fortsätta
              att regera efter 2006 hade man nog påbörjat byggnationen av Norrbotniabanan.
              Men det är precis som Gunnar Andrén just sade: Det saknades drygt
              60 miljarder. Det fanns många bra objekt i den infrastrukturplanen
              som dess värre inte hade finansiering. Det har vi också att förhålla
              oss till.
            </seg>
            <seg n="dbb52a0f">
              Isak From har förvisso inte likt honom, herr talman uppfattningen
              att Moderaterna är väldigt kallsinniga gentemot näringslivet.
              Socialdemokraterna ger sken av att tro på industrin. Är det denna
              gunst man försöker bevisa genom att höja skatter med 30 miljarder?
              Särskilt höjningen av bolagsskatten slår direkt mot de företag
              som både Leif Pettersson och Isak From säger sig vilja värna om.
            </seg>
            <seg n="7f8be5fd">
              Socialdemokraterna säger sig ha mer pengar för infrastruktur
              än de 522 miljarderna, som de facto är en 20-procentig höjning,
              både för underhåll och drift och för att utveckla det nya transportsystemet,
              även med nya spår. Ja, Socialdemokraterna har 46 miljarder mer
              för den här perioden. Men man tänker finansiera detta med en lastbilsskatt
              som man ännu inte vet effekterna av. Man kommer inte ens att tillåta
              att banavgifter får tas ut efter det som är lagligt. De skulle
              annars gå direkt till järnvägen. Lastbilsskatten kommer också
              att slå direkt mot de företag som ni säger er vilja värna om.
            </seg>
            <seg n="76c69420">
              Jag har full respekt för att Isak From och Leif Pettersson, som
              kommer från dessa delar av landet, ser behovet av Norrbotniabanan.
              Det är inte så att Norrbotniabanan är en dålig bana. Det behövs
              mer infrastruktur.
            </seg>
            <seg n="d904000b">
              Det kanske skulle vara något mer klädsamt att partiet i övrigt
              och i sina motioner gemensamt skulle stå upp för den gemensamma
              linjen. Så är inte fallet. Det gäller möjligtvis de nio kilometerna
              från Umeå och uppåt till industriområdet. Det är alltid en början.
            </seg>
            <seg n="ec3e1ee6">
              När jag räknade ihop alla de ord i textmässig budgetsatsning
              på allt det Socialdemokraterna vill bygga, alltifrån tåg som ska
              gå snabbare än snabbast till nya sträckningar som ska vara överallt
              för att vara alla Guds goda gåvors givare, slutade jag räkna efter
              90 miljarder.
            </seg>
            <seg n="d658a470">
              Är det meningen att vi ska gå in i en ny period igen med goda
              textmässiga satsningar där det inte finns en enda krona medfinansierad?
              Jag tycker att vi ska ta frågan på ett mycket större allvar.
            </seg>
            <seg n="990cc9b6">
              Utifrån det perspektivet är dagens interpellation fullt relevant.
              Det ställer till problem för enskilda resenärer och i det här
              fallet stora viktiga exportföretag om transporterna inte kan komma
              fram.
            </seg>
            <seg n="222188bb">
              Därför är det viktigt att reda ut: Varför skedde dessa olyckor?
              Hur gick det till? Vad kan förebyggas så att de inte händer igen?
              Samtidigt ska vi jobba med att vårda den infrastruktur vi har.
            </seg>
            <seg n="0b5c4f24">
              I det mycket tydliga uppdraget som Trafikverket har fått, och
              som kommer att redovisas den 14 juni, ligger fokus på järnvägens
              flaskhalsar, kapacitetsbrist och att se till noderna för godset
              genom hela Sverige.
            </seg>
          </u>
          <note type="speaker" n="11a99e80">
            Anf. 56 ISAK FROM (S):
          </note>
          <u who="isak_from_c7c532" xml:id="i-86d788b9d281797b-3" n="e649464e">
            <seg n="1894778d">
              Herr talman! Gunnar Andrén hade i början ett ganska bra inlägg,
              men mot slutet spårade han ur. Gunnar Andrén vet mycket väl att
              vi inte har något som helst samarbete med Sverigedemokraterna,
              definitivt inte i den här frågan och inte heller i någon annan.
            </seg>
            <seg n="f3d65f0f">
              Det är mycket tjat om kilometeravgiften eller åkeriavgiften som
              vi socialdemokrater vill införa för att få ordning och reda i
              åkeribranschen så att våra svenska åkerier ska få rättvisa förutsättningar
              och inte konkurreras ut av oseriösa.
            </seg>
            <seg n="c0a01bd3">
              Vi kan hålla oss till vad det egentligen är. Det är ett sätt
              att finansiera vad vi vill finansiera. Vi vill lägga över en del
              av de tunga transporterna på järnväg. För att göra det är det
              bra att vi minskar de långväga transporterna som i dag går på
              lastbil eftersom det inte finns någon kapacitet på järnväg.
            </seg>
            <seg n="18683967">
              Det är grundförutsättningarna för att transportera mer på järnväg.
              Lastbilarna kommer fortsättningsvis också att vara helt nödvändiga.
              Vi måste transportera någonting till omlastningsstationer som
              vi också måste tillskapa i större utsträckning.
            </seg>
            <seg n="49bde032">
              Allting hänger ihop på ett eller annat sätt. Om det sker en urspårning
              på Norra stambanan får det konsekvenser efter hela vägen. Det
              är bra att man gör utredningen. Branschföreträdare och det tunga
              näringslivet, basnäringsindustrierna, har gått så långt att de
              kräver en särskild utredning för Norrbotten och Västerbotten.
            </seg>
            <seg n="58029618">
              De menar att man över huvud taget inte har sett de förutsättningar
              som föreligger och de möjligheter som finns. Det gäller framför
              allt skogsindustrins och gruvindustrins möjligheter och kommande
              kapacitetsbehov. Det är viktigt.
            </seg>
            <seg n="2352ddb0">
              Det ska bli väldigt intressant när man presenterar utredningen
              om man har kommit till insikt om de goda förutsättningar som finns
              att öka tillväxten i hela landet som börjar i norr.
            </seg>
          </u>
          <note type="speaker" n="33c03fc3">
            Anf. 57 LEIF PETTERSSON (S):
          </note>
          <u who="leif_pettersson_2323d8" xml:id="i-d7bf9ac9f68146ae-1" n="e97485ad">
            <seg n="1020e478">
              Herr talman! Jag vill inte ge mig in i någon allmänpolitisk debatt
              och börja tala om företagsstöd hit och dit och företagsskatter.
              Den debatten får vi ta vid annat tillfälle.
            </seg>
            <seg n="8dde3464">
              När det gäller banavgiften har vi sagt att vi kan tänka oss att
              ta ut ökade banavgifter. Men det är orimligt att ta ut dem när
              man får sämre järnvägsförutsättningar. Det är bra att ta ut banavgifter
              när man får bättre förutsättningar på järnvägen. Så är det inte
              i dag. Järnvägen får sämre förutsättningar.
            </seg>
            <seg n="04bdca39">
              Vi klarar inte av att få fram järnvägstrafiken runt om i landet.
              Urspårningen är ett exempel på det. Vi vet att redan när Norra
              stambanan byggdes kunde man inte bygga den på det sätt som man
              tänkt från början hela vägen upp. Den övre delen av Norra stambanan
              blev byggd med en lägre standard. Det har vi fått lida för ända
              sedan dess. Det blev fler backar och sämre järnväg helt enkelt.
              Det gör att den järnvägen inte kan ligga till grund för de framtida
              behoven.
            </seg>
            <seg n="4bdf9c91">
              Vi vet också att Inlandsbanan mycket väl i vissa delar måste
              användas för framtida expansion av gruvnäringen. Jag säger inte
              om utan när den järnmalmsgruva som finns i Jokkmokk kommer i gång
              kommer Inlandsbanan att behöva användas för transporter av järnmalm.
              Vi har andra gruvprojekt efter andra delar av Inlandsbanan där
              jag tror att man också måste använda den möjlighet som Inlandsbanan
              utgör.
            </seg>
            <seg n="70661c6a">
              Nu börjar min talartid ta slut. Jag tänkte också säga något om
              att vi träffade Transportgruppen häromdagen. Vi såg då hur man
              kunde använda sig av lastbilarna för att komma runt rälsbrottet.
              Det handlade om dem som tog över efter Cargonet. De kunde göra
              det på ett mycket smart sätt. Det går inte att göra för den tunga
              industrin. Förlåt att jag drog över talartiden.
            </seg>
          </u>
          <note type="speaker" n="6a1c931c">
            Anf. 58 Statsrådet CATHARINA ELMSÄTER-SVÄRD (M):
          </note>
          <u who="unknown" xml:id="i-4ef89d0c23e2f829-3" n="9585ae5d">
            <seg n="fead7976">
              Herr talman! För min del gjorde det ingenting att Leif Pettersson
              drog över talartiden. Han var ändå inne på en viktig sak. Det
              handlar om hela logistiken för alla transportslagen. Där hittade
              man nya marknadslösningar när det visade sig att det gamla inte
              fungerade.
            </seg>
            <seg n="28afc5ec">
              Jag vill avsluta med följande. När det gäller Norrlandslänen
              har jag om det är så att Isak From och Leif Pettersson inte är
              medvetna om det utifrån resenärsperspektivet givit uppdraget till
              Trafikanalys att se hur arbetspendling ser ut i Norrland. Vi gjorde
              någonting liknande för storstadsregionerna. Vi vill göra något
              liknande om människors förutsättningar att resa, något som också
              är viktigt för företagen. Det kommer vi ha med oss in i åtgärdsplaneringen
              när vi sedan fattar beslut. Det är en viktig ingrediens. Där kommer
              också järnvägen att ha betydelse.
            </seg>
            <seg n="60229184">
              Jag vill ta upp tråden som både Isak From och Leif Pettersson
              var inne på. Det underlag som vi hade inför infrastrukturpropositionen
              var mycket riktigt Kapacitetsutredningen. När den var presenterad
              kom det också in remisser. Där har det nu funnits möjlighet för
              Trafikverket att i sitt arbete med åtgärdsplaneringen ta hänsyn
              till de remisser som kommit in.
            </seg>
            <seg n="4d51c084">
              Nästa steg rent formellt blir att från den 14 juni när Trafikverket
              har kommit in med hela planen kommer den att gå ut på remiss igen.
              Vi kommer att ha en stor samling här i Helsingfors där även alla
              regionala företrädare kommer att inbjudas och där helheten presenteras.
            </seg>
            <seg n="ea632a71">
              När det gäller godstrafiken handlar det om att verkligen se stråk
              och noder och titta på var det finns flaskhalsar och kapacitetsbrist.
              Det gäller framför allt hur vi kan använda hela transportsystemet
              men också om vad som ska göras och när i tid.
            </seg>
            <seg n="4f4ec3c8">
              Nu står vi i en situation där vi frågar oss: Vad kommer att hända
              och ske de fem närmaste åren? Det är en tid som är ganska ekonomiskt
              orolig i Europa och där vi behöver använda infrastrukturen som
              en boost för ekonomisk tillväxt.
            </seg>
          </u>
          <note n="78136f45">
            Överläggningen var härmed avslutad.
          </note>
          <note n="16d99f95">
            10 § Bordläggning
          </note>
          <note n="40351e17">
            Anmäldes och bordlades
          </note>
          <note n="12bdcf22">
            11 § Anmälan om interpellationer
          </note>
          <note n="9c7ed6b5">
            Anmäldes att följande interpellationer framställts
          </note>
          <note n="0c5b61f4">
            den 24 maj
          </note>
          <note n="b835830a">
            Thomas Strand
          </note>
          <note n="a9ce3e18">
            Pyry Niemi
          </note>
          <note n="9f55b7a0">
            Interpellationerna redovisas i bilaga som fogats till riksdagens
            snabbprotokoll tisdagen 28 maj.
          </note>
          <note n="432258a7">
            12 § Anmälan om skriftliga svar på frågor
          </note>
          <note n="ff6d8761">
            Anmäldes att skriftliga svar på följande frågor inkommit
          </note>
          <note n="0c5b61f4">
            den 24 maj
          </note>
          <u who="unknown" xml:id="i-5b042abc0627c5f2-3" n="9585ae5d">
            <seg n="dc084048">
              Ardalan Shekarabi
            </seg>
          </u>
          <note n="fc4f0220">
            Suzanne Svensson
          </note>
          <note n="4e3b2bff">
            Svaren redovisas i bilaga som fogats till riksdagens snabbprotokoll
            tisdagen den 28 maj.
          </note>
          <note n="e5e158a3">
            13 § Kammaren åtskildes kl. 12.09.
          </note>
          <note n="c1c54ccb">
            Förhandlingarna leddes
          </note>
          <note n="edc64a7a">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
