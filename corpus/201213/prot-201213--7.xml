<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2012</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2012</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201213--7</head>
          <docDate when="2012-10-02">2012-10-02</docDate>
        </div>
      </front>
      <body>
        <div>
          <note n="832d66d7">
            ﻿
          </note>
          <note n="d0a969b2">
            Riksdagens protokoll
          </note>
          <note n="4248d05e">
            2012/13:7
          </note>
          <note type="date" n="59138bc7">
            Tisdagen den 2 oktober
          </note>
          <note n="bdba55f4">
            Kl. 13:00 - 14:43
          </note>
          <note n="cb003580">
            1 § Anmälan om fördröjda svar på interpellationer
          </note>
          <note n="588cabfc">
            Till riksdagen hade inkommit följande skrivelser:
          </note>
          <note n="7aedd958">
            Interpellation 2012/13:6
          </note>
          <note n="5c85d7e0">
            Interpellation 2012/13:6 Sveriges beredskap för ett eurosammanbrott
          </note>
          <note n="7cc7c4ef">
            Interpellationen kommer att besvaras tisdagen den 6 november
            2012.
          </note>
          <note n="23d4397f">
            Skälet till dröjsmålet är tjänsteresor och sedan tidigare inbokade
            engagemang.
          </note>
          <note n="8f2c1919">
            Rikard Jermsten
          </note>
          <note n="e066173c">
            Interpellation 2012/13:7
          </note>
          <note n="20b991f1">
            Interpellation 2012/13:7 Utvärdering av de så kallade 3:12-reglerna
          </note>
          <note n="7cc7c4ef">
            Interpellationen kommer att besvaras tisdagen den 6 november
            2012.
          </note>
          <note n="23d4397f">
            Skälet till dröjsmålet är tjänsteresor och sedan tidigare inbokade
            engagemang.
          </note>
          <note n="8f2c1919">
            Rikard Jermsten
          </note>
          <note n="95f9c9a3">
            2 § Meddelande om val
          </note>
          <note n="e5314583">
            Förste vice talmannen meddelade att val till Nordiska rådets
            svenska delegation skulle äga rum torsdagen den 4 oktober.
          </note>
          <note n="726b3bba">
            3 § Meddelande om frågestund
          </note>
          <note n="defb9cfc">
            Förste vice talmannen meddelade att vid frågestunden torsdagen
            den 4 oktober kl. 14.00 skulle följande statsråd närvara:
          </note>
          <note n="3a104226">
            Näringsminister Annie Lööf (C), finansminister Anders Borg (M),
            statsrådet Catharina Elmsäter-Svärd (M), miljöminister Lena Ek
            (C) och försvarsminister Karin Enström (M).
          </note>
          <note n="36d8bc08">
            4 § Meddelande om ändring i kammarens sammanträdesplan
          </note>
          <note n="787490ce">
            Förste vice talmannen meddelade att torsdagen den 4 oktober kl.
            12.00 skulle interpellationssvar utgå. Frågestund och val till
            Nordiska rådets svenska delegation skulle äga rum enligt tidigare
            planering.
          </note>
          <note n="e12c238f">
            5 § Anmälan om inkommen faktapromemorioria om förslag från Europeiska
            kommissionen
          </note>
          <note n="5590ef0c">
            Förste vice talmannen anmälde att följande faktapromemoria om
            förslag från Europeiska kommissionen inkommit och överlämnats
            till utskott:
          </note>
          <note n="cb3333f3">
            KOM(2012) 433
          </note>
          <note n="e76574b6">
            6 § Hänvisning av ärenden till utskott
          </note>
          <note n="06598229">
            Föredrogs och hänvisades
          </note>
          <note n="cc619e79">
            7 § Svar på interpellation 2012/13:4 om förtäckta anställningar
            inom flygbranschen
          </note>
          <note type="speaker" n="4bc3b4c3">
            Anf. 1 Arbetsmarknadsminister HILLEVI ENGSTRÖM (M):
          </note>
          <u who="hillevi_engstrom_a4c38c" xml:id="i-d4e17a7900da4469-0" n="f0034bb7">
            <seg n="9716c520">
              Fru talman! Jonas Sjöstedt har frågat mig om jag kommer att vidta
              några åtgärder för att stävja problemet med förtäckta anställningar
              inom flygbranschen. Eftersom frågan rör villkoren för personer
              som kontrakteras av utländska rekryteringsföretag vill jag inledningsvis
              säga att jag bara kan svara för vad som gäller i det fall svensk
              rätt är tillämplig på anställningsförhållandet.
            </seg>
            <seg n="69e85f44">
              I Sverige gäller att en arbetsgivare och en arbetstagare inte
              självständigt kan disponera över vem som är att anse som arbetstagare.
              Arbetstagarbegreppet är nämligen tvingande, just för att det inte
              ska vara möjligt att kringgå den skyddslagstiftning som gäller
              för arbetstagare. Det innebär att en person kan vara att anse
              som arbetstagare och komma i åtnjutande av de förmåner som avses
              i till exempel anställningsskyddslagen och föräldraledighetslagen
              även om det har upprättats ett avtal om att personen är egenföretagare.
              En arbetstagare som har hamnat i den situation som beskrivs i
              frågan kan ytterst få tvisten prövad i domstol.
            </seg>
            <seg n="cf258978">
              Att arbetstagare utnyttjar sin rätt till fri rörlighet inom EU
              är i grunden något positivt. Men att kringgå lagar och regler
              som har till syfte att skydda arbetstagare är inte acceptabelt.
              Det är dock min uppfattning att de regelverk vi har i Sverige
              fungerar väl. Jag avser därför inte att vidta några särskilda
              åtgärder.
            </seg>
          </u>
          <note type="speaker" n="b68d317f">
            Anf. 2 JONAS SJÖSTEDT (V):
          </note>
          <u who="jonas_sjostedt_818231" xml:id="i-44e01546ea657f5f-0" n="93de8800">
            <seg n="6829680e">
              Fru talman! Jag tackar minister Engström för svaret. Om jag tolkar
              ministern rätt anser hon att det inte behövs några lagändringar
              och att detta i huvudsak fungerar väl. Det är inte min uppfattning.
              Det vi talar om här är flygbolag som flyger inom Skandinavien
              men som genom komplicerade, medvetna upplägg frånsäger sig ansvaret
              för sina anställda. Man använder till exempel rekryteringsföretag
              i krisens Spanien eller på någon brittisk kanalö. Företagen rekryterar
              personal åt flygbolaget och skriver kontrakt med arbetstagaren.
              Kontrakten innebär en förtäckt anställning där hon eller han formellt
              sett blir en underleverantör. Genom att rekryteringsbolagen befinner
              sig i utlandet försvåras insynen både för våra myndigheter och
              för våra fackföreningar.
            </seg>
            <seg n="ee69e853">
              Vi har sett detta tidigare bland kabinpersonal som flyger åt
              svenskbaserade flygbolag. Nu sprider sig detta till piloterna.
              Enligt Svensk Pilotförening finns det i dag uppskattningsvis mellan
              100 och 200 piloter som bor i Sverige, som har denna typ av avtal
              och som flyger inom Skandinavien. Ibland har man en formell anställning,
              till exempel hos ett företag på Isle of Man, och ibland räknas
              man formellt sett som en egen företagare.
            </seg>
            <seg n="40fc5161">
              Med detta upplägg ska arbetstagaren själv stå för inbetalning
              av sådant som sociala avgifter och skatter. Sjukdom eller föräldraledighet
              ses av flygbolaget helt enkelt som att en underleverantör har
              slutat att leverera. Det leder till lönedumpning, otrygga anställningar
              och en press nedåt på villkoren för alla arbetstagare i branschen.
            </seg>
            <seg n="18bd7dfd">
              Dessa kontrakt innehåller i allmänhet omfattande sekretessklausuler
              som är en stor del av själva problemet. De är skrivna så att om
              man visar upp kontraktet för någon annan förlorar man jobbet.
              Det innebär att arbetstagaren inte kan få detta prövat som ett
              anställningsförhållande så som ministern föreslår. Man kan inte
              ens kontakta en fackförening. I samma ögonblick man gör det tappar
              man kontraktet och därmed sitt arbete.
            </seg>
            <seg n="87b1525e">
              Dessutom är det omöjligt för dessa personer att betala skatt
              och sociala avgifter i Sverige, eftersom de inte kan bli godkända
              som egenföretagare och därmed inte få någon F-skattsedel. Det
              gör att om deras ärende kommer upp i Arbetsdomstolen kan den enskilde
              drabbas hårt, och hon eller han har mycket att förlora.
            </seg>
            <seg n="97d0cb9e">
              Om man tar denna sorts kontrakt gör man det därför att man har
              en svag position på arbetsmarknaden och för att det är svårt att
              få arbete. Hillevi Engström hänvisar till att Sverige har en lagstiftning
              mot förtäckta anställningar, men det är uppenbart att denna lagstiftning
              inte är till någon hjälp i dessa fall.
            </seg>
            <seg n="be3b68a2">
              Detta är en del av en mer omfattande problematik. Flygbranschen
              är precis som sjöfarten och åkerinäringen, till exempel, en komplicerad
              och internationell arbetsmarknad som sträcker sig över gränserna.
              Det är inte alltid uppenbart vilket lands regler som ska gälla.
              Det här utnyttjar företag alltmer systematiskt för att gå runt
              de regler som ska garantera arbetstagarnas rättigheter.
            </seg>
            <seg n="f06e1159">
              Ministern säger att hon bara kan uttala sig om de fall då svensk
              rätt är tillämplig på anställningsförhållandet. Men det är detta
              som är lite av problemets kärna. Problemet är att det är så oklart
              när svensk rätt ska gälla att företagen kan gå runt det hela och
              inte behöver respektera nationell lagstiftning.
            </seg>
            <seg n="9e99cf8c">
              Jag skulle vilja ge ett konkret exempel: Om en svensk medborgare
              som bor i Sverige tar anställning via ett estniskt rekryteringsbolag
              och jobbar åt ett norskt flygbolag som flyger i Sverige vilket
              lands lagar och regler ska gälla då? Det är denna typ av frågor
              som ministern måste kunna svara på. Risken är annars att man ställer
              de mest grundläggande rättigheterna för löntagarna åt sidan.
            </seg>
            <seg n="8c5c7d35">
              Detta är komplicerat; det medger jag gärna. Kanske gör företagen
              det ännu mer komplicerat just eftersom de inte vill ta det ansvar
              som det innebär att vara arbetsgivare.
            </seg>
          </u>
          <note type="speaker" n="e92ddba2">
            Anf. 3 Arbetsmarknadsminister HILLEVI ENGSTRÖM (M):
          </note>
          <u who="hillevi_engstrom_a4c38c" xml:id="i-d4e17a7900da4469-1" n="f0034bb7">
            <seg n="17a3bd5a">
              Fru talman! Jag tackar för interpellationen. Detta är mycket
              riktigt komplicerad materia, men därmed inte sagt att det inte
              finns regler. Det är viktigt att poängtera detta. Många gånger
              kan det också krävas en rättslig utredning, inte minst vad gäller
              lagval.
            </seg>
            <seg n="eca5c787">
              Jag har försökt sätta mig in i detta lite mer på djupet, och
              för att bli lite mer teoretisk kan jag säga följande: Detta regleras
              av Rom I-förordningen, artikel 8 och de andra artiklar som finns
              där. Men också Brysselkonventionen är tillämplig. Först måste
              man reda ut vilket lands lagar som ska gälla och vilket lands
              domstol som är behörig. Sedan måste man titta vidare på frågorna.
            </seg>
            <seg n="07ef131a">
              Det är inte så att det inte finns regler som reglerar hur en
              svensk person, en medborgare i Sverige, rekryteras i Estland och
              blir anställd i ett företag i Norge. Det finns regler, men de
              är komplexa. Därför kan det behövas juridisk hjälp för att reda
              ut detta. Jag tror också att det kommer att öka, så det kan mycket
              väl bli en fråga som man måste ta upp ännu mer.
            </seg>
            <seg n="624b7375">
              Däremot vill jag säga någonting som jag tycker är väsentligt
              och som handlar just om det som Jonas Sjöstedt tar upp om sekretessklausuler.
              Där har vi nämligen ett starkt skydd just i Sverige. Om en arbetstagare
              tvingas skriva under ett avtal som begränsar arbetstagarens möjligheter
              att kontakta sin fackliga organisation kan det i förlängningen
              bedömas som en föreningsrättskränkning. En sekretessklausul i
              ett anställningsavtal kan i vissa fall vara oskälig eller kan
              jämkas och förklaras ogiltig i domstol. Sverige har ganska bra
              regler.
            </seg>
            <seg n="6dbb52e6">
              Vi vill inte i Sverige att arbetsrätten ska bli harmoniserad.
              Vi tycker att våra nationella regler och den svenska modellen
              är bra. Andra länder har andra regler. På socialförsäkringsområdet
              finns en viss harmonisering, och på skatteområdet finns det inte
              det. Jag tror inte att Jonas Sjöstedt heller är ute efter att
              vi ska harmonisera detta. Vi ska försöka se till att man hanterar
              det hela på ett klokt sätt. Tyvärr tror jag att detta är kvar
              som en företeelse som vi måste hantera; däremot inte sagt att
              vi ska harmonisera reglerna med EU.
            </seg>
            <seg n="878b5eed">
              Jag vill understryka att det är så pass komplext att jag inte
              här och nu kan göra en mer rättslig genomgång av den lagstiftning
              som finns. Mycket handlar om lagval och reglerna i Rom I-förordningen
              och Brysselkonventionen.
            </seg>
          </u>
          <note type="speaker" n="f44458b4">
            Anf. 4 JONAS SJÖSTEDT (V):
          </note>
          <u who="jonas_sjostedt_818231" xml:id="i-44e01546ea657f5f-1" n="93de8800">
            <seg n="c8bc08ea">
              Fru talman! Självklart handlar det om lagar och regler. Men det
              handlar också om arbetstagare i underläge och arbetsgivare som
              utnyttjar och missbrukar sitt överläge. Är det så att man omedelbart
              riskerar att mista sitt uppehälle och i praktiken sin anställning
              om man gör offentligt under vilka villkor den finns är det inte
              konstigt att dessa fall inte kommer fram i ljuset. Det är kanske
              också därför som det inte finns ett enda fall i EU i någon arbetsmarknadsdomstol
              där man har uttalat sig om precis den här typen av fall.
            </seg>
            <seg n="1ca8de46">
              Det är precis i ett sådant läge där materien är komplicerad och
              där arbetsgivaren missbrukar sin starka ställning som arbetsgivare
              som politiken är viktig. Det är viktigt att den går in och markerar
              vad som är rätt och riktigt att göra. Det handlar i slutändan
              om att mindre seriösa företag och arbetsgivare riskerar att slå
              ut seriösa företag och arbetsgivare som gör rätt för sig, betalar
              skatt och sociala avgifter och beter sig som man ska göra mot
              sina anställda.
            </seg>
            <seg n="2de448a9">
              Jag välkomnar att ministern var så tydlig med att denna typ av
              sekretessregler som snarare är regel än undantag i dessa avtal
              i många fall nog inte är förenliga med svensk rätt. Det är viktigt
              att klargöra det. Det vore också bra om ministern sade att om
              man arbetar åt en arbetsgivare, är schemalagd och tar direktiv
              av en arbetsledning ska man vara anställd med de rättigheter som
              anställningen innebär. Då ska inte arbetsgivaren vare sig direkt
              eller indirekt tvinga någon i falskt egenföretagande, där den
              som arbetar frånsäger sig sina grundläggande rättigheter som anställd.
            </seg>
            <seg n="1edc3e22">
              Jag menar att det är ministerns skyldighet att tycka någonting
              om detta och markera: Så här vill vi ha det på svensk arbetsmarknad.
              Jobbar man åt en arbetsgivare, är man schemalagd och under arbetsledning
              ska man inte ställas inför en situation där man tvingas att frånsäga
              sig sina rättigheter som arbetstagare. Det skulle också vara ett
              stöd för de piloter och den kabinpersonal som är i den situationen.
            </seg>
            <seg n="3e0c1dc2">
              En annan situation som vi ser redan nu är att man anställer kabinpersonal
              i till exempel Spanien. Vi vet hur lönevillkoren och arbetsvillkoren
              pressas tillbaka där. Sedan låter man dem flyga inrikestrafik
              i Sverige. De är till exempel anställda i ett spanskt bemanningsföretag.
              I samma kabin kan man ha svensk kabinpersonal och spansk kabinpersonal.
              Men en person kan ha arbetsvillkor som är långt sämre än den andras.
              Detta sätter uppenbarligen vissa flygbolag i system.
            </seg>
            <seg n="d24d9b3e">
              Är det rimligt att det går till så på den svenska arbetsmarknaden?
              Det tycker jag är viktigt att politiken har en uppfattning om.
              Någonstans handlar det också om att stämma i bäcken innan det
              flödar för fullt i ån. Vi ser redan i till exempel åkerinäringen
              hur stora åkerier i Skåne kan ha F-skattsedlar. De har i stort
              sett bara polska chaufförer med F-skattsedlar. De har det av en
              enda orsak: att kunna lönedumpa. På det sättet slår de ut seriösa
              och bra andra åkerier som väljer att ha kollektivavtal och behandla
              sina anställda väl.
            </seg>
            <seg n="b876f373">
              Nu ser vi hur vissa av bolagen i flygbranschen försöker att hitta
              sina egna smygvägar för att undvika att ta ansvar för sina anställda.
              Jag menar att det är dags att markera vad man tycker, att se över
              den svenska lagstiftningen och se om man kan göra någonting mer
              och om det är nödvändigt att resa frågan i Europeiska unionen
              för att se om man gemensamt kan skärpa regelverket. Det kan möjligen
              vara så att en del av dessa inte betalar skatt någonstans och
              att man befinner sig i laglöst land.
            </seg>
          </u>
          <note type="speaker" n="4fc8b2fb">
            Anf. 5 Arbetsmarknadsminister HILLEVI ENGSTRÖM (M):
          </note>
          <u who="hillevi_engstrom_a4c38c" xml:id="i-d4e17a7900da4469-2" n="f0034bb7">
            <seg n="5492bc7e">
              Fru talman! Jag håller med Jonas Sjöstedt om att det inte är
              okej att undandra sig beskattning eller på annat sätt fuska med
              regelverk. Det är mycket riktigt precis som Jonas Sjöstedt säger,
              att frågan om F-skattsedel och att vara egen företagare inte är
              någonting som man ensidigt kan bestämma som en part, inte ens
              om man är överens. Det kan ytterst prövas av domstol.
            </seg>
            <seg n="e577096b">
              Det som AD har tittat på handlar bland annat om huruvida man
              till exempel använder arbetsgivarens lokaler och redskap, om arbetsgivaren
              leder och fördelar arbetet, om man kan byta ut sig själv mot någon
              annan, om man kan tacka nej till uppdrag eller arbetsuppgifter,
              om det är varaktigt och om garanterad lön utgår. Det finns olika
              begrepp som domstolen tittar på när den avgör sådana saker. Där
              har vi en bra lagstiftning på plats.
            </seg>
            <seg n="c8fa6a7a">
              Risken med om man skulle ha en harmonisering med övriga EU-länder
              skulle vara att vi sänkte våra egna ambitioner i Sverige. Det
              är inte helt lätt. Samtidigt är det mycket riktigt som Jonas Sjöstedt
              säger, att det förekommer en illojal konkurrens där seriösa åkerier
              och andra bolag kan riskera att slås ut. Det är ingenting som
              vi heller vill se. Å andra sidan vill jag se en ökad rörlighet.
              Det är i grunden bra att människor från andra länder som har hög
              arbetslöshet och har svårt att försörja sig kan komma till Sverige
              och jobba.
            </seg>
            <seg n="a535cc45">
              I Sverige ska vi ha goda villkor. Jag vill vara tydlig med att
              det inte är acceptabelt att kringgå den lagstiftning som finns.
              Men det är så pass komplext att ytterst kan en domstol pröva saken.
              Att skriva in sekretessklausuler kan också vara ett sätt att kränka
              föreningsrätten, som jag sade tidigare. Den här frågan är komplex.
              Det finns regler. Men man måste nog få flera fall prövade i domstol,
              så att man får en praxis på detta område utifrån lagval och vad
              som händer i andra länder.
            </seg>
            <seg n="bf83aafe">
              Vi har också en del saker på plats som till exempel utstationering
              som man ska vara noga med. Vi kommer nu att genomföra en regel
              som säger att om man utstationerar personal i Sverige ska man
              anmäla det till Arbetsmiljöverket om det är längre varaktighet
              än fem dagar, så att facken ska kunna träffa kontaktpersoner för
              företaget och teckna avtal om löner och andra villkor.
            </seg>
            <seg n="dc750452">
              Vi genomför nu också i förslag som ligger på riksdagens bord
              regler om bemanningsfrågor. Utöver vad vi måste göra innebär det
              bland annat en skärpning så att utländsk personal som är stationerad
              i Sverige ska få lika behandling. Det finns en del saker som vi
              gör på området. Men jag vill inte säga att vi går så långt att
              vi harmoniserar arbetsrätten. Det är en nationell angelägenhet
              att kunna stärka och slå vakt om den svenska modellen. Detta är
              en fråga som jag kommer att följa. Den är viktig för en sund konkurrens
              i kombination med fri rörlighet.
            </seg>
          </u>
          <note type="speaker" n="b79803d4">
            Anf. 6 JONAS SJÖSTEDT (V):
          </note>
          <u who="jonas_sjostedt_818231" xml:id="i-44e01546ea657f5f-2" n="93de8800">
            <seg n="8a4dac71">
              Fru talman! Jag vill tacka Hillevi Engström för hennes svar.
              Jag är helt överens med henne på två grundläggande punkter. Vi
              ska inte harmonisera arbetsvillkoren inom Europeiska unionen.
              Däremot ska varje arbetstagare som arbetar här kunna ha åtminstone
              den trygghet som svenska arbetstagare har på arbetsmarknaden.
              Det är precis det som den här frågan gäller. Man ska respektera
              det som är normalt på svensk arbetsmarknad. Jag tycker heller
              inte att den fria rörligheten är av ondo. Den för mycket gott
              med sig. Men den gör det under förutsättning att man respekterar
              fackliga villkor och rimliga anställningsförhållanden.
            </seg>
            <seg n="c6764c95">
              Vi ser nu en trend mot att man söker dessa kryphål. Vi hade en
              konflikt för några år sedan på ett flygbolag som hette Primera
              mellan fackföreningen och flygbolaget, där man försökte tvinga
              kabinpersonalen att bli falska egenföretagare och frånsäga sig
              sina rättigheter. Det kunde den gången lösas förhandlingsvägen.
              Men det vore bra om politiken tydligt markerar: Så ska det inte
              gå till på svensk arbetsmarknad.
            </seg>
            <seg n="356c3039">
              Jag uppfattar det ändå som att Hillevi Engström markerar att
              man inte vill ha ett falskt egenföretagande. Det normala när människor
              befinner sig i en sådan situation som måste tolkas som en anställning
              är att de faktiskt har en anställning. Det är välkommet. Men jag
              hoppas att ministern följer detta mycket noga. Det är nu det avgörs
              om vi ska få ännu en bransch där man kan sätta den sociala dumpningen
              i system. Det är illa nog som det är i åkerinäringen och en del
              andra branscher i Sverige där man systematiskt utnyttjar människor
              från andra länder med sämre villkor eller inte tar sitt fulla
              arbetsgivaransvar.
            </seg>
            <seg n="9ab48212">
              Jag delar inte uppfattningen att regelverket med F-skattsedlar
              fungerar bra. Åkerinäringen är tyvärr ett väldigt tydligt exempel
              på att det inte gör det. Här krävs det betydande skärpningar både
              i lagar och i efterlevnad. Med de orden vill jag tacka ministern
              för debatten.
            </seg>
          </u>
          <note type="speaker" n="5908d6f5">
            Anf. 7 Arbetsmarknadsminister HILLEVI ENGSTRÖM (M):
          </note>
          <u who="hillevi_engstrom_a4c38c" xml:id="i-cfed430c1946d92a-0" n="f0034bb7" next="i-f3e15a727935e770-0">
            <seg n="ccc496cb">
              Fru talman! Också jag vill tacka för debatten. Vi tar dessa frågor
              på stort allvar och följer dem noga. När vi från Sverige möter
              våra europeiska kolleger har vi alltid framför oss att ta upp
              den svenska modellens förtjänster med starka parter och kollektivavtal.
              Det har tjänat Sverige väl, och det kommer det förhoppningsvis
              att göra också i fortsättningen.
            </seg>
            <seg n="5483c598">
              Vi har intressanta saker på gång när det gäller tillämpningsdirektivet
              för utstationering. Den här frågan är på agendan. Det är en företeelse
              i hela Europa som man jobbar med.
            </seg>
          </u>
          <note n="9bf93865">
            Överläggningen var härmed avslutad.
          </note>
          <note n="226f8c79">
            Ajournering
          </note>
          <note n="d353ea73">
            Kammaren beslutade kl. 13.21 på förslag av förste vice talmannen
            att ajournera förhandlingarna i fem minuter i väntan på att miljöminister
            Lena Ek (C) skulle infinna sig i kammaren för att lämna svar på
            interpellation 2012/13:8.
          </note>
          <u who="hillevi_engstrom_a4c38c" xml:id="i-f3e15a727935e770-0" n="f0034bb7" prev="i-cfed430c1946d92a-0">
            <seg n="226f20d8">
              Återupptagna förhandlingar
            </seg>
          </u>
          <note n="26285587">
            Förhandlingarna återupptogs kl. 13.26.
          </note>
          <note n="5143151e">
            8 § Svar på interpellation 2012/13:8 om utökade skjutövningar
            i Göteborgs skärgård
          </note>
          <note type="speaker" n="a441d344">
            Anf. 8 Miljöminister LENA EK (C):
          </note>
          <u who="unknown" xml:id="i-cfed430c1946d92a-1" n="1f45e6dd">
            <seg n="e2fa0453">
              Fru talman! Ärade ledamöter och åhörare! Gunilla Carlsson i Hisings
              Backa har frågat mig på vilket sätt jag ska se till att ärendet
              om Göteborgs skärgårdsskjutfält ska beredas så att det blir ett
              beslut som tillvaratar både Försvarsmaktens och Göteborgs stads
              intressen.
            </seg>
          </u>
          <note n="c5c0dd8e">
            Bakgrunden till Gunilla Carlssons fråga är att miljöprövningsdelegationen
            vid Länsstyrelsen i Västra Götalands län den 21 december 2010
            lämnat Försvarsmakten tillstånd enligt miljöbalken till militär
            verksamhet vid Göteborgs skärgårdsskjutfält. Det beslutet har
            överklagats till mark- och miljödomstolen vid Vänersborgs tingsrätt,
            som med eget yttrande överlämnat ärendet till regeringen för prövning.
            Ärendet bereds för närvarande inom Regeringskansliet, Miljödepartementet.
          </note>
          <u who="unknown" xml:id="i-f3e15a727935e770-1" n="1f45e6dd">
            <seg n="49093761">
              Aktuellt skjutfält är en sådan miljöfarlig verksamhet som omfattas
              av tillståndsplikt enligt miljöbalken. Balkens krav innebär att
              en samlad prövning görs av de olika miljöeffekter som en verksamhet
              riskerar att medföra. En sådan prövning är viktig för att vi ska
              kunna upprätthålla skyddet för människors hälsa och för miljön.
            </seg>
            <seg n="d7535940">
              Regeringskansliet eftersträvar alltid att handlägga ärenden snabbt
              och effektivt utan att rättssäkerheten eftersätts. I vissa ärenden
              krävs att yttranden inhämtas från myndigheter och andra berörda.
              I det aktuella ärendet har bland annat kommunstyrelsen i Göteborgs
              kommun och miljö- och klimatnämnden i Göteborgs kommun beretts
              tillfälle att yttra sig. Jag kan inte föregripa prövningen av
              det aktuella ärendet, men som regel kommunicerar vi sådana yttranden
              med dem som överklagat ett beslut och med dem som ansökt om tillståndet.
            </seg>
            <seg n="fea2ca85">
              Jag kan försäkra Gunilla Carlsson att regeringens beslut kommer
              att vara förenligt med vår lagstiftning och våra internationella
              åtaganden på området.
            </seg>
            <seg n="2a2f56e3">
              Fru talman! Tack, miljöministern, för svaret! Min fråga har,
              som sagt, sin grund i det godkännande av utökade skjutövningar
              som Försvarsmakten har fått i Göteborgs skärgård. Det är ett beslut
              som har överklagats, precis som miljöministern säger i sitt svar
              till mig i dag.
            </seg>
            <seg n="a6d71db8">
              Jag, miljöministern och även tidigare försvarsminister Tolgfors
              har debatterat den här frågan i kammaren, men tyvärr har inte
              mycket hänt. Precis som miljöministern säger ligger frågan nu
              hos regeringen, på Miljödepartementet och på miljöministerns bord
              för att man ska fatta beslut om den.
            </seg>
            <seg n="ac7fabfd">
              Det här är en fråga som engagerar många i Göteborg. Det gör den
              eftersom den påverkar livssituationen för många men också utvecklingen
              av Göteborg som stad. Det handlar alltså inte bara om de 5 000
              åretruntboende, utan frågan är mycket större än så. Det handlar
              om miljön. Det handlar om djurlivet ute i skärgården. Det handlar
              om möjligheten för alla göteborgare men också för människor från
              andra delar av Sverige och världen att komma ut och besöka skärgården
              och njuta av bad och rekreation men också av det fantastiska djurlivet.
              Det handlar inte minst om att kunna marknadsföra Göteborg som
              turiststad.
            </seg>
            <seg n="cc15bf46">
              Som jag skriver i min fråga till ministern hotas nu denna del
              av Göteborg, eftersom försvaret har fått tillstånd att skjuta
              i området under 115 dagar under ett år. Enligt tillståndet kan
              de avlossa 1,3 miljoner skott. Det innebär ett skott var femte
              sekund. De har dessutom fått tillstånd till stora nationella och
              internationella övningar som ska ligga utöver dessa skjutövningsdagar
              och skott.
            </seg>
            <seg n="db56087b">
              När jag och miljöministern debatterade den här frågan i mars
              i år hade Skärgårdsuppropet, som är ett nätverk som har bildats
              i Göteborg och som är engagerat i frågan, pratat med personal
              på Miljödepartementet. Det visade sig att personalen på Miljödepartementet
              blev förvånad över att det var så många som bodde i området som
              tillståndet gällde, för det hade de ingen aning om. De trodde
              inte att det var så många som 5 000 som bodde året runt i södra
              skärgården och att det dessutom sommartid kanske är 10 00012 000
              personer som vistas där ute samtidigt som det ska vara skjutövningar.
            </seg>
            <seg n="33bb6022">
              I mars när vi diskuterade frågan här i kammaren hade miljöministern
              inte själv besökt området, och hon hade heller inte träffat de
              berörda. Men under tiden som vår interpellationsdebatt pågick
              öppnade miljöministern för att hon gärna ville se en dialog med
              de berörda.
            </seg>
            <seg n="6a4c25bf">
              Därför åkte jag hem och talade om för mina kamrater hemma i Göteborg
              att jag tyckte att de skulle bjuda ned miljöministern till Göteborg,
              så att hon verkligen fick möjlighet att besöka området och också
              få en dialog med de berörda.
            </seg>
            <seg n="147e13ea">
              De beslutade sig för att bjuda ned miljöministern och också försvarsministern,
              eftersom frågan berör båda departementen. Men då tackade både
              ministrarna nej till denna inbjudan med samma hänvisning som i
              dag, att frågan just nu bereds på departementet.
            </seg>
            <seg n="9524bfa5">
              Min fråga i dag till ministern blir då: Varför tackar ministern
              nej, om hon vill ha en dialog som hon öppnade upp för i en interpellationsdebatt
              med mig i mars månad, när det faktiskt fanns en chans att diskutera
              med göteborgarna?
            </seg>
          </u>
          <note n="6b9e6467">
            Anf. 9 GUNILLA CARLSSON i Hisings Backa (S):
          </note>
          <note type="speaker" n="05418a4a">
            Anf. 10 Miljöminister LENA EK (C):
          </note>
          <u who="unknown" xml:id="i-cfed430c1946d92a-2" n="1f45e6dd">
            <seg n="bafe16d3">
              Fru talman! Detta är ett stort och komplicerat miljöärende. Det
              innebär att det är många myndigheter och intressenter som ska
              ha möjlighet att dels yttra sig, dels uttala sig om de andras
              yttranden. Det gör tyvärr att det tar tid.
            </seg>
            <seg n="e1c99944">
              Vi försöker verkligen skynda på ärendet, eftersom vi är fullt
              medvetna om att människor bekymrar sig och att det är mycket diskussion.
              Men vi måste vara noggranna med den hantering som formellt ska
              ske i ett sådant här ärende.
            </seg>
            <seg n="50630556">
              Samrådsförfarande kan man också mycket väl ha. Det har varit
              uppvaktningar på departementet, och det är fortfarande så att
              jag väldigt gärna tar emot. Men jag får inte uttala mig i ett
              pågående ärende, för det är ministerstyre.
            </seg>
            <seg n="f97dd42a">
              Just nu bereds frågan. Men jag kan enligt grundlagen mycket väl
              lyssna och träffa människor som är bekymrade och funderar över
              vad som händer och förklara beslutsgången.
            </seg>
            <seg n="571c015c">
              Det har jag sagt att jag är beredd att göra, och det säger jag
              fortfarande att jag är beredd att göra. Att det sedan är ganska
              knökigt i min kalender och att man får vara ute i god tid för
              att hitta ett datum är en helt annan sak. Men mitt erbjudande
              att träffa representanter för dem som bor i området står självklart
              fortfarande kvar. Det är det arbetssätt som jag försöker ha som
              miljöminister när det gäller många av dessa stora och svåra frågor
              där vi har avvägningar mellan olika samhällsintressen.
            </seg>
            <seg n="f0b6abc0">
              Just den här frågan är mycket bekymmersam, eftersom det är två
              riksintressen som står emot varandra. Vi måste ha ett försvar.
              Det försvaret måste kunna öva. Det måste också kunna samöva med
              internationella styrkor för att det ska vara optimalt i händelse
              av kris. Det följer ett annat beslutssystem.
            </seg>
            <seg n="12fcbb1f">
              En miljöprövning ska avväga de olika riksintressena och samhällsintressena.
              Därför är det väldigt viktigt i en beredningsprocess att olika
              åsikter kan föras fram och att det också finns tid och möjlighet
              att kommentera yttranden från den andra sidan. Det är därför som
              det tar tid.
            </seg>
            <seg n="4cf22614">
              Jag är ledsen att det tar tid. Men det är också en grundbult
              i den demokratiska processen att olika intressen ska kunna både
              yttra sig själva men också yttra sig över motpartens inlagor.
            </seg>
          </u>
          <note n="9284a017">
            Anf. 11 GUNILLA CARLSSON i Hisings Backa (S):
          </note>
          <u who="unknown" xml:id="i-f3e15a727935e770-2" n="1f45e6dd">
            <seg n="5bd30e86">
              Fru talman! Det räcker inte med att miljöministern står här och
              talar om att hon så väldigt gärna vill ha en dialog, när hon sedan
              tackar nej när tillfälle faktiskt ges.
            </seg>
            <seg n="be864a64">
              Det var en öppen inbjudan. Miljöministern hade kunnat titta efter
              i sin almanacka var det hade funnits en lucka, för jag är ganska
              övertygad om att det hade funnits någon lucka om man bara hade
              velat få en dialog med både nätverket i skärgården och kommunstyrelsen
              i Göteborg.
            </seg>
            <seg n="75f0f557">
              Den här frågan skiljer inte kommunstyrelsen i Göteborg åt, utan
              det är faktiskt en enig kommunstyrelse som tycker att den utökade
              skjutverksamheten är anmärkningsvärd. Det är inte så att man från
              Göteborgs sida säger att man inte vill ha några skjutövningar
              alls. Också vi ser vikten av att det finns möjlighet att öva,
              om vi nu ska ha ett svenskt försvar, vilket vi tycker. Men det
              man motsätter sig är den utökade verksamheten.
            </seg>
            <seg n="7712e710">
              Man säger att det går att behålla verksamheten på den nivå som
              den har i dag. Det innebär att försvaret skulle kunna öva i Göteborgs
              skärgård. Vi ställer oss alltså bakom att det ska gå att öva det
              är jätteviktigt men det ska inte vara på den nivå som tillståndet
              tillåter, där dessutom de nationella och internationella övningarna
              ligger därutöver, vilket innebär att vi inte har en aning om hur
              mycket det blir.
            </seg>
            <seg n="d06b0e6b">
              Att miljöministern inte visar större engagemang i frågan tycker
              jag är anmärkningsvärt. Jag tror faktiskt att medborgarna i Sverige
              förväntar sig att en miljöminister ska engagera sig i de här frågorna.
              Jag vet att miljöministern har varit i Göteborg vid ett flertal
              tillfällen. Då hade man kunnat boka in någon timme med de intressenter
              som finns i Göteborg.
            </seg>
            <seg n="95d0b085">
              Att bara här i kammaren säga att man är intresserad av en dialog
              och sedan inte göra något för att få till en dialog tycker jag
              inte är trovärdigt, miljöministern.
            </seg>
            <seg n="6e5d14ae">
              Nu tycker jag att man ska ta frågan på allvar, ska se den som
              en viktig miljöfråga och också ska vilja att människor ska ha
              en möjlighet att fortsätta att bo och verka i Göteborgs södra
              skärgård, för det är precis det de vill.
            </seg>
          </u>
          <note type="speaker" n="2c26b397">
            Anf. 12 LARS JOHANSSON (S):
          </note>
          <u who="lars_johansson_8ee90d" xml:id="i-665ec4119c0854cf-0" n="a1a7ff93">
            <seg n="17cbedbc">
              Fru talman! Jag vill starkt understryka det som Gunilla Carlsson
              sade: Det här är en viktig fråga i Göteborg.
            </seg>
            <seg n="f566a45d">
              Lena Ek säger att hon inte har haft tid med en dialog med Göteborg
              och dem som har överklagat beslutet. Det tycker jag låter lite
              märkligt. Som politiker måste man ändå ha utrymme för det. Det
              har förekommit dialog i Göteborg mellan kommunstyrelsen och de
              boende i södra skärgården, och socialdemokratiska riksdagsledamöter
              har haft dialog med dem.
            </seg>
            <seg n="3f6453d0">
              Det är faktiskt 21 månader sedan beslutet togs, i december 2010.
              Det har gått ganska lång tid, så det har varit gott om tid att
              ha en dialog.
            </seg>
            <seg n="203cd76d">
              Det är kanske så att man i Helsingfors inte riktigt vet hur skärgården
              i Göteborg ser ut. Man ska komma ihåg att det vi talar om är inre
              skärgård, innanför den yttre farleden, innanför Vinga fyr, innanför
              Trubaduren och Tistlarna, alltså den inre delen.
            </seg>
            <seg n="3f3a12d6">
              Göteborg har till skillnad från Helsingfors en liten skärgård.
              Det är därför som det är så oerhört angeläget att man är klar
              över hur miljön är på plats innan man fattar ett beslut. Vi i
              Göteborg har uppfattat att detta beslut har fattats långt från
              Göteborg utan någon kontroll av läget på plats.
            </seg>
            <seg n="2df6d40c">
              Precis som Gunilla Carlsson säger är det fråga om ett levande
              samhälle. Förutom det som framgår av interpellationen finns flera
              skolor på Styrsö och Brännö, äldreboenden och kyrkor och så vidare.
              Det är alltså fråga om ett levande samhälle. För inte så länge
              sedan fanns även en stadsdelsnämnd som ansvarade för hela området
              i ungefär 20 år. Det är ett levande samhälle. Därför är frågan
              så oerhört viktig. Att sedan länsstyrelsen kan hävda att det går
              att skjuta i 115 dagar är helt otroligt. Det är fråga om ett befolkat
              område. Det är inte bara fråga om de som bor där utan även om
              de människor som befinner sig där för rekreation, framför allt
              under sommaren men även under höst och vår. De seglar, fiskar
              och så vidare.
            </seg>
            <seg n="59d0fcdf">
              Det förekommer ett aktivt liv i området. Det är inget som är
              dött. Det är en levande skärgård där folk bor året runt och där
              många vistas på sommaren. Därför måste denna fråga hanteras på
              ett grannlaga sätt, och man måste diskutera med dem som finns
              på plats. Det är förvånande att man inte ens har haft kontakt
              med kommunstyrelsen i Göteborg eller besökt Göteborg för att diskutera
              frågan.
            </seg>
            <seg n="c7286c6c">
              Tidigare under åren har vi haft diskussioner om försvarsnedläggelser
              och liknande. Då har ministrarna kommit till Göteborg och diskuterat
              med lokala politiker hur de ser på situationen. Sedan är man inte
              alltid överens med det som sedermera blir beslutet, men man har
              varit på besök. Det har miljöministern inte gjort i det här fallet,
              vilket är ytterst förvånande.
            </seg>
            <seg n="2e454207">
              Av interpellationssvaret framgår att ministern inte vill föregripa
              prövningen av ärendet, men att man som regel kommunicerar sådana
              yttranden med dem som överklagat ett beslut. Då vill jag ställa
              en rak fråga: Innebär det att man inte kommer att kommunicera
              frågan med kommunstyrelsen i Göteborg, som bara kan yttra sig,
              innan man fattar beslut?
            </seg>
          </u>
          <note type="speaker" n="30f94233">
            Anf. 13 Miljöminister LENA EK (C):
          </note>
          <u who="unknown" xml:id="i-cfed430c1946d92a-3" n="1f45e6dd">
            <seg n="d8f8e7ee">
              Fru talman! Nu får vi räta upp debatten lite grann. Ärendet kom
              in till Miljödepartementet i januari i år. Innan dess låg det
              hos mark- och miljödomstolen, som har varit i Göteborg, haft syn
              på stället, sammanträtt och diskuterat frågan.
            </seg>
            <seg n="ba445b74">
              Nu ligger ärendet i Regeringskansliet. Det innebär att ärendet
              är öppet. Alla intresserade parter, också enskilda, har möjlighet
              att lämna in yttranden. Dessa yttranden kräver en viss tid. Det
              säger reglerna och det är viktigt. Sedan kan dessa yttranden kommuniceras
              med varandra och innebära nya yttranden.
            </seg>
            <seg n="6a8daa0e">
              När vi sedan ser vad de olika parterna har sagt i de olika delfrågorna
              i ärendet är det naturligtvis bra att också ha ett samråd, det
              vill säga man träffas, diskuterar och lyssnar på varandra. Det
              här sker enligt samma mall som för alla andra ärenden.
            </seg>
            <seg n="2ca98293">
              Jag förstår att de som bor i området är bekymrade och funderar
              över vad som händer. Jag förstår också att de tycker att den sammantagna
              processen i alla de olika sex stegen har tagit lång tid. Det är
              så med komplicerade miljöärenden. Icke desto mindre har jag inlett
              ett arbete i en femstegsraket som jag har redogjort för i annat
              sammanhang i kammaren för hur vi ska få en snabbare miljöprövning,
              som ur miljösynpunkt fortfarande är effektiv, tydlig och transparent
              för de inblandade.
            </seg>
            <seg n="f7abb5e8">
              Nu lever vi med de regler vi har, och det är viktigt att följa
              dem. I regelsystemet finns möjligheter det vet interpellanten
              för alla berörda att yttra sig, att begära samråd, att finnas
              med i hela diskussionen. Men det tar lite tid när olika myndigheter
              och intressenter ska få tid på sig att yttra sig, ärendet ska
              hanteras i departement och sedan ska de yttra sig igen.
            </seg>
            <seg n="a340e5ad">
              Vi försöker ärligt att skynda på ärendet. Vi försöker ärligt
              att ha en diskussion med försvaret om hur mycket övningstid som
              behövs. Det är precis den avvägningen som just nu pågår. Olika
              intressenters åsikter ska vägas samman.
            </seg>
            <seg n="4d42821b">
              Det här är ingen lätt fråga. Vi behöver en levande skärgård.
              Vi behöver ett fungerande försvar. När samhällsintressen på det
              sättet stöter emot varandra måste det få ta en viss tid att reda
              ut saker och ting.
            </seg>
            <seg n="2550f8ac">
              Jag träffar gärna berörda och lyssnar på dem. Det står jag fortfarande
              fast vid.
            </seg>
          </u>
          <note n="aa98ce0a">
            Anf. 14 GUNILLA CARLSSON i Hisings Backa (S):
          </note>
          <u who="unknown" xml:id="i-f3e15a727935e770-3" n="1f45e6dd">
            <seg n="d2c18418">
              Fru talman! Vad bra! Då finns det två protokoll där det framgår
              att miljöministern gärna lyssnar och vill ha en dialog. Sedan
              ska den fullföljas. Jag förutsätter att miljöministern gör detta.
              Det räcker inte att stå här och säga att man vill ha en dialog,
              och sedan när intressenterna faktiskt bjuder in till dialog väljer
              man att tacka nej. Det är inte trovärdigt. Då måste man agera
              utifrån det man säger i kammaren.
            </seg>
            <seg n="5d17b287">
              Jag menar absolut inte att det här är en enkel fråga. Men man
              måste ändå öppna för att tala med de intressenter som finns, vara
              lite intresserad och, som Lars Johansson säger, titta på hur området
              ser ut. Tydligen har miljöministern medarbetare som inte har varit
              medvetna om att det bor 5 000 personer där dessa skjutövningar
              ska genomföras. Det är 5 000 under halva året och dubbelt så många
              sommartid. Det har stor betydelse för göteborgarna och för Göteborg
              som turiststad att vi kan använda vår skärgård.
            </seg>
            <seg n="3630af6a">
              Vi säger inte att det inte ska vara några skjutövningar alls.
              Redan i dag sker skjutövningar. Vi säger att de kan behållas på
              dagens nivå. Men att barn, unga och vuxna ska behöva lyssna på
              skjutövningar under både vaken och icke-vaken tid är inte särskilt
              bra. Jag hoppas att miljöministern tar med sig detta och lyssnar.
            </seg>
            <seg n="ae4f2f1d">
              Om nu miljöministern inte kan tänka sig att ta sig till Göteborg
              tre timmar med X 2000 ska jag säga till mina partikamrater att
              ta tåget och besöka miljöministern. Här är det viktigt att lyssna.
              Jag tar med mig protokollet från dagens debatt och hoppas på en
              dialog.
            </seg>
          </u>
          <note n="d0d95542">
            I detta anförande instämde Mattias Jonsson (S).
          </note>
          <note type="speaker" n="a9d1801f">
            Anf. 15 LARS JOHANSSON (S):
          </note>
          <u who="lars_johansson_8ee90d" xml:id="i-665ec4119c0854cf-1" n="a1a7ff93">
            <seg n="9be38f6f">
              Fru talman! Jag ställde en rak fråga till Lena Ek om ministern
              tänkte träffa kommunstyrelsen i Göteborg för att föra en dialog
              eller inte. Jag fick inget svar. Jag förväntar mig ett svar i
              nästa inlägg från miljöministern. Det är dessutom en enig kommunstyrelse
              som den 14 juni bjöd in miljöministern till Göteborg. Det har
              gått många månader sedan dess.
            </seg>
            <seg n="cbe43bb7">
              Problemet är att det blir en död hand över området i övrigt.
              Det gäller bostadsbyggande och planering för området. Man vet
              inte hur man ska hantera detta eftersom man inte vet om det ska
              bli en omfattande skjutning över människorna. Det är vad det är
              fråga om. Det blir skjutning över hus och de människor som bor
              på de sex bebodda öarna under dessa 115 skjutdagar.
            </seg>
            <seg n="f071f024">
              Jag kan förstå att miljöministern måste ta in olika intressenters
              yttranden och tala med Försvarsmakten det inser jag också och
              med miljömyndigheten. Men att göra frågan så komplicerad tycker
              jag ändå verkar vara en väldig överdrift.
            </seg>
            <seg n="7b1a3e53">
              Det är inte första gången man diskuterar hur ett skjutfält ska
              se ut och hur många skjutdagar det ska vara. Det är en återkommande
              fråga från Försvarsmakten som alltid vill ha så många skjutdagar
              som möjligt och kunna skjuta så många skott som möjligt på väldigt
              många platser i Sverige. Därför måste man alltid ställa det i
              relation till de miljökonsekvenser som det får.
            </seg>
            <seg n="1a863a8c">
              Här har det också tidigare varit skjutövningar. Vad det nu handlar
              om är att man vill utöka detta så våldsamt, till 115 dagar. Alla
              måste inse att det är helt otroligt. Vad skulle hända i Vaxholm
              om man började skjuta över Vaxholm 115 dagar om året? Jag tror
              inte att Försvarsmakten många av dem bor där ute skulle komma
              med ett sådant förslag. Men de bor inte nere i Göteborg. Därför
              kommer de med så otidsenliga förslag.
            </seg>
          </u>
          <note type="speaker" n="00ec04db">
            Anf. 16 Miljöminister LENA EK (C):
          </note>
          <u who="unknown" xml:id="i-d4e17a7900da4469-3" n="1f45e6dd">
            <seg n="db4571d0">
              Fru talman! Vi behöver ett fungerande försvar. Detta försvar
              behöver kunna öva i olika naturtyper i Sverige och behöver även
              kunna ha internationella övningar.
            </seg>
            <seg n="806bbeb8">
              Vi behöver också ha en fungerande miljö och en fungerande boendemiljö.
              Avvägningen mellan de här olika riksintressena sker just vid miljöprövningen.
            </seg>
            <seg n="c014c4b7">
              Frågan om Göteborgs skärgårdsskjutfält har överklagats i många
              olika led och ligger nu hos regeringen. Miljödepartementet bereder
              frågan. Det har vi gjort sedan i januari. Det innebär att vi hunnit
              ta in yttranden från olika intressenter. Det är fullt fritt också
              för enskilda, alla föreningar och alla politiska organisationer
              att yttra sig i ett sådant här förfarande. Man ska också kunna
              yttra sig över varandras yttranden.
            </seg>
            <seg n="63c99e63">
              Den här processen pågår. Vi försöker göra det så snabbt och så
              rejält och transparent som det bara är möjligt.
            </seg>
            <seg n="3b49f32b">
              Självklart vet både Miljödepartementet och Försvarsdepartementet
              hur det ser ut i Göteborgs skärgård, så vi kan kanske sluta med
              detta med att det är en överraskning att människor bor där. Det
              tycker jag är ganska fånigt. Det är klart att alla vet det. De
              flesta av oss har väl njutit av att i olika sammanhang vara i
              de här områdena och besökt rätt många människor som vi känner
              i de här områdena, så det argumentet kan vi kanske sortera ut.
            </seg>
            <seg n="133db910">
              Självklart träffar jag gärna dem som vill diskutera sådana här
              frågor. Även om jag inte kan uttala mig mitt under beredning kan
              jag alltid lyssna.
            </seg>
            <seg n="ba151d06">
              Och självklart kan jag naturligtvis träffa kommunstyrelsen i
              Göteborg. Det är inga problem alls. Det gäller bara att hitta
              en tid. Så det raka svaret på frågan blir ett ja.
            </seg>
            <seg n="5a52cb51">
              Jag hoppas att vi kan bli färdiga med det här ärendet så snart
              som möjligt, eftersom jag vet att det har pågått i sex olika omgångar
              i olika instanser under en lång tid. Jag vill också bli klar med
              detta, kan jag säga.
            </seg>
          </u>
          <note n="9bf93865">
            Överläggningen var härmed avslutad.
          </note>
          <note n="fc70ff46">
            9 § Svar på interpellation 2012/13:5 om Sveriges kvalitetsutvärderingssystem
            för den högre utbildningen
          </note>
          <note type="speaker" n="825c0161">
            Anf. 17 Utbildningsminister JAN BJÖRKLUND (FP):
          </note>
          <u who="jan_bjorklund_b0359f" xml:id="i-d4e17a7900da4469-4" n="12058714">
            <seg n="e51c55dc">
              Fru talman! Ibrahim Baylan har frågat mig hur jag kommer att
              agera för att återupprätta förtroendet för den högre utbildningen
              i Sverige och möjliggöra att det svenska kvalitetsutvärderingssystemet
              för den högre utbildningen återigen håller europeisk standard.
            </seg>
            <seg n="37bbc767">
              Låt mig deklarera att svensk högre utbildning håller hög klass
              och åtnjuter stort förtroende internationellt. Enqas ställningstagande
              om medlemskap för Högskoleverket ger inte anledning att ändra
              denna bedömning.
            </seg>
            <seg n="b80a54f4">
              Den övergripande inriktningen, med fokus på utbildningens resultat
              vid kvalitetsutvärdering av högre utbildning, finns det inte skäl
              att ändra. Även Enqua påtalar vikten av att beakta utbildningens
              resultat vid utvärdering. Enqua framhåller också att de inte ser
              någon motsättning mellan de europeiska riktlinjerna för kvalitetssäkring
              och att utvärdera utbildningens resultat. Däremot menar Enqa att
              det svenska systemet för kvalitetsutvärdering behöver kompletteras,
              framför allt för att tydligare stötta universitet och högskolor
              i deras utvecklingsarbete.
            </seg>
            <seg n="3f491ca0">
              Universitetskanslersämbetet, UKÄ, som ersätter Högskoleverket
              från årsskiftet, kommer att få frihet att utveckla och komplettera
              systemet för kvalitetsutvärdering i nära dialog med universitet
              och högskolor. UKÄ ska återkomma till Enqa med nödvändiga kompletteringar
              inom två år. Samtidigt ska Enqa å sin sida arbeta med den revidering
              av riktlinjerna för kvalitetssäkring som utbildningsministrarna
              inom Bolognaprocessen i våras beslutade ska ske. Högskoleverket
              från årsskiftet UKÄ kommer att vara en aktiv part i Enqas utvecklingsarbete
              med de europeiska riktlinjerna. Jag ser med tillförsikt fram emot
              att UKÄ efter denna period ska kunna fortsätta att vara medlem
              i Enqa.
            </seg>
          </u>
          <note type="speaker" n="f7fc8ed4">
            Anf. 18 IBRAHIM BAYLAN (S):
          </note>
          <u who="ibrahim_baylan_257c17" xml:id="i-a9d41e138769b617-0" n="e7c90424">
            <seg n="44189699">
              Fru talman! Jag vill tacka utbildningsministern för svaret. Det
              här är en fråga som nu stötts och blötts i många år. Bakgrunden
              är att den dåvarande nya borgerliga regeringen gav den dåvarande
              ledningen för Högskoleverket i uppdrag att ta fram ett nytt utvärderingssystem
              för högre utbildning i Sverige.
            </seg>
            <seg n="ccf5bd8b">
              Den dåvarande ledningen på Högskoleverket tog uppgiften på stort
              allvar och tog i dialog med högskolevärlden, med universitet och
              högskolor, fram ett helt nytt system för kvalitetsutvärdering
              av svensk högre utbildning och forskning.
            </seg>
            <seg n="34c7ef30">
              Det förslag som Högskoleverket lade fram kasserades omedelbart
              av Utbildningsdepartementet, av den dåvarande utbildningsministern
              och av statssekreteraren. Man satte i stället i gång med att ta
              fram ett eget förslag som hade just det fokus som Jan Björklund
              nu redogjort för. Resultatet skulle vara det absolut viktigaste.
            </seg>
            <seg n="ba2c2ff1">
              Lena Adamson, som då var expert på Högskoleverket och som i dag
              är expert på europeisk nivå hon är docent och specialiserad på
              just kvalitetsutvärderingssystem skrev: Vi, liksom landets rektorer,
              har nu fått en detaljerad beskrivning av departementets eget förslag
              på nytt utvärderingssystem. Förslaget är ett rent lekmannaförslag.
            </seg>
            <seg n="0bd104f4">
              Protester kom från högskolevärlden, från rektorer och Högskoleverket.
              Regeringen valde att helt strunta i dessa. Man införde sitt eget
              system som enligt expertisen betecknades som lekmannaförslag.
            </seg>
            <seg n="2f7132f6">
              Åren går. Vi har nu haft systemet i några år. I våras kom den
              första allvarliga signalen från europeiskt håll om att detta inte
              var hållbart, att utvärderingssystemet inte var sådant att det
              höll europeisk standard och att Sverige och därmed Högskoleverket
              kunde uteslutas ur det gemensamma arbetet med kvalitetsutvärderingssystem.
            </seg>
            <seg n="aca37820">
              I samband med den varningen ställde jag den 23 april en interpellation
              till utbildningsminister Jan Björklund och frågade i debatten:
              Vilka åtgärder avser statsrådet att vidta med tanke på den ändå
              ganska svidande kritik som nu kommer från i det här fallet europeiskt
              håll?
            </seg>
            <seg n="13cd3478">
              Beskedet och svaret från utbildningsministern var: Inget alls.
              Utbildningsministern fortsatte med att redogöra för sin syn på
              det hela:
            </seg>
            <seg n="980a2541">
              Jag tar detta med ro. Det är ytterst osannolikt att Sverige skulle
              bli ensamt på detta spår. Tvärtom är stora delar av Europa på
              väg åt vårt håll.
            </seg>
            <seg n="f4a505b2">
              Fru talman! Fem månader senare ser vi resultatet. Enqa, den europeiska
              kvalitetsutvärderingsorganisation som Sverige en gång i tiden
              var med och bildade, har nu meddelat att Högskoleverket inte längre
              är en fullvärdig medlem.
            </seg>
            <seg n="c7e3cae1">
              Fru talman! Detta är naturligtvis pinsamt för en utbildningsnation
              som har så höga ambitioner med sin högre utbildning.
            </seg>
            <seg n="a5d457e7">
              Men det handlar inte bara om att det är generande, utan vi som
              tror på rörlighet över gränserna och att högre utbildning blir
              bättre om man har ett utbyte med andra delar av Europa ser detta
              som en stor fara för att vår utbildning och vårt rykte devalveras.
              Sveriges rykte som utbildningsnation står på spel.
            </seg>
            <seg n="6b354a7a">
              Då blir min fråga till utbildningsministern: Det är bra att ni
              delvis backar här, men varför ska det ta så lång tid? Varför inte,
              utbildningsministern, backa hela vägen? Ta skeden i vacker hand
              och använd det kvalitetsutvärderingssystem som Högskoleverket
              tillsammans och i dialog med högskolan tog fram 2009! Varför vänta
              ytterligare två år och därmed utsätta svensk högre utbildning
              för nesan att inte vara kompatibel med övriga Europas?
            </seg>
          </u>
          <note type="speaker" n="f494dd7a">
            Anf. 19 Utbildningsminister JAN BJÖRKLUND (FP):
          </note>
          <u who="jan_bjorklund_b0359f" xml:id="i-d4e17a7900da4469-5" n="12058714">
            <seg n="fbe93b73">
              Fru talman! Det är en väldigt obalanserad beskrivning som Ibrahim
              Baylan nu ger. Den europeiska utvärderingsorganisationen är inte
              en del av EU-systemet, utan det är en privaträttslig organisation,
              Enqa, som har riktat kritiska synpunkter mot vårt utvärderingssystem.
              Det är dock inte någon kritik som på något sätt ifrågasätter grundprincipen
              i det nya systemet. Det är på vissa punkter som vi kommer att
              behöva komplettera systemet.
            </seg>
            <seg n="f80fff7b">
              Detta ska då ses mot bakgrund av att vi helt lade om utvärderingen
              av svenska högskolor och universitet för fyra år sedan efter de
              beslut som fattades och som Ibrahim Baylan riktigt redogjorde
              för. Det var en total omläggning. Den var kontroversiell i den
              svenska högskolesektorn, och där har Ibrahim Baylan också rätt.
              Det var inte så att hela sektorn var enig tvärtom. De flesta tyckte
              helt olika, som ofta i högskolesektorn.
            </seg>
            <seg n="9063ffde">
              Vi lade om den helt och hållet, därför att ni på er tid utvärderade
              hur man jobbade ute på lärosätena. Vi anser att målstyrning innebär
              att staten i stället ska utvärdera resultaten av utbildningen,
              inte hur man lägger upp undervisningen och utbildningen. Det ligger
              i professorers, doktorers och lektorers professionella uppdrag
              att själva avgöra. Det är inte jag som ska avgöra. Det är inte
              Universitetskanslern som ska avgöra. Det är lärosäten och lärare
              själva som ska avgöra hur man lägger upp sin undervisning. Det
              är inte det som ska utvärderas, utan det är vad studenterna kan
              när de går ut därifrån.
            </seg>
            <seg n="1e721e8b">
              Det är på samma sätt som Ibrahim Baylan och jag, gemensamt på
              många sätt, har genomfört system för att utvärdera resultaten
              i skolväsendet. Vi granskar ju inte exakt vilken pedagogik lärarna
              använder. Vi kollar resultaten när eleverna går ut och ser var
              det är för många underkända och hur många som är godkända. Det
              blir samma sak här. Det är samma system vi har infört.
            </seg>
            <seg n="b0c6d7c1">
              Detta har Enqa godkänt och säger att det är bra att man utvärderar
              resultat. Det är helt okej; det finns ingen invändning. Sedan
              finns det en del anmärkningar där vi behöver komplettera det svenska
              systemet. Men försök inte att få det att låta som att Enqa, den
              europeiska organisationen, skulle ha underkänt huvudprinciperna
              i den stora omläggning som har skett, för det är inte sant! De
              har sagt att det är helt okej att granska resultaten på det sätt
              som vi gör. Vi behöver dock komplettera, och det är på tre punkter
              vi behöver komplettera.
            </seg>
            <seg n="90037988">
              För det första behöver det inre kvalitetssäkringsarbetet på lärosätena
              utvärderas. Det tycker jag är bra. Jag har absolut inga invändningar
              mot det. Vi går inte in och kollar kvaliteten i undervisningen
              det kollar man genom att kolla resultaten. Men att man har ett
              kvalitetssäkringsarbete processer för detta i ett genomtänkt arbete
              är bra.
            </seg>
            <seg n="f29f59a0">
              För det andra anser man att vi utifrån de här utvärderingarna
              ska kunna föra tillbaka ett slags utvecklingsarbete till högskolorna.
              Det är också utmärkt.
            </seg>
            <seg n="4af47c93">
              För det tredje anser man att Högskoleverket, eller UKÄ i framtiden,
              bör ha en större självständighet. Det är också tanken med det
              nya UKÄ att de ska ha det.
            </seg>
            <seg n="ede8667e">
              Jag ser inga som helst problem med att tillmötesgå de synpunkter
              som Enqa har haft. Grundprincipen att det är resultatet som ska
              utvärderas av den svenska högre utbildningen och inte hur man
              undervisar kommer att ligga fast om den här regeringen sitter
              kvar. Sedan får ni göra på något annat sätt, om ni vill gå tillbaka
              till att granska pedagogiken eller vad det är, om ni skulle vinna.
              Men för oss ligger grundprincipen fast. Däremot ser jag inga som
              helst problem med att tillmötesgå de synpunkter som Enqa har haft.
              Detta kommer inte regeringen att bestämma om, utan det kommer
              det nya UKÄ att få fullständig frihet att göra.
            </seg>
            <seg n="a8e58410">
              Regeringen kommer inte att gå in och peta i detta, utan Universitetskanslerämbetet
              kommer från och med den 1 januari att ha mandat att göra ändringar
              och att tillgodose de synpunkter som finns. Grunderna som riksdagsmajoriteten
              har slagit fast kommer att ligga fast också i framtiden.
            </seg>
          </u>
          <note type="speaker" n="c23824c8">
            Anf. 20 IBRAHIM BAYLAN (S):
          </note>
          <u who="ibrahim_baylan_257c17" xml:id="i-a9d41e138769b617-1" n="e7c90424">
            <seg n="9f6ea013">
              Fru talman! Jag uppfattar utbildningsministerns andra svar här
              nu som att han försöker backa från vad han läste upp i det första
              skedet. Tyvärr får jag känslan att utbildningsministern återigen
              försöker förminska detta problem. Det är bara det att jag inte
              ser hur det här skulle kunna bli värre ur ett europeiskt perspektiv.
            </seg>
            <seg n="86bb6a8d">
              Vi har fått besked, utbildningsministern och det är viktigt att
              ta till sig om att med nuvarande utvärderingssystem och ordning
              är vi inte längre medlemmar i det europeiska samarbetet som handlar
              om att kvalitetsutvärdera högre utbildning. Det riskerar att förminska
              vårt anseende som utbildningsnation när det gäller högre utbildning.
              På vilket sätt skulle det kunna bli ännu värre?
            </seg>
            <seg n="d8ed5410">
              När jag hör utbildningsministerns andra svar får jag samma känsla
              som i den första interpellationsdebatten som vi hade här om detta,
              den 8 maj tidigare i år. Då lät det precis likadant, att detta
              var någonting som jag hade missförstått. Du sade: Jag tar detta
              med ro. Och nu låter det likadant. Jag blir väldigt orolig när
              jag hör detta, utbildningsministern. Jag tror att det är viktigt
              att ta till sig den kritik som kommer och att göra rejäla förändringar
              i systemet.
            </seg>
            <seg n="825a6f2f">
              Ja, resultat är en viktig del av ett utvärderingssystem. Men
              det kan inte vara det enda man utvärderar, utan det måste naturligtvis
              också handla om möjligheter till kvalitetsutveckling som vi resonerar
              om.
            </seg>
            <seg n="1de618fa">
              Utbildningsministern säger precis samma sak som han sade i maj,
              och jag citerar återigen ur den interpellationsdebatten: Jag kan
              säga att det här systemet att utvärdera resultat kommer att ligga
              fast om jag är utbildningsminister. Ja, du är fortfarande utbildningsminister
              och du låter likadant. Om detta fortsätter på detta vis sätter
              den borgerliga regeringen hela den högre utbildningens anseende
              på spel genom detta agerande. Varför inte visa lite ödmjukhet?
              Varför inte damma av det förslag som var genomarbetat, som var
              framtaget i dialog med högskolor och universitet, och se till
              att vi så snabbt som möjligt kan komma på rätt spår igen? Jag
              tror att det är viktigt och nödvändigt för svensk högre utbildnings
              anseende att vi kan visa att vi har ett kvalitetsutvärderingssystem
              som är kompatibelt med övriga Europas.
            </seg>
            <seg n="9e83b543">
              Utbildningsministerns uppfattning att övriga Europa går åt vårt
              håll, som han också gett uttryck för nu, verkar inte alls stämma.
              Så lät det i april, att de övriga europeiska länderna var på väg
              åt vårt håll. Ja, det kanske de var men för att kicka ut oss,
              utbildningsministern, visade det sig. Ta till dig detta och förneka
              det inte! Backa hela vägen och se till att vi får ett kvalitetsutvärderingssystem
              som är just detta, ett system som mäter kvalitet. Resultat är
              en viktig ingrediens, men det är inte hela kvalitetsutvärderingssystemet.
            </seg>
            <seg n="30bf90e2">
              Det var en klok person som bad mig fråga utbildningsministern
              om han skulle vara beredd att låta sig opereras av en kirurg genom
              att bara bedöma kirurgens studenters litterära essäer och PM,
              om det skulle kunna vara tänkbart. Jag tror att de allra flesta
              nog skulle tycka att det vore ett ganska absurt sätt att utvärdera
              kirurgen att bara titta på vilka essäer som hans studenter skrivit.
            </seg>
            <seg n="56874b9c">
              Fru talman! Jag återkommer till mina frågor. Varför har inte
              regeringen hittills tagit till sig detta? Och är regeringen nu
              beredd att backa hela vägen och se till att vi får ett kvalitetsutvärderingssystem
              som är kompatibelt med övriga Europas och som gör att anseendet
              för utbildning i Sverige kan återupprättas?
            </seg>
          </u>
          <note type="speaker" n="c1725f21">
            Anf. 21 Utbildningsminister JAN BJÖRKLUND (FP):
          </note>
          <u who="jan_bjorklund_b0359f" xml:id="i-d4e17a7900da4469-6" n="12058714">
            <seg n="ef63243c">
              Fru talman! Det var ett antal felaktigheter som förekom i Ibrahim
              Baylans senaste inlägg. Det ena var att Sverige inte längre skulle
              vara medlem i Enqa. Det är totalt fel. Högskoleverket är fortsatt
              medlem i Enqa, och medlemskapet prövas regelbundet. Om två år
              ska det prövas på nytt. Under tiden kommer också vårt kvalitetsutvärderingssystem
              att utvecklas. Det är det som alla länder håller på med.
            </seg>
            <seg n="9256cba8">
              Det är ungefär samma debatt som fördes i skolväsendet för 25
              år sedan och som ledde till att man gick över från att granska
              skolväsendet förut granskade man lärartäthet, klasstorlekar och
              liknande till att nu i stället granska hur många som är godkända
              respektive underkända. Det är en utveckling som vi gemensamt har
              varit överens om, att det är så det bör gå till.
            </seg>
            <seg n="5314371a">
              Det var en stor debatt för 25 år sedan i skolväsendet om vad
              som skulle granskas, om det var kunskapsnivån eller vad det egentligen
              var, och sedan lade man om hela utvärderingssystemet. På samma
              sätt pågår det en stor debatt i europeiska högskolekretsar om
              hur man ska utvärdera. En del vill gå framåt, och en del vill
              hålla fast vid det gamla. Det finns många kretsar som vill konservera
              och andra som vill förnya, och så är det här också. De här krafterna
              finns också i det europeiska högskoleväsendet.
            </seg>
            <seg n="c07ac055">
              Jag tycker att det är ett stort steg framåt att Enqa nu, med
              svensk medverkan, har bestämt sig för att vi ska förnya de europeiska
              riktlinjerna mer i riktning mot resultat. Det är bra; det är en
              modernisering. Sverige är medlem i Enqa. Sverige och den svenska
              högskolemyndigheten kommer fortsatt att vara medlem i Enqa. Backa
              hela vägen, säger Ibrahim Baylan. Menar han allvar? Vet han vilken
              kritik det gamla systemet utsattes för?
            </seg>
            <seg n="fede494f">
              Man kan inte säga att det var framtaget i enighet. Det var ju
              en totalsågning från de svenska rektorerna av det system som fanns
              i utbildningsdepartementet på Baylans tid. De ville inte ha det
              systemet. Det var därför alla eftersökte ett nytt system.
            </seg>
            <seg n="c7fbf489">
              Det finns debattartiklar, från 2006 fram till 2008 innan vi införde
              det nya systemet, av de ledande svenska högskolerektorerna som
              totalsågade det gamla systemet. Backa hela vägen, säger Ibrahim
              Baylan. Ska vi gå tillbaka till det ålderdomliga systemet att
              utvärdera utbildning? Jag tycker inte det. Jag tänker inte backa
              hela vägen. Det kan Baylan få göra. Jag vill se framåt.
            </seg>
            <seg n="b2c5614d">
              Det handlar om att utvärdera resultat. Men systemet kommer att
              behöva kompletteras på några punkter. Det har jag inga svårigheter
              med. Jag tycker att det är bra om det kompletteras. Jag behöver
              inte göra det, och regeringen behöver inte göra det. Det kommer
              Universitetskanslerämbetet att göra. Det ligger helt inom ramen
              för myndigheternas eget ansvar. Det behövs inga nya riksdagsbeslut.
            </seg>
            <seg n="70e5d9cf">
              Jag ser framför mig att det kommer att kompletteras på de punkter
              som Enqa anför. Huvudfokus kommer att ligga fast på vad studenterna
              kan när de kommer ut. Det är skillnaden mellan regelstyrning och
              målstyrning. Vi har gått ifrån regelstyrning. Vi sätter upp examensmål
              för högre utbildning. Vad ska juridikstudenterna kunna? Vad ska
              läkarna kunna? Vad ska man kunna när man tar olika examina? Vi
              sätter upp examensmål som finns i högskoleförordningen. Man utvärderar
              om studenterna har uppnått målen eller inte. Det är ju det viktigaste,
              inte att kolla lärartätheten på utbildningen, som man gjorde förr.
            </seg>
            <seg n="c6721d58">
              Det här är rätt reform. Det är en modernisering av utvärderingen.
              Jag håller med om att den behöver kompletteras på några punkter.
              Det ligger helt inom ramen för det mandat som myndigheterna har.
            </seg>
          </u>
          <note type="speaker" n="d932635a">
            Anf. 22 IBRAHIM BAYLAN (S):
          </note>
          <u who="ibrahim_baylan_257c17" xml:id="i-a9d41e138769b617-2" n="e7c90424">
            <seg n="455598a4">
              Fru talman! Jag blir allt oroligare ju längre den här debatten
              fortgår. I svaret fanns det en viss ödmjukhet inför beskedet att
              Högskoleverket inte längre är fullvärdig medlem i Enqa. Det riskerar
              anseendet för högre utbildningar på våra universitet och högskolor.
              I svaret fanns en ödmjuk linje från regeringen att det behöver
              kompletteras och att det kanske inte var helt rätt tänkt.
            </seg>
            <seg n="c193d649">
              Nu är det plötsligt vi som har missförstått. Utbildningsministern
              menar att alla andra är på väg åt vårt håll. Det är inte så. Det
              känns som om regeringen och utbildningsministern befinner sig
              i en bubbla där det inte går att ta till sig verkligheten. Det
              går inte att förneka verkligheten.
            </seg>
            <seg n="68d45a53">
              Det lät likadant i maj. Då var detta ett missförstånd. Det var
              något som vi hade hittat på. Nu kom det ett besked från europeiskt
              håll om att vår myndighet för högskoleutvärderingar inte längre
              räknas som fullvärdig medlem. I detta finns det en stor risk,
              förutom att det är pinsamt för en nation som har högskolor och
              universitet som vi vill ska ligga i topp europeiskt och globalt.
            </seg>
            <seg n="12fa8bfb">
              Utbildningsministern missförstår medvetet vad jag säger. Jag
              pratar naturligtvis om det kvalitetsutvärderingssystem som Högskoleverket
              tog fram 2009 som alla var överens om, utom utbildningsministern
              och statssekreteraren på Utbildningsdepartementet.
            </seg>
            <seg n="d5c07203">
              Det skulle med lätthet kunna uppdateras och införas ganska raskt
              i stället för att låta oss ligga i detta limbo som innebär att
              Sverige står utanför det europeiska samarbetet. Även om utbildningsministern
              verkar ha stort självförtroende och tro att vi ska påverka alla
              andra finns det väldigt lite som tyder på det. Det finns ingenting
              som tyder på det. Alla besked hittills från europeiskt håll när
              det gäller kvalitetsutvärderingssystemet har varit negativa. Ta
              till er det! Sätt inte svensk högre utbildnings anseende på spel
              på detta vis.
            </seg>
          </u>
          <note type="speaker" n="71c576c6">
            Anf. 23 Utbildningsminister JAN BJÖRKLUND (FP):
          </note>
          <u who="jan_bjorklund_b0359f" xml:id="i-d4e17a7900da4469-7" n="12058714">
            <seg n="b5481524">
              Fru talman! Det är ganska allvarligt att Ibrahim Baylan sprider
              medvetna felaktigheter. Sverige står inte utanför Enqa. Sverige
              står inte utanför det europeiska kvalitetssäkringsarbetet. Högskoleverket
              är medlem i Enqa. Man deltar med full kraft i arbetet med att
              förnya Enqas riktlinjer för hur kvalitetsutvärdering ska gå till.
              Vi står inte alls utanför; vi är fullvärdiga medlemmar.
            </seg>
            <seg n="459ac1d9">
              Antingen är det ett medvetet vilseförande från Ibrahim Baylan
              eller också är det okunnighet. Det är i alla fall fel. Högskoleverket
              är delaktigt i Enqas process.
            </seg>
            <seg n="9c2d4475">
              Det var inte alls så att alla var eniga om det förslag som låg
              på bordet 20082009 från det dåvarande Högskoleverkets ledning.
              Det var debatt inom högskolesektorn om huruvida det var bra eller
              dåligt. Det är det hela tiden. Det ska man vara ödmjuk inför.
              Så är det inom många samhällssektorer, inte minst i den akademiska
              sektorn, att det aldrig råder full enighet. Det finns många olika
              uppfattningar om hur utbildning ska utvärderas. Det förslag som
              fanns då kritiserades mycket.
            </seg>
            <seg n="4b444584">
              Jag menar att det förslaget hade för lite fokus på resultat.
              Det var därför det omarbetades. Det nya utvärderingssystemet har
              stort fokus på resultat. Det ska det ha, och det ska det ha i
              framtiden också. Vi behöver komplettera det med några faktorer
              som Enqa efterlyser. Det är inte svårt. Det är inga problem att
              göra det. Jag tycker att de punkter som Enqa tar upp är fullt
              rimliga.
            </seg>
            <seg n="0f1ef443">
              Ibrahim Baylan försöker skapa en oro för att svenskt anseende
              skulle vara i fara. Jag möter europeiska universitets- och högskoleministrar
              varje månad. Jag ska möta dem nästa vecka. Jag har inte hört att
              någon är orolig för svensk kvalitet. Tvärtom frågar de många gånger
              hur vi gör eftersom de ser upp till oss. Försök inte piska upp
              någon orosstämning!
            </seg>
            <seg n="dad30859">
              Sverige är en tung aktör på högskoleområdet. Vi kommer att göra
              kompletteringar, men det nya systemets grundvalar kommer att ligga
              fast.
            </seg>
          </u>
          <note n="9bf93865">
            Överläggningen var härmed avslutad.
          </note>
          <note n="12bc0d76">
            10 § Svar på interpellation 2012/13:3 om god tillgång till poliser
            i hela landet
          </note>
          <note type="speaker" n="8f876d6a">
            Anf. 24 Justitieminister BEATRICE ASK (M):
          </note>
          <u who="beatrice_ask_94bfed" xml:id="i-d4e17a7900da4469-8" n="ed95329e">
            <seg n="840c68ca">
              Fru talman! Elin Lundgren har frågat mig vilka ambitioner jag
              har när det gäller att hela landet ska ha tillgång till poliser
              och hur jag avser att det ska uppfyllas.
            </seg>
            <seg n="f534bf42">
              Självklart ska det finnas poliser i hela landet. Alla människors
              rätt till trygghet kräver det. Förutsättningarna för ett effektivt
              polisarbete varierar. Arbetet i storstaden skiljer sig från det
              på landsbygden. Lokalt varierar brottsligheten liksom befolkningsmängden.
              Fördelning av resurser utformas bland annat med hänsyn till de
              variationerna.
            </seg>
            <seg n="2797c6b2">
              För att polisens samlade resurser ska kunna användas mer flexibelt
              har Rikspolisstyrelsen inlett en satsning mot mängd- och seriebrott.
              Det har inrättats en nationell resurs som ska kraftsamla på de
              platser i landet där behov uppstår. Det ger bland annat glesbygd
              med begränsade resurser möjlighet till förstärkning under toppar
              med hög kriminalitet eller när sådana förväntas inträffa.
            </seg>
            <seg n="92bd2b69">
              Regeringen har vidare satsat på fler poliser, vilket kommit alla
              polismyndigheter till del. Men mer behöver göras. Regeringen ser
              därför ett behov av att stärka, effektivisera och utveckla brottsbekämpningen
              ytterligare. Regeringen föreslår i budgetpropositionen att ytterligare
              1 ½ miljard satsas på rättsväsendet 2013. Därmed blir rättsväsendets
              anslag drygt 10 miljarder kronor högre än när alliansregeringen
              tillträdde 2006.
            </seg>
            <seg n="3ef15231">
              Till det kommer ombildandet av polisen till en sammanhållen myndighet.
              Syftet är att höja kvaliteten och öka effektiviteten i polisarbetet
              över hela landet.
            </seg>
          </u>
          <note type="speaker" n="6a863044">
            Anf. 25 ELIN LUNDGREN (S):
          </note>
          <u who="elin_lundgren_aabf08" xml:id="i-bdb785aca64c4cf7-0" n="df352c6d" next="i-63ef1dd86c31fd87-0">
            <seg n="f7af4893">
              Fru talman! Skälet till att jag ville ha den här interpellationsdebatten
              om polisen är att människor har hört av sig till mig om det, främst
              kommunpolitiker och anställda inom polisen men också bekymrade
              medborgare.
            </seg>
            <seg n="dd780920">
              Det som justitieministern säger stämmer. Vi har fler poliser
              nu än tidigare. Därför är det väldigt märkligt att känslan av
              att det inte finns tillräckligt med poliser består i glesbygden.
              Det verkar som om antalet poliser kommer att minska igen, åtminstone
              inom vissa polismyndigheter. Det känns verkligen som helt fel
              väg att gå. Justitieministern får gärna kommentera det.
            </seg>
            <seg n="d8405b70">
              Tyvärr har inte satsningen på nya poliser betytt särskilt mycket
              för alla polismyndigheter. Mitt hemlän Gävleborg till exempel
              har fått lägst ökning i landet. Det handlar om ett tiotal poliser,
              om ens det. Andra polismyndigheter, till exempel Östergötland,
              har fått nästan 150 poliser. Procentuellt skiljer sig denna ökning
              med över 20 procentenheter mellan olika myndigheter. Det är klart
              att det resulterar i funderingar. Det borde det göra också hos
              justitieministern.
            </seg>
            <seg n="edac621f">
              Justitieministern får gärna utveckla sitt resonemang om hur arbetet
              skiljer sig åt i det som hon kallar storstaden och i landsbygden.
            </seg>
            <seg n="c9a5ffda">
              Det är också ett problem i sig att använda brottslighet och befolkningsmängd
              som räknegrund. Ponera att någon får stryk en lördagskväll, vilket
              inte är helt ovanligt i Sverige med den alkoholkultur som vi har
              här. Denna person kommer att vara mycket mindre benägen att göra
              en anmälan om det inte finns någon polis närvarande när detta
              händer eller om det inte kommer någon mycket snabbt.
            </seg>
            <seg n="7a597786">
              Ett annat exempel på när polisnärvaro spelar roll är till exempel
              vid narkotikabrott när det handlar om narkotika för eget bruk.
              För att hitta det krävs det att gärningsmannen ertappas av polisen.
              Finns det ingen polis på orten eller i närheten kommer det aldrig
              att ske, och brottet kommer aldrig att räknas.
            </seg>
            <seg n="996d2623">
              När jag talar med människor som väljer att inte ringa till polisen
              när brott sker det kan gälla stölder eller rattfylla på byn och
              undrar varför de inte ringer och anmäler detta säger de att det
              inte är någon idé och att polisen ändå inte kommer. Då registreras
              inte heller detta brott. Det är naturligtvis ännu värre att brottslingar
              kommer undan och att känslan av trygghet minskar hos de drabbade.
              Men på detta sätt blir det en ond cirkel för landsbygdens del
              och därför också ett litet problem när man räknar antalet brott.
            </seg>
            <seg n="ba8daacc">
              Polismyndigheterna ser olika ut och har olika behov. Att ha långa
              avstånd är något som man måste ta särskild hänsyn till när man
              ser över bemanningen.
            </seg>
            <seg n="5a6a8891">
              Jag åkte med polisen i norra Hälsingland förra helgen, fredag
              natt mellan 17 och 03. Den första utryckningen som vi hade tog
              45 minuter enkel resa.
            </seg>
            <seg n="f0279b5e">
              De poliser som jobbar i dessa områden vet att utryckningstiderna
              är mycket långa. Då blir pressen extra stor när de vet att det
              är svårt att upprätthålla den service som medborgarna med rätta
              förväntar sig. En skillnad mellan stad och landsbygd är att det
              många gånger är svårt att få förstärkning. Närmaste polisbil kan
              befinna sig en timme bort. Detta kan jämföras med Helsingfors.
              Det är en arbetsmiljöfråga att ta i beaktande när det gäller polisen,
              men det är naturligtvis också en viktig trygghetsfråga för medborgarna.
            </seg>
            <seg n="80dc0373">
              Fru talman! Jag vill gärna att justitieministern utvecklar sitt
              resonemang om polisens olika förutsättningar i storstaden och
              på landsbygden utifrån det som jag har framfört.
            </seg>
          </u>
          <note n="b87549c5">
            Anf. 26 GUNNAR ANDRÉN (FP):
          </note>
          <u who="elin_lundgren_aabf08" xml:id="i-63ef1dd86c31fd87-0" n="df352c6d" prev="i-bdb785aca64c4cf7-0">
            <seg n="ca1c3127">
              Fru talman! Jag skulle gärna vilja tacka Elin Lundgren för att
              hon har ställt denna interpellation eftersom den handlar om en
              viktig fråga. Det finns få frågor i vårt land som diskuteras så
              mycket som polisen, dess närvaro och effektivitet och vad den
              ska göra.
            </seg>
            <seg n="c7b1a29a">
              Jag vill börja med att konstatera att det under tidigare mandatperioder
              under statsrådets företrädare skedde en stor centralisering av
              polisväsendet. Jag minns hur dåvarande ledamoten av justitieutskottet
              Torkild Strandberg beställde en utredning om hur många polisstationer
              som hade lagts ned under åren 19982005, tror jag att det var.
              Det var i storleksordningen 100.
            </seg>
            <seg n="6e86143f">
              Jag välkomnar Elin Lundgrens uppfattning på denna punkt, nämligen
              att det är oerhört viktigt att polisen finns närvarande i hela
              landet och att allmänheten känner att den är tillgänglig.
            </seg>
            <seg n="494c9b26">
              En av de saker som man kan konstatera är att den stora centralisering
              och det borttagande av polisstationer som skedde under tidigare
              år inte hade någon förankring, vare sig hos socialdemokratiska
              riksdagsledamöter eller hos allmänheten.
            </seg>
            <seg n="4ed4af6a">
              Fru talman! Jag var själv med vid något tillfälle i den lilla
              orten Rimbo, som har kanske 5 000 invånare, där polisstationen
              lades ned och det blev stor ilska och vrede. Jag var också med
              när denna ort återfick sin lilla polisstation 2009, tror jag att
              det var. Detta är en ganska bra illustration till att det har
              skett ett skifte, och jag tror att det finns en stor uppslutning
              bakom att polisen ska finnas tillgänglig på fler orter.
            </seg>
            <seg n="f4a8a08c">
              Jag var bekymrad, vilket jag tror att många socialdemokratiska
              riksdagsledamöter också var, över den politik som bedrevs under
              ett antal år under statsrådets företrädare. Det gällde också nedläggningen
              av ett antal tingsrätter. Vi såg även samma sak när det gällde
              Tullverket, nämligen att det fanns en tendens att vilja centralisera
              mycket. Jag kan förstå att effektivitetskrav gör att det ofta
              blir en centraliseringsvåg. Men samtidigt är det precis som Elin
              Lundgren säger, nämligen att man då kommer att abdikera i fråga
              om närvaro i många områden i Sverige. Det tror jag inte att det
              finns folklig förankring för.
            </seg>
            <seg n="62ce8843">
              Därför ser jag mycket positivt på interpellationens intentioner
              om att vi ska ha en polis som känns och är närvarande över hela
              landet. Det har varit en lisa att se att inte bara antalet poliser
              har ökat utan också att vi har kunnat öppna många polisstationer
              igen. Jag tror att det har en bred förankring hos hela allmänheten,
              trots de problem som statsrådet säkert är medveten om fortfarande
              finns och som Elin Lundgren påtalar med långa väntetider när något
              verkligen händer och man behöver polisen men den inte finns tillgänglig.
            </seg>
          </u>
          <note type="speaker" n="9c8462c3">
            Anf. 27 Justitieminister BEATRICE ASK (M):
          </note>
          <u who="beatrice_ask_94bfed" xml:id="i-d4e17a7900da4469-9" n="ed95329e">
            <seg n="2b0ccd38">
              Fru talman! Först vill jag säga att Elin Lundgrens beskrivning
              av polisens arbete och utmaningar i glesbygd naturligtvis stämmer.
              Jag har precis samma erfarenheter och vet hur det ser ut eftersom
              jag har många kontakter också med landsbygden och är uppvuxen
              i ett landsbygdsdistrikt. Det är långa utryckningstider, det är
              glest bemannat, och den personal och den specialistkompetens som
              behövs beroende på viss typ av brottslighet finns inte alltid
              tillgänglig.
            </seg>
            <seg n="50de5220">
              Det är mycket bra när riksdagsledamöter gör studiebesök inom
              polisen. Ingen är gladare än jag när vi får denna typ av kunskap
              spridd om hur det faktiskt ser ut.
            </seg>
            <seg n="6ebba2a2">
              Det har varit helt nödvändigt att öka antalet poliser, och det
              är naturligtvis även fortsättningsvis viktigt med bemanning. Men
              jag tror inte att vi någonsin kommer att uppnå en bemanning som
              känns fullödig när det gäller Jämtland, norra Hälsingland och
              Norrbotten, där man har stora avstånd. Det är lite svårt att uppnå.
              Men antalet poliser har ökat ordentligt, även i Gävleborg. Jag
              har andra siffror än de siffror som Elin Lundgren redovisade,
              och vi kan tvista om dem. Men det har blivit fler poliser, och
              det har varit helt nödvändigt.
            </seg>
            <seg n="56a726ce">
              Däremot räcker inte detta. Det är skälet till att jag beskriver
              att Rikspolisstyrelsen har sett nödvändigheten av att skapa flexibla
              resurser, bland annat visavi mängdbrottsarbete, för att säkerställa
              att man kan flytta personal och använda personal när det kommer
              toppar. Vi har till exempel en typ av kringresande kriminella
              som är som en farsot vissa tider av året, inte minst på landsbygden.
              Det kan behövas specialkunnande i fråga om skimning, äldrebrott
              och så vidare. Då kan det vara helt nödvändigt med flexibla resurser.
            </seg>
            <seg n="ee97fb6c">
              Vi måste också arbeta med lokalt förankrad polis. Det är viktigt
              och det kommer att bli otroligt viktigt när vi ska arbeta med
              den nya polisorganisationen att säkerställa att det finns lokalt
              förankrad polis och att människor känner att det finns en polis
              som man lätt kan nå. Här finns det mycket kvar att göra.
            </seg>
            <seg n="76137861">
              Elin Lundgren nämnde att det finns rapporter om att antalet poliser
              ska minska. Först och främst vill jag säga att det i så fall inte
              är någonting som regeringen står bakom. Vi står fast vid de ambitioner
              som vi har när det gäller polisen, och vi ökar resurserna för
              att klara detta.
            </seg>
            <seg n="1bfca2eb">
              Däremot när det gäller prognoserna för antalet poliser i landet
              går de lite upp och ned och varierar, delvis beroende på sjukskrivningar,
              pensionsavgångar och annat. Prognosinstrumenten är naturligtvis
              viktiga, men det finns mer att göra där. Det är klart att när
              varningsklockor ringer kommer regeringen att se över det. Vi har
              haft ett par hundra fler än de 20 000 poliser som vi skulle ha,
              och nu är antalet på väg ned. Det är viktigt att man kan kalibrera
              detta. Det är alltid lite svårt att bedöma hur många poliser som
              finns.
            </seg>
            <seg n="6e5c5d71">
              Dock vill jag säga att det leder mig till slutsatsen att det
              är viktigt att riksdagen och politiker har ambitioner om antalet
              poliser, trots det tal som ibland hörs om att det inte skulle
              vara viktigt. Annars är risken stor att man inte vet vad som är
              målsättningen och vad man ska hålla sig till.
            </seg>
            <seg n="98a04b79">
              Min ambition är att vi ska ha tillräckligt många poliser. De
              ska vara flexibla och kunna verka. Vi måste också säkerställa
              att vi kan rekrytera och behålla bra poliser i glesbygd. Det är
              en utmaning, och jag får många oroväckande rapporter. Där har
              vi anledning att fundera kreativt framöver.
            </seg>
          </u>
          <note type="speaker" n="d773b580">
            Anf. 28 ELIN LUNDGREN (S):
          </note>
          <u who="elin_lundgren_aabf08" xml:id="i-20460001538fa40f-0" n="df352c6d">
            <seg n="4aee7bd3">
              Fru talman! När statsrådet Beatrice Ask säger att hon har andra
              siffror än jag undrar jag naturligtvis varifrån de kommer och
              hur de ser ut. Det redogjorde hon inte för. De siffror jag har
              är i alla fall från riksdagens utredningstjänst. Hon nämnde Jämtland
              som ett exempel, och det stämmer att Jämtland har fått en väldigt
              bra tillökning enligt mina siffror, om de nu gäller eller inte.
              Det handlar om ett fyrtiotal. Det skiljer sig ganska mycket från
              till exempel Gävleborg.
            </seg>
            <seg n="069a67e9">
              Det var jättebra att Beatrice Ask avslutade med att prata om
              tillgången till nya poliser och rekryteringen; det var precis
              vad jag hade förberett mig för att ställa lite frågor om. Det
              gäller problemet hos polismyndigheter som har mycket glesbygd
              att få poliser att vilja jobba där över huvud taget.
            </seg>
            <seg n="279c96a3">
              I dag har vi inte längre någon distansutbildning till polis,
              vilket gör att många myndigheter har problem med att så att säga
              få studerande från orten. Det betyder att somliga ställen blir
              helt beroende av att människor utifrån ska vilja flytta dit för
              att arbeta. Det vore absolut inget problem, om det vore så att
              människor gärna flyttade dit.
            </seg>
            <seg n="bac7183c">
              Men nu är det så att somliga ställen drar mer och andra tyvärr
              mindre. I Norrbotten har det i år betytt att poliser från kusten
              flyttats till inlandet veckovis för att bemanna där. Det är inte
              alls ett bra sätt att bedriva polisarbete i längden. Poliserna
              behöver ha en tät kontakt med och en god kännedom om den bygd
              där de ska arbeta. Det är lätt att förstå i teorin och ännu lättare
              att förstå i praktiken när man studerar polisens arbete, till
              exempel från baksätet av en polisbil. De känner sin stad, de känner
              sin glesbygd, de känner dem som bor där. De kan lätt upptäcka
              sådant som avviker. De vet exakt var det kan behövas lite extra
              påhälsning och var det är skumt om bilar börjar stanna till frekvent.
            </seg>
            <seg n="a13f0ee1">
              Nyligen har systemet för polisaspiranter gjorts om, så att nya
              poliser inte längre först placeras där de behövs och sedan får
              välja var de ska jobba. Nu får de välja från början, och då ser
              vi tydligt att vissa myndigheter inte har någon attraktionskraft
              alls. Jag håller verkligen med Beatrice Ask om att det är oroväckande.
              Det betyder att det finns stora delar av vårt land som inte får
              någon polis som vill jobba där alls.
            </seg>
            <seg n="0e7fcc01">
              Det handlar inte om att människor inte skulle vilja bli poliser.
              Polisutbildningen är i dag populär. Jag tror att polisutbildningar
              på många fler håll och det är högskoleutbildning vi socialdemokrater
              pratar om gör det både möjligt och lätt för fler duktiga poliser
              att utbildas. Att vara lite äldre kan innebära att man till exempel
              har familj och hus, vilket gör det svårt att flytta till en utbildning
              som är på avstånd, varför polisutbildningar över hela landet är
              att föredra.
            </seg>
            <seg n="f99bc801">
              Naturligtvis vill vi se en högskoleutbildning, som vi sagt tidigare.
              Där verkar det inte hända någonting från regeringshåll, trots
              att väldigt många önskar detta. Vi har sett utredningar som pekar
              i den här riktningen, och vi har ett polisförbund som trycker
              på starkt och vill att polisutbildningen ska utvecklas.
            </seg>
            <seg n="853309b3">
              Ett av skälen till förslaget att göra om polisen till en myndighet,
              vilket jag står bakom, var att inte alla myndigheter har specialkompetenser
              i dag. Det är rätt och riktigt, och tanken är att det ska bli
              bättre efter omorganisationen. Men det finns också vissa farhågor.
              På vissa håll i landet kommer det helt att saknas karriärvägar
              för poliser, och de orterna blir ännu mer oattraktiva att arbeta
              på om man som polis bara kan förvänta sig en viss typ av arbetsuppgifter.
              Det kommer inte att stärka dessa orters attraktionskraft.
            </seg>
            <seg n="2a20344b">
              Hela denna bild är sammantaget naturligtvis väldigt oroande.
              Därför undrar jag naturligtvis, med hänvisning till hur justitieministern
              avslutade sitt förra anförande: Hur tänker justitieministern göra
              för att säkra tillgången till poliser i hela landet?
            </seg>
          </u>
          <note type="speaker" n="8130c33a">
            Anf. 29 Justitieminister BEATRICE ASK (M):
          </note>
          <u who="beatrice_ask_94bfed" xml:id="i-d4e17a7900da4469-10" n="ed95329e">
            <seg n="b55eb5b2">
              Fru talman! Det känns frestande att säga att det vore roligt
              att vara rikspolischef, för då kunde jag bestämma lite mer över
              hur vi skulle jobba med tjänsterna.
            </seg>
            <seg n="0106a027">
              Jag börjar i ändan med rekryteringen och att få människor vill
              arbeta i glesbygd. Dels måste vi säkerställa ett bra ledarskap,
              dels måste det vara ett bra mottagande av aspiranter. Jag tycker
              att Lycksele är ett bra exempel. När jag var där senast fanns
              det några yngre aspiranter, och chefen var tydlig med att de skulle
              få jobba som de själva tyckte lite mer än vad han tyckte. Då lyckades
              man få behålla några betydligt längre än vad som annars varit
              fallet.
            </seg>
            <seg n="9936dae1">
              Att vara polis på landsbygden kanske inte verkar så häftigt.
              Men det är väl just då specialutbildning och specialkompetens
              ska kunna användas för att man under kortare perioder ska kunna
              tjänstgöra någon annanstans i en speciell fråga eller annat. Vi
              kanske måste specialdesigna en del tjänster mycket mer än vad
              vi behöver göra i storstad, därför att det inte blir tillräckligt
              attraktivt annars. Det gäller alltså att vara kreativ vad gäller
              hur tjänsterna ska se ut, inte minst i glesbygden.
            </seg>
            <seg n="6b8344d7">
              Sedan är det en helhetsfråga. Det är svårt att flytta människor,
              för man är oftast två personer som ska ha arbete, och det ska
              fungera i övrigt också. Dessutom kan det vara väldigt tungkört
              i de här distrikten. Tidigare berättade Elin om de långa utryckningstiderna
              och annat, och det är helt riktigt.
            </seg>
            <seg n="5fddd364">
              Det är också en anspänning att vara polis på landsbygden. En
              del tror att det är lugnare, men problemet om man är polis på
              en liten ort är att man alltid är polisen, även när man går på
              dagis, är ute i nöjeslivet eller något annat. Det där kan vara
              rätt ansträngande; man blir hela tiden myndighetspersonen i stället
              för den privata människa man är.
            </seg>
            <seg n="80d6c62b">
              Det finns alltså speciella frågor. Både chefer och Rikspolisstyrelsen
              måste verkligen tänka till och vara öppna för nya lösningar. Man
              ska verka över tid och göra det spännande och intressant.
            </seg>
            <seg n="9dd61790">
              Vi har distansutbildning i dag, och den är väldigt bra. Jag tror
              mycket på distansutbildning, inte minst för att säkerställa att
              människor som har bildat familj och bor på en mindre ort ska ha
              möjlighet att skaffa sig den kompetens som krävs för att kunna
              arbeta som polis. Detta är viktigt.
            </seg>
            <seg n="4ae3d89f">
              Tiden är kort, men låt mig också säga någonting om bemanningen.
              Mina siffror kommer från Rikspolisstyrelsen och polisenheten på
              departementet. Det är inte säkert att de är bättre än de från
              riksdagens utredningstjänst; som vanligt brukar siffror variera.
              Gävleborg har fått fler poliser. Men enligt polisens nya fördelningsmodell
              som man arbetat med under en tid för att se hur resurser borde
              fördelas mer riktigt tillhör Gävleborg den kategori myndigheter
              som behöver tillföras mer resurser än de hittills fått. Riktigt
              på vilken grund vågar jag inte svara på, men jag vet att det är
              på det sättet.
            </seg>
            <seg n="b9b42841">
              Någon riktigt rättvis och total sanning om hur resurserna ska
              fördelas finns naturligtvis inte. Min uppfattning är dock att
              det måste vara Rikspolisstyrelsen och poliserna själva som bäst
              kan bedöma hur fördelningen ska se ut. Men det är väl alldeles
              uppenbart att vi inte kan ha färre poliser, med det land vi har,
              om vi ska kunna klara av alla de utmaningar som polisen står inför.
              Det är viktigt att vi säkerställer att vi har den personal som
              krävs. Det gäller både polisutbildade och naturligtvis också civil
              personal, vilken är alldeles nödvändig för den lokalt förankrade
              polismyndighetsverksamheten, och den behövs självklart både i
              storstad och på landsbygd.
            </seg>
          </u>
          <note type="speaker" n="94b72700">
            Anf. 30 ELIN LUNDGREN (S):
          </note>
          <u who="elin_lundgren_aabf08" xml:id="i-20460001538fa40f-1" n="df352c6d">
            <seg n="09a6427e">
              Fru talman! Jag noterade att Beatrice Ask inte nämnde någonting
              om högskoleutbildning, något som vi tror är väldigt viktigt för
              att höja kvaliteten i polisens arbete. Kvalitet är någonting som
              vi har problem med i hela Sverige. Polisen löser helt enkelt för
              få brott.
            </seg>
            <seg n="98fe5806">
              Jag tror också att Gävleborgs polismyndighet ser fram emot resurstillskottet
              med glädje. De sitter nog hemma och ler nu.
            </seg>
            <seg n="f9ea4d65">
              Självklart har jag läst regeringens budgetförslag inför 2013,
              och där finns faktiskt ett par rader om detta: Medborgare ska,
              oavsett bostadsort, känna sig förvissade om att Polisens verksamhet
              leder till trygghet. Där är vi överens, och det känns väldigt
              bra.
            </seg>
            <seg n="61b3485e">
              I det första inlägget nämnde justitieministern en del om organisationsutredningen.
              Frågan är om vi ska behöva vänta till 2015 och den nya organisationen
              innan vi har det så som regeringen nämner i budgeten att det ska
              bli: att man ska vara förvissad om att polisens verksamhet leder
              till trygghet. Eller kan det vara så att vi kan göra en del redan
              nu?
            </seg>
            <seg n="bc060a0b">
              Justitieministern har talat om de här specialsatsningarna. Då
              undrar jag hur det hjälper glesbygden på sikt att komma in och
              göra en kort insats. Det är naturligtvis värdefullt där och då,
              men på sikt spelar det ingen roll alls. En sådan ansträngd situation
              som det till exempel var i Hälsingland i somras när patrullerna
              var ytterst få och inte ens hade normaltäckning hur räddas något
              sådant upp av Rikspolisstyrelsens satsning mot serie- och mängdbrott?
              Inte alls, skulle jag säga.
            </seg>
            <seg n="8df6338c">
              Vi vet att polisen brottas med stora problem i dag, och det drabbar
              i allra högsta grad medborgarna. Därför undrar jag nu: Vilket
              är justitieministerns skarpa besked till poliserna som sitter
              och jobbar utan möjlighet till snabb backup i Hälsingland, Dalsland
              och Norrbotten? Vilket är justitieministerns besked till medborgarna
              i glesbygden?
            </seg>
          </u>
          <note type="speaker" n="3fb4a061">
            Anf. 31 Justitieminister BEATRICE ASK (M):
          </note>
          <u who="beatrice_ask_94bfed" xml:id="i-cfed430c1946d92a-4" n="ed95329e" next="i-f3e15a727935e770-4">
            <seg n="cea9d4da">
              Fru talman! Anledningen till att jag inte tog upp utbildningsfrågan
              i det här sammanhanget var dels tidsskäl, eftersom jag hade en
              del andra saker att svara på, dels att jag flera gånger i kammaren
              har informerat om att regeringen kommer att ge besked i utbildningsfrågan
              under hösten. Det kommer vi att göra. Det har jag meddelat redan
              före sommaren, och så blir det.
            </seg>
            <seg n="3b7ddf10">
              Rikspolisstyrelsens specialprojekt är relevanta av det enkla
              skälet att om man kan något om brottsligheten i glesbygd så vet
              man att ett återkommande problem exempelvis är perioder när inbrott
              i bostads- och fritidshus ökar. Även åldringsbrott och annat på
              landsbygden är mer eller mindre säsongsbetonade. Dieselstölderna
              varierar också över tid. Då är det viktigt att mycket snabbt kunna
              förstärka och ha specialkompetens.
            </seg>
            <seg n="0f25756c">
              Denna kriminalitet respekterar inte heller myndighetsgränserna.
              Brottslingarna struntar i om de är i Västernorrland, i Norrbotten,
              i Västerbotten eller i Jämtland. De far omkring, och då är den
              här typen av flexibla resurser och tänket i det naturligtvis alldeles
              rätt. Man jobbar där kriminaliteten är och struntar lite grann
              i vilken myndighet den tillhör. Det avlastar, vill jag påstå,
              de lokala polismyndigheterna, som då får förstärkning när det
              gäller vissa typer av brott. Annars blir ju det en extrabelastning.
            </seg>
            <seg n="08205adf">
              Men det innebär självklart inte att vanliga fylleslagsmål eller
              våld mot kvinnor eller vad det nu kan vara blir enklare. Det är
              fortfarande 30 mil att åka när någon ringer och säger att de slåss
              på bykrogen. Där handlar det om basbemanningen. Det är dock klart
              att den kriminalitet som ofta slår till och är väldigt allvarlig
              är den rörliga kriminaliteten med inbrott på bensinmackar, i butiker
              och annat i glesbygden. Där menar jag att det är bra att Rikspolisstyrelsen
              har sett problemet och svarat upp genom de här särskilda satsningarna,
              och det avlastar i sig. Det löser dock inte alla problem för glesbygden
              det vore att överdriva.
            </seg>
          </u>
          <note n="9bf93865">
            Överläggningen var härmed avslutad.
          </note>
          <note n="2cab768b">
            11 § Bordläggning
          </note>
          <note n="7a20a142">
            Anmäldes och bordlades
          </note>
          <note n="05613c2f">
            12 § Anmälan om interpellationer
          </note>
          <note n="a4751af7">
            Anmäldes att följande interpellationer framställts
          </note>
          <note n="1b1e7133">
            den 28 september
          </note>
          <note n="69a79b83">
            Tina Ehn
          </note>
          <note n="1c7c449f">
            den 1 oktober
          </note>
          <note n="3c17b906">
            Anna Wallén
          </note>
          <note n="f3c5bc69">
            Interpellation 2012/13:11 redovisas i bilaga som fogats till
            riksdagens snabbprotokoll tisdagen den 2 oktober.
          </note>
          <note n="f77e7ba9">
            Interpellation 2012/13:12 redovisas i bilaga som fogats till
            riksdagens snabbprotokoll tisdagen den 16 oktober.
          </note>
          <note n="b35c04df">
            13 § Anmälan om fråga för skriftligt svar
          </note>
          <u who="beatrice_ask_94bfed" xml:id="i-f3e15a727935e770-4" n="ed95329e" prev="i-cfed430c1946d92a-4">
            <seg n="fd193c47">
              Anmäldes att följande fråga för skriftligt svar framställts
            </seg>
          </u>
          <note n="1c7c449f">
            den 1 oktober
          </note>
          <note n="9f1092cf">
            Kerstin Haglö
          </note>
          <note n="3fce49c9">
            Frågan redovisas i bilaga som fogats till riksdagens snabbprotokoll
            tisdagen den 16 oktober.
          </note>
          <note n="6c671d54">
            14 § Anmälan om skriftliga svar på frågor
          </note>
          <note n="59083088">
            Anmäldes att skriftliga svar på följande frågor inkommit
          </note>
          <note n="43fa1f22">
            den 2 oktober
          </note>
          <note n="e17e5f8f">
            Hans Olsson
          </note>
          <note n="e17e5f8f">
            Hans Olsson
          </note>
          <note n="2c427598">
            Svaren redovisas i bilaga som fogats till riksdagens snabbprotokoll
            tisdagen den 16 oktober.
          </note>
          <note n="45b347e2">
            15 § Kammaren åtskildes kl. 14.43.
          </note>
          <note n="b51d23a3">
            Förhandlingarna leddes av förste vice talmannen.
          </note>
          <note n="fcc4fc14">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
