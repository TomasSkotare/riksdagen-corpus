<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2012</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2012</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201213--12</head>
          <docDate when="2012-10-18">2012-10-18</docDate>
        </div>
      </front>
      <body>
        <div>
          <note n="a32cd014">
            ﻿
          </note>
          <note n="4d2d991d">
            Riksdagens protokoll
          </note>
          <note n="1e0b2843">
            2012/13:12
          </note>
          <note type="date" n="205b8ba4">
            Torsdagen den 18 oktober
          </note>
          <note n="ac3cb180">
            Kl. 12:00 - 15:00
          </note>
          <note n="0ae787cb">
            1 § Avsägelse
          </note>
          <note n="8abb8b2c">
            Andre vice talmannen meddelade att Camilla Waltersson Grönvall
            (M) avsagt sig uppdraget som suppleant i utbildningsutskottet
            från och med den 19 oktober.
          </note>
          <note n="9bd6fd8a">
            Kammaren biföll denna avsägelse.
          </note>
          <note n="3df99344">
            2 § Anmälan om kompletteringsval till utbildningsutskottet
          </note>
          <note n="886d7cf4">
            Andre vice talmannen meddelade att Moderata samlingspartiets
            riksdagsgrupp på grund av uppkomna vakanser anmält Camilla Waltersson
            Grönvall som ledamot i utbildningsutskottet från och med den 19
            oktober och Björn Samuelson som suppleant i utbildningsutskottet
            från och med den 19 oktober.
          </note>
          <note n="25dff360">
            Andre vice talmannen förklarade valda från och med den 19 oktober
            till
          </note>
          <note n="bba59983">
            ledamot i utbildningsutskottet
          </note>
          <note n="61b1d047">
            suppleant i utbildningsutskottet
          </note>
          <note n="6c49bee0">
            3 § Meddelande om ändringar i kammarens sammanträdesplan
          </note>
          <note n="0ce3c2b6">
            Andre vice talmannen meddelade
          </note>
          <note n="46972c99">
            att fredagen den 19 oktober skulle interpellationssvar utgå och
            bordläggningsplenum äga rum kl. 11.30 samt
          </note>
          <note n="df580c8c">
            att torsdagen den 25 oktober kl. 12.00 skulle val till styrelsen
            för Stiftelsen Riksbankens Jubileumsfond äga rum.
          </note>
          <note n="79ea71bb">
            4 § Meddelande om information från regeringen
          </note>
          <note n="7775f5c4">
            Andre vice talmannen meddelade att tisdagen den 23 oktober kl.
            13.00 skulle statsminister Fredrik Reinfeldt (M) lämna information
            från Europeiska rådets möte den 18 och 19 oktober.
          </note>
          <note n="64585ffa">
            5 § Hänvisning av ärenden till utskott
          </note>
          <note n="ef183b6a">
            Föredrogs och hänvisades
          </note>
          <note n="379e223a">
            6 § Svar på interpellation 2012/13:9 om barnkonventionen som
            svensk lag
          </note>
          <note type="speaker" n="b2b53af0">
            Anf. 1 Statsrådet MARIA LARSSON (KD):
          </note>
          <u who="maria_larsson_4d031c" xml:id="i-1a886b72ba970b0a-0" n="d3096a41">
            <seg n="869b426c">
              Herr talman! Hillevi Larsson har frågat mig vilka åtgärder jag
              avser att vidta för att barnets bästa alltid ska komma i främsta
              rummet och för att barnkonventionen ska bli svensk lag.
            </seg>
            <seg n="72c3ba72">
              Jag vill börja med att tydliggöra att jag som minister inte kan
              uttala mig i ett enskilt ärende.
            </seg>
            <seg n="2c5e7b1e">
              Jag vill också vara tydlig med att genom att Sverige 1990 ratificerade
              konventionen om barnets rättigheter, barnkonventionen, har vi
              åtagit oss att garantera dessa rättigheter för alla barn och ungdomar
              i vårt land. Arbetet med barnets mänskliga rättigheter är en ständigt
              pågående process. Som ansvarig minister för barnrättspolitiken
              välkomnar jag den aktiva diskussion som nu pågår kring barns rättigheter,
              där den svåra fråga som Hillevi Larsson tar upp är en del av diskussionen.
            </seg>
            <seg n="4590f09b">
              Lagstiftningen är statens främsta instrument för att garantera
              att barnets rättigheter tillgodoses i verksamheter, beslut och
              åtgärder som rör barn. Under 2010 tog regeringen initiativ till
              en kartläggning av hur svensk lagstiftning och praxis stämmer
              överens med rättigheterna i konventionen. I kartläggningen, som
              presenterades i november 2011, konstateras att svensk lagstiftning
              över lag står i god överensstämmelse med rättigheterna i barnkonventionen
              och att lagstiftningen får anses väl utbyggd med hänsyn till rättigheterna.
              De svenska reglerna överstiger ofta de minimikrav som ställs i
              konventionen. Enligt etablerade lagtolkningsprinciper ska svensk
              rätt i möjligaste mån tolkas på ett sätt som är förenligt med
              för Sverige bindande internationella överenskommelser fördragskonform
              tolkning.
            </seg>
            <seg n="3d784b3e">
              Oavsett om konventionen är inkorporerad som svensk lag eller
              ej är det viktigt med ett kontinuerligt arbete med att utforma
              lagstiftning som rör barn i överensstämmelse med barnkonventionen,
              där principen om barnets bästa ingår. Regeringen lägger vikt vid
              att i arbetet med ny lagstiftning arbeta in barnkonventionens
              normer och principer. Ett tydligt exempel är den proposition som
              regeringen nyligen lämnade till riksdagen om stärkt stöd och skydd
              för barn och unga (prop. 2012/13:10).
            </seg>
            <seg n="1fa148c5">
              Lagstiftningen kan dock inte försäkra att rättigheterna för varje
              enskilt barn efterlevs i varje situation, utan det är givetvis
              av central betydelse att även tillämpningen är förenlig med rättigheterna.
            </seg>
            <seg n="bc36b99d">
              För att öka kunskapen om barnets rättigheter och hur man omsätter
              dem i praktiken gjorde regeringen bedömningen att det behövdes
              en nystart. Som ni redan vet lämnade regeringen över en ny strategi
              för att stärka barnets rättigheter till riksdagen under 2010 (prop.
              2009/10:232, bet. 2010/11:SoU3, rskr. 2010/11:35).
            </seg>
            <seg n="39b537fe">
              Kommuner och landsting har ansvaret för de flesta verksamheter
              som rör barns levnadsvillkor och säkerställandet av deras rättigheter,
              och det är i kommuner och landsting som de flesta beslut som påverkar
              barn fattas. Därför ingick regeringen 2010 en överenskommelse
              med Sveriges Kommuner och Landsting (S2010/4938/FST) för att tillämpningen
              av barnets rättigheter skulle förbättras i den praktiska verksamheten.
            </seg>
            <seg n="4dd7b161">
              För att ytterligare stärka utvecklingen av arbetet med barns
              rättigheter inom kommuner, landsting och statliga myndigheter
              gav regeringen i juli 2012 Barnombudsmannen i uppdrag (S2011/8293/FST)
              att sprida och kommunicera strategin för att stärka barnets rättigheter.
              Uppdraget, som kallas Pejling och dialog, syftar till att kommuner,
              landsting och statliga myndigheter ska känna till och förstå hur
              strategins nio principer kan användas som ett verktyg för att
              säkerställa barnets rättigheter inom den egna verksamheten.
            </seg>
            <seg n="e178de47">
              Avslutningsvis vill jag åter betona att rättigheterna enligt
              konventionen om barnets rättigheter ska garanteras i Sverige och
              att regeringens strategi för att stärka barnets rättigheter ligger
              fast.
            </seg>
          </u>
          <note type="speaker" n="8f230186">
            Anf. 2 HILLEVI LARSSON (S):
          </note>
          <u who="hillevi_larsson_618770" xml:id="i-ba6796976a46980e-0" n="0bdd7c75">
            <seg n="5de2716e">
              Herr talman! FN:s barnkonvention antogs redan 1989. Sverige var
              ett av de första länderna att ratificera den.
            </seg>
            <seg n="25872f6c">
              Det är inte så svårt att förstå varför denna konvention kom till.
              Det är därför att väldigt många barn kränks och inte kan stå upp
              för sig själva. Därför satte man i gång arbetet för att helt enkelt
              få fram att barn har ovillkorliga rättigheter.
            </seg>
            <seg n="3d6bb065">
              Problemet är att konventionen inte har blivit svensk lag. Det
              har inneburit att den har lägre status. I svensk lag står i dag
              att barnets bästa ska beaktas särskilt i alla ärenden som rör
              barn. I FN:s barnkonvention står det: Barnets bästa ska alltid
              komma i första rummet. Det är faktiskt en skarpare skrivning än
              den vi har i dag i svensk lag. Bara genom att göra barnkonventionen
              till svensk lag tror jag att vi stärker status för barns rättigheter.
            </seg>
            <seg n="91cf0b09">
              Om man tittar på konkreta fall både inom rättsprocesserna, där
              barn är i domstolar och till exempel är brottsoffer, och i asylärenden
              ser man alltför många fall där det är uppenbart för de allra flesta
              att barnets bästa inte har kommit i främsta rummet.
            </seg>
            <seg n="c6b7a46e">
              Ett exempel nyligen gällde tvååriga Haddile, som blev övergiven
              av sin biologiska mamma och sedan togs om hand av hennes pojkvän.
              Fyra månader gammal kom hon in på sjukhus, svårt undernärd och
              med livshotande skador. Därefter fick hon komma till en fosterfamilj,
              och där har hon bott sedan fyra månaders ålder och fram till i
              dag, två år gammal.
            </seg>
            <seg n="aad6793d">
              Men trots att den lilla flickan äntligen har funnit trygghet
              och är harmonisk i den nya familjen kom Migrationsverkets dom,
              som innebar att hon skulle utvisas. I det läget visste man inte
              var mamman befann sig. Det är väldigt uppenbart att detta inte
              är till barnets bästa.
            </seg>
            <seg n="34706782">
              Man kan diskutera detta med biologiska föräldrar som plötsligt
              dyker upp efter många år. Där kan man verkligen diskutera om det
              är till barnets bästa att ett barn placerat i fosterfamilj ska
              ryckas upp från sina rötter. Det kan man diskutera.
            </seg>
            <seg n="a2102a99">
              Men det man kan diskutera ännu mer är det som faktiskt var Migrationsverkets
              utslag i det här fallet: Även om den biologiska mamman inte hittades
              eller hon inte befanns lämplig att ta hand om barnet skulle den
              tvååriga flickan utvisas till Frankrike, utan att kunna ett enda
              ord franska. Hon skulle då hamna på barnhem i Frankrike som sista
              instans.
            </seg>
            <seg n="0e9eac49">
              Det kan omöjligtvis vara till barnets bästa, speciellt inte med
              tanke på att den fosterfamilj som flickan bor hos i dag kämpar
              för att hon ska få stanna och har erbjudit sig att adoptera barnet.
              Om den biologiska mamman inte dyker upp är det väl ändå ett bättre
              alternativ än barnhem i Frankrike.
            </seg>
            <seg n="5f846797">
              Det är bara ett av många exempel på hur det går till. Jag är
              övertygad om att det, om vi hade inkorporerat barnkonventionen
              i svensk lag, hade blivit tydligare att barnets bästa verkligen
              ska komma i första rummet och inte bara vara något fint man säger.
            </seg>
          </u>
          <note type="speaker" n="1af93aea">
            Anf. 3 Statsrådet MARIA LARSSON (KD):
          </note>
          <u who="maria_larsson_4d031c" xml:id="i-1a886b72ba970b0a-1" n="d3096a41">
            <seg n="1aeba7ad">
              Herr talman! När det gäller enskilda fall är jag som minister
              förhindrad att diskutera sådana. Om jag gör det kommer Hillevi
              Larsson och hennes partikamrater att kalla mig till konstitutionsutskottet
              för förhör. Därför avstår jag från den diskussionen.
            </seg>
            <seg n="2ef1cea2">
              Jag tror också att det är viktigt att säga att vi ibland när
              enskilda fall presenteras i medierna får en del av den bild som
              finns. Myndigheter kan sitta på kompletterande fakta, men sekretessen
              förhindrar dem att lämna den informationen till medierna. Jag
              tror att man ska vara medveten om att den fulla bilden inte alltid
              finns tillgänglig för oss via den mediala rapporteringen.
            </seg>
            <seg n="38fd422c">
              Oavsett om en konvention inkorporeras eller transformeras, som
              vi då har valt att göra, är vi folkrättsligt förpliktade att följa
              de konventioner som vi har tillträtt, som vi har ratificerat.
            </seg>
            <seg n="a24c6d57">
              Barnkonventionen ratificerade vi 1990. Den har funnits hos oss
              länge. De två tilläggsprotokollen har vi också ratificerat. Det
              betyder att vi är förpliktade att folkrättsligt följa barnkonventionen,
              också med den transformering som vi har gjort av lagstiftningen.
            </seg>
            <seg n="4a827cdb">
              Det är då så att domstolar och myndigheter ska tolka det här
              med det som kallas en fördragskonform tolkning. Det ska tolkas
              på ett sätt som är förenligt med Sveriges konventionsåtaganden.
            </seg>
            <seg n="f980f3c8">
              Finns det en direkt konflikt mellan bestämmelsen i nationell
              rätt och en internationell konvention som inte har inkorporerats
              har den nationella rätten företräde. Det är möjligtvis där som
              skillnaden kan finnas.
            </seg>
            <seg n="88e4ccdd">
              Nu har vi gjort en avstämning av barnkonventionen gentemot svensk
              lagstiftning och funnit att svensk lagstiftning är väl förenlig
              och överensstämmande med barnkonventionen.
            </seg>
            <seg n="925653a9">
              Sedan finns det en pågående diskussion, naturligtvis, om vad
              som ytterligare kan stärka barns rättigheter. Den diskussionen
              är jag synnerligen intresserad av. Det är också anledningen till
              att jag har lagt fram en proposition för riksdagen om skydd och
              stöd för barn i utsatta situationer, där vi väldigt tydligt har
              ett barnrättighetsperspektiv för att stärka barns rättigheter.
            </seg>
            <seg n="77639d52">
              Jag vill också nämna för Hillevi Larsson att med ett transformeringssystem
              har vi i uppgift att ständigt se över och anpassa lagstiftningen
              utifrån konventionens krav. Det är ett ständigt pågående arbete.
              För det har vi inrättat en särskild funktion inom Regeringskansliet,
              just för att vi tar de här frågorna på stort allvar.
            </seg>
            <seg n="68ca35ae">
              Den funktionen har att granska alla lagförslag utifrån ett barnrättsperspektiv
              och i förhållande till konventionens krav. Då måste hela lagstiftningskedjan
              vara med. Då måste det finnas med från utredningsdirektivet till
              beslut i riksdagen. Och remissförförandet måste naturligtvis involvera
              både offentliga aktörer och civila aktörer, inte minst när det
              gäller barnrättsförslag.
            </seg>
            <seg n="115e734c">
              Sedan vill jag berätta att Barnombudsmannen har ett särskilt
              uppdrag att föreslå författningsändringar där han märker att vi
              inte räcker till ur ett barnrättsperspektiv.
            </seg>
            <seg n="4531380f">
              Myndigheter, kommuner och landsting ska tolka och tillämpa lagar
              och förordningar så att åtagandena blir enligt barnkonventionen
              och andra internationella överenskommelser, övriga konventioner
              som vi har ratificerat. Det ska omsättas i praktiken, i beslut
              och i åtgärder ute i kommuner och landsting.
            </seg>
          </u>
          <note type="speaker" n="6a600c57">
            Anf. 4 HILLEVI LARSSON (S):
          </note>
          <u who="hillevi_larsson_618770" xml:id="i-ba6796976a46980e-1" n="0bdd7c75">
            <seg n="95af3736">
              Herr talman! Jag har tagit upp ett asylärende, och det finns
              många andra där man nog kan vara rörande överens om att barnets
              bästa inte har varit i främsta rummet. Men det gäller inte bara
              de ärendena, utan det gäller alla barn som är i Sverige, alltså
              alla helsvenska barn också.
            </seg>
            <seg n="38fb36a1">
              Det är uppenbart att frågor som handlar om kränkningar av barn
              har väldigt låg status i rättsväsendet. Det finns också stora
              brister på många håll när det gäller omhändertagandet av barnen
              i rättsprocessen det gäller från det att barnen ska vittna till
              att domen faller.
            </seg>
            <seg n="71d53197">
              Ett exempel gällde en utvecklingsstörd flicka i Malmö som var
              14 år gammal. Det var en äldre kille som sålde henne som sexslav
              till alla möjliga vuxna män. Rätten kom fram till att de här männen
              inte kunde förstå att hon var minderårig. De kunde inte heller
              förstå att hon var utvecklingsstörd, vilket faktiskt är en försvårande
              omständighet när man utnyttjar henne på det sättet.
            </seg>
            <seg n="5e959d60">
              Alla de här männen friades. Den ende som ställdes till svars
              var mannen som hade sålt henne som sexslav.
            </seg>
            <seg n="a66f8761">
              Det här är bara ett av många exempel. Men det visar sig att speciellt
              små barn har väldigt svårt att få sin rätt. Man ställer nämligen
              ofta samma krav på de barnen när det gäller vittnesmål, trots
              att barnrättsexpertisen är rörande överens om att barn fungerar
              på ett annat sätt än vuxna.
            </seg>
            <seg n="0e9e8111">
              Ett barn kan ena minuten vittna om fruktansvärda övergrepp, svår
              misshandel och sexuella övergrepp. Andra minuten kan barnet peka
              upp i taket och säga: Titta, där sitter en fluga! Det är så många
              barn fungerar, men det betyder inte att de inte har varit med
              om de här övergreppen och att de inte mår dåligt av dem.
            </seg>
            <seg n="211a583d">
              Att barns vittnesmål och beteende skiljer sig från vuxnas, att
              de inte alltid kan vara lika detaljerade och kronologiska i sina
              berättelser om vad de har varit utsatta för, innebär inte att
              de inte är trovärdiga. Men tyvärr bedöms de ofta som mindre trovärdiga
              av rätten, trots att barnrättsexpertisen skulle kunna se till
              att rättsväsendet blir mer barnsäkert, så att barnens rättssäkerhet
              kommer i första hand.
            </seg>
            <seg n="37059093">
              Om FN:s barnkonvention blir en del av svensk lag tror jag att
              barnens rättssäkerhet kommer att stärkas, att barnen får högre
              status, även inom rättsväsendet.
            </seg>
            <seg n="f34a3fc0">
              Även om regeringen anser att vi till stora delar följer FN:s
              barnkonvention och jag ifrågasätter inte att vi till stora delar
              gör det finns det kritik utifrån. FN:s barnrättskommitté är det
              organ som i dag kontrollerar de länder som har ratificerat FN:s
              barnkonvention, bland annat Sverige, och ser hur de följer konventionen.
              De har uttryckt kritik mot Sverige. Bland annat handlar det just
              om att vi inte har gjort barnkonventionen till svensk lag, vilket
              skulle ge den högre status, helt enkelt.
            </seg>
            <seg n="0da43670">
              Vi har en överväldigande majoritet i Sveriges riksdag det är
              både på högersidan och, naturligtvis, på den andra sidan som vill
              att FN:s barnkonvention ska bli lag och som har velat det länge.
              Därför tycker jag att det är ännu mer angeläget att regeringen
              faktiskt genomför riksdagens vilja vi har dessutom parlamentarism
              och gör barnkonventionen till svensk lag.
            </seg>
            <seg n="eb5df9e9">
              Jag kan inte se att det på något sätt skulle skada tvärtom.
            </seg>
          </u>
          <note type="speaker" n="1c49f63c">
            Anf. 5 ANTI AVSAN (M):
          </note>
          <u who="anti_avsan_04a877" xml:id="i-241a575281c15379-0" n="1f2e7133">
            <seg n="33fc9622">
              Herr talman! När man hör Hillevi Larsson förstår man varför den
              här konventionen, barnkonventionen, är problematisk.
            </seg>
            <seg n="25833d06">
              Inledningsvis kan jag säga att svensk lagstiftning håller hög
              kvalitet. Lagstiftningsarbete föregås av omfattande utredningsarbete
              och ett remissförfarande. Man inhämtar synpunkter som leder till
              en högkvalitativ lagstiftning med många vägledande uttalanden,
              som också är till nytta för domstolarna i rättstillämpningen.
            </seg>
            <seg n="23955d00">
              Jag är inte bara politiker. Jag är domare också, så jag vet hur
              det fungerar i domstolar.
            </seg>
            <seg n="f1881aa6">
              Barnkonventionen, däremot, lämpar sig inte som lagstiftning,
              för den innehåller generella och vaga formuleringar. Det saknas
              vägledande förarbeten.
            </seg>
            <seg n="3c34006d">
              Det ser man tydligt i den politiska debatten, och det är Hillevi
              Larsson ett mycket bra exempel på här i dag. Man argumenterar,
              närmast pläderar, i ett enskilt fall och möjligen mer än i ett
              enskilt fall därför att man anser någonting på ofta vaga uppgifter
              som har framkommit i medierna. Man har en bestämd uppfattning,
              och man grundar sina argument på barnkonventionens bestämmelser.
            </seg>
            <seg n="43738466">
              Det som är lite märkligt i sammanhanget är möjligen att man kan
              ha snart sagt vilken politisk ståndpunkt som helst eller vilken
              ståndpunkt som helst när det gäller en lösning. Det har vi sett
              i ett antal frågor som har varit aktuella här i riksdagen tidigare.
              Man har från diametralt olika håll hänvisat till barnkonventionen
              och tyckt sig se att man har svaret och stödet för just den uppfattning
              man har. Det är det här som är ett problem övertron på vilka möjligheter
              detta skulle ge.
            </seg>
            <seg n="4cb5dcec">
              Sedan hänvisas det till barnrättskommittén som består av 18 personer.
              Där har också Saudiarabien en ledamot liksom Assads Syrien. Hur
              mår barn i de länderna? Vad säger barnrättskommittén om det?
            </seg>
            <seg n="0082fcef">
              Barnkonventionen är skriven på ett språk och med en teknik som
              är främmande för svensk rätt. Många av artiklarna har tillkommit
              efter politiska kompromisser. Man kan också förutse problem med
              förhållandet till olika nationella, ekonomiska och sociala rättigheter.
            </seg>
            <seg n="36d15a93">
              Den som anser att barnkonventionen ska göras till svensk lag,
              Hillevi Larsson, bör också ha ett bra svar på frågan om vad man
              ska göra med det hundratal andra konventioner som Sverige har
              åtagit sig att följa och som innehåller för många nog så viktiga
              frågor. Jag kan bara i förbigående nämna konventioner på funktionshindersområdet,
              där det pågår diskussioner från olika håll till och med om att
              minska tillgängligheten för funktionshindrade.
            </seg>
            <seg n="79cbd37e">
              Den avgörande frågan är dock: Skulle det verkligen bli bättre
              för barnen om en sådan här relativt vag produkt som barnkonventionen
              görs till svensk lag? Jag tror inte att ett ständigt trätande
              från många gånger diametralt motsatta utgångspunkter om vad som
              är bäst för barn gagnar barn i slutändan. Om det finns brister
              i den svenska lagstiftningen bör dessa brister identifieras och
              åtgärdas. Det stämmer också mycket bättre överens med hur mitt
              parti, Nya Moderaterna, formulerar sitt reformarbete. Att utan
              vidare införa barnkonventionen som nationell lagstiftning är att
              jämställa med gamla systemskiftesteorier. I det här fallet förs
              de fram från socialdemokratiskt håll.
            </seg>
            <seg n="9d211236">
              Vi bör i stället identifiera de problem som finns och efter en
              analys av dem formulera framtidens lösningar.
            </seg>
          </u>
          <note type="speaker" n="a69b6411">
            Anf. 6 Statsrådet MARIA LARSSON (KD):
          </note>
          <u who="maria_larsson_4d031c" xml:id="i-1a886b72ba970b0a-2" n="d3096a41">
            <seg n="e3691658">
              Herr talman! Det här är en fråga som har funnits länge på den
              politiska dagordningen. Riksdagen tog faktiskt upp frågan om inkorporering
              redan hösten 1995. År 1996 tillsattes en parlamentarisk kommitté
              som fick i uppdrag att göra en bred översyn. Kommitténs bedömning
              var då att artiklarna i barnkonventionen i huvudsak återspeglade
              svensk lag och att Sverige inte hade något att vinna på en inkorporering.
            </seg>
            <seg n="7f53611e">
              Det var den barnkommitténs beslut, men frågan har som sagt var
              funnits länge på den politiska dagordningen. Hillevi Larssons
              parti har varit i regeringsställning merparten av de år som har
              förflutit men har valt att inte göra en inkorporering. Det kan
              också vara viktigt att notera.
            </seg>
            <seg n="192e33be">
              Frågan är inte alldeles enkel. Den är lite komplicerad att bedöma.
              Kommittén som tillsattes 1996 framförde just att barnkonventionen
              innehåller relativt många vaga formuleringar som kan vara svåra
              för en domstol att direkt tolka. Sedan har vi arbetat vidare med
              det här, och jag menar att den nya strategi som vi har tillsatt
              och den kartläggning vi har gjort med att gå igenom all lagstiftning
              är viktiga arbeten.
            </seg>
            <seg n="4c9c83dc">
              Barnrättskommittén har att bedöma varje land utifrån dess utvecklingsnivå.
              Det gör att olika länder kan få ganska olika bedömningar från
              FN:s barnrättskommitté. Det stämmer, precis som Hillevi Larsson
              säger, att vi har fått en del kritik för hur barn hanteras vid
              domstolsförfaranden i vårt land. Det är naturligtvis ett förbättringsområde.
            </seg>
            <seg n="42c3cd38">
              Jag tar det som barnrättskommittén säger på största allvar. Jag
              tycker att det är viktigt att utreda vidare och se hur vi kan
              stärka barns rättigheter i olika sammanhang, för även om vi har
              en lagstiftning som i många fall är mycket långtgående för att
              tillgodose barns rättigheter i enlighet med barnkonventionen återstår
              det också en hel del för oss att göra. Det tycker jag att man
              ska bejaka och erkänna.
            </seg>
            <seg n="f003cd5d">
              När det gäller hantering av barn i domstol är barnahusen en organisationsform
              som har gynnat barnen, där barn som har utsatts för övergrepp
              och våld kan få ett samlat omhändertagande som också möjliggör
              en bättre rättsprocess därför att vittnesmålen kan ske under tryggare
              omständigheter. Barnet kan få det stöd och den hjälp som underlättar
              för att det sedan ska fungera i en domstolsprocess.
            </seg>
            <seg n="797199ee">
              Min ambition är att samla så mycket kunskap som möjligt om hur
              vi på bästa sätt stärker barns rättigheter utifrån barnkonventionen.
              Det kan handla om att förändra enskild lagstiftning. Det kan också
              handla om att titta vidare på frågan med öppet perspektiv. Ett
              sätt att göra det var det seminarium som vi hade i våras där jag
              samlade de nordiska länderna som har valt olika vägar. En del
              har valt en inkorporering Norge är ett sådant exempel. Andra har
              valt transformering, precis som vi i Sverige. Där kan vi jämföra
              våra slutsatser om var vi är i dag när det gäller barns rättigheter.
            </seg>
            <seg n="1c6ed107">
              Sökandet efter kunskap tar inte slut. Vi är angelägna om att
              hitta vägar att stärka barns rättigheter i vårt land.
            </seg>
          </u>
          <note type="speaker" n="48e69ec4">
            Anf. 7 HILLEVI LARSSON (S):
          </note>
          <u who="hillevi_larsson_618770" xml:id="i-ba6796976a46980e-2" n="0bdd7c75">
            <seg n="d1055ba3">
              Herr talman! Det gläder mig att Maria Larsson erkänner att det
              i dag finns brister. Det är ändå det första steget mot förändring,
              inte minst inom rättsväsendet.
            </seg>
            <seg n="e7a419ea">
              Frågan är hur man rättar till dessa brister. Fler barnahus är
              naturligtvis mycket bra, men det grundläggande problemet är hur
              barnens status förhåller sig till andra intressen. Jag kan inte
              för mitt liv förstå varför man inte vill förstärka skrivningarna
              som gäller barnens rättigheter när det i barnkonventionen står
              att barnets bästa ska sättas i främsta rummet. I dag står det
              att barnets bästa ska särskilt beaktas en svagare skrivning.
            </seg>
            <seg n="c57434ac">
              I vårt grannland Norge har detta inte lett till en katastrof,
              även om man nu får höra att det skulle bli väldigt luddigt och
              svårtolkat, utan det har fått den tydliga konsekvensen i Norge
              att barnrättsperspektivet har stärkts. Det har många undersökningar
              visat. Man kan se att norrmännen värderar barns rättigheter som
              ovillkorliga och okränkbara. Jag hoppas verkligen att vi kan komma
              till det stadiet även i Sverige.
            </seg>
            <seg n="08578d2d">
              Jag vill jämföra med lagen om barnaga. Det fanns på sin tid kritik
              mot att införa en sådan lag, utifrån att det fanns en majoritet
              för att det var okej att slå barn. Man menade att misshandeln
              kunde hamna bakom lyckta dörrar så att man inte kom åt den.
            </seg>
            <seg n="39257d79">
              I dag kan vi se att lagen mot barnaga har minskat misshandeln
              mot barn i Sverige och dessutom har lett till att många fler,
              en majoritet, är emot barnaga rent värderingsmässigt. Jag kan
              inte förstå hur det skulle skada. Är inte barnens intressen så
              viktiga att vi kan sätta dem i främsta rummet och anta barnkonventionen
              när en majoritet i riksdagen dessutom säger det? Det är det som
              jag tycker är det allra svåraste att förstå, hur man kan gå emot
              riksdagsmajoriteten.
            </seg>
          </u>
          <note type="speaker" n="45186a2c">
            Anf. 8 ANTI AVSAN (M):
          </note>
          <u who="anti_avsan_04a877" xml:id="i-241a575281c15379-1" n="1f2e7133">
            <seg n="21ab01a8">
              Herr talman! Jag delar Hillevi Larssons målsättning men inte
              metoderna att nå det målet. Jag ska bemöta två vanliga argument
              som finns för att barnkonventionen ska inkorporeras som svensk
              lagstiftning.
            </seg>
            <seg n="988b3e3a">
              Man talar om symbolvärde, och det var precis det Hillevi Larsson
              var inne på också. Min utgångspunkt är att symbolhandlingar är
              sådant som många, inte minst politiker, tar till när man av något
              skäl inte mäktar med reella förändringar. Man tror att man som
              genom ett trollslag löser alla problem.
            </seg>
            <seg n="ddac57c6">
              Riktigt så enkelt är det inte. Min ambition är i alla fall att
              i min politiska gärning identifiera reella problem och åtgärda
              dem.
            </seg>
            <seg n="ffb9f201">
              Just när det gäller frågan om barnkonventionen finns det en särskild
              komplikation som jag tror att många inte tänker på. Det gäller
              inte minst Hillevi Larsson. Det är att införandet av barnkonventionen
              egentligen vrider redskapet ur händerna på politikerna, som vill
              ta itu med de reella problemen, därför att man överlämnar till
              domstolarna att fylla ut konventionens bestämmelser.
            </seg>
            <seg n="7265b9cf">
              Har man då hanterat de reella problemen? Nej, jag menar att man
              inte har gjort det. De politiker som är förespråkare för barnkonventionens
              antagande som svensk lag har nog i stället, tvärtemot de faktiska
              förhållandena, uppfattningen att just de får stärkta verktyg för
              sin ståndpunkt. Jag skulle kunna ta många exempel. Det gäller
              frågan om sexuella övergrepp mot barn, olika frågor som är väldigt
              luddigt reglerade i barnkonventionen och också att det inte finns
              något förbud mot barnäktenskap.
            </seg>
            <seg n="c024af70">
              Det går att använda detta som politiskt slagträ för en mängd
              olika ståndpunkter, men jag tycker att man ska åstadkomma reella
              förändringar. Det är också så man åstadkommer attitydförändringar,
              konkreta regler. Det är det andra som jag brukar framföra som
              argument.
            </seg>
          </u>
          <note type="speaker" n="97e168ef">
            Anf. 9 Statsrådet MARIA LARSSON (KD):
          </note>
          <u who="maria_larsson_4d031c" xml:id="i-1a886b72ba970b0a-3" n="d3096a41">
            <seg n="c463b41b">
              Herr talman! Det här är en fråga som både har diskuterats länge,
              precis som vi har konstaterat, och där politiska partier har gjort
              olika ställningstaganden. Mitt parti, Kristdemokraterna, tycker
              att vi ska pröva frågan om en inkorporering. Här tycker vi lite
              olika.
            </seg>
            <seg n="5c11a558">
              Man ska vara klar över att en lagstiftning, även om det är det
              kraftfullaste instrument vi har, inte i sig är tillräckligt stark
              för att åstadkomma en förändring som gagnar varje barn i varje
              situation. Hillevi Larsson nämnde exemplet med lagen mot aga som
              verkligen har förändrat attityderna. Det är en enskild lag som
              är ganska lätt att hantera domstolsmässigt. Men fortfarande har
              vi barn som blir slagna i vårt land. Det innebär ju att om man
              skapar en lag tar man också på sig ett ansvar för att hela tiden
              hålla på med ett informationsarbete och ett utvecklingsarbete,
              med att hålla lagstiftningen levande.
            </seg>
            <seg n="5936e232">
              Jag skulle återigen vilja säga att skälet till att frågan inte
              har kommit längre naturligtvis är att den är extremt svår och
              att man kan belysa den från lite olika utgångspunkter. Det som
              är angeläget och som är vår gemensamma idé kring det här är att
              vi vill stärka barns rättigheter.
            </seg>
            <seg n="3ef19c15">
              Jag är väldigt glad över den proposition som nu ligger hos riksdagen
              för behandling. Den handlar om barn som behöver vård- eller behandlingsinsatser
              med stöd av socialtjänstlagen. Där talar vi tydligt om att när
              man tittar på barnets bästa är det fråga om en process i flera
              steg. Jag tror att det är på det sättet som vi också behöver arbeta
              med frågan, att tydliggöra hur man ska arbeta för att uppnå barnets
              bästa. Det behövs vägledning ut till våra myndigheter, ut till
              våra kommuner om hur vi hanterar nuvarande lagstiftning utifrån
              perspektivet barnens bästa. Det är ett arbete som pågår synnerligen
              aktivt i Regeringskansliet och där vi verkligen har flyttat fram
              positionerna markant de senaste åren.
            </seg>
            <seg n="3ed54c26">
              Tack för en bra debatt!
            </seg>
          </u>
          <note n="d1a8d254">
            Överläggningen var härmed avslutad.
          </note>
          <note n="fffe9787">
            7 § Svar på interpellation 2012/13:18 om Norrlandsvägar
          </note>
          <note type="speaker" n="94a4f291">
            Anf. 10 Statsrådet CATHARINA ELMSÄTER-SVÄRD (M):
          </note>
          <u who="unknown" xml:id="i-f753abcd0b8c22cd-0" n="d530e5f3">
            <seg n="986a126b">
              Herr talman! Isak From har frågat mig vad jag avser att göra
              för att snabbt åtgärda den negativa trenden på Norrlandsvägarna
              avseende trafiksäkerhet.
            </seg>
            <seg n="3357eeaa">
              Regeringens syn på trafiksäkerhet på väg, med tuffa mål och delat
              ansvar, har gett ett bra resultat. På knappt tio år har antalet
              omkomna i trafiken sjunkit med över 200 personer till 319 döda
              förra året, det vill säga en minskning med ca 40 procent. Förbättringen
              har varit ungefär lika stor för Norrlandsvägar de senaste åren
              som i resten av landet.
            </seg>
            <seg n="551169f2">
              Satsningar på säkrare vägar, rätt hastigheter, mittbarriärer
              och säkrare fordon är några exempel på åtgärder som har räddat
              liv. De åtgärderna har betydelse även då föraren är påverkad av
              alkohol och droger. Till viss del kan vi alltså förebygga att
              riskbeteenden leder till att människor dör eller skadas.
            </seg>
            <seg n="695fbc89">
              Regeringen har beslutat om en infrastrukturproposition som nu
              har lämnats över till riksdagen. De totala ekonomiska ramarna
              för den kommande planperioden 20142025 föreslås uppgå till 522
              miljarder kronor. Av den totala ekonomiska ramen föreslår regeringen
              att 155 miljarder kronor ska avsättas till drift och underhåll
              av statliga vägar inklusive bärighet, tjälsäkring och rekonstruktion
              av vägar. Regeringens satsningar, bland annat genom kraftigt ökade
              resurser till drift och underhåll av vägar, skapar goda förutsättningar
              för kvalitetshöjande insatser i vägnätet i alla delar av landet.
              Dessutom skapas utrymme för investeringar.
            </seg>
            <seg n="7ab98708">
              Under hösten avser regeringen att ge Trafikverket direktiv om
              den åtgärdsplanering som följer av infrastrukturpropositionen.
              Åtgärdsplaneringen ska resultera i ett förslag till nationell
              plan som regeringen sedan tar ställning till. Trafikverket kommer
              efter samråd med länen att utarbeta förslag till nationell plan.
              Det är först i beredningen av förslaget till nationell plan som
              regeringen slutligt tar ställning till hur de totala ekonomiska
              ramarna ska fördelas.
            </seg>
          </u>
          <note type="speaker" n="8d84f556">
            Anf. 11 ISAK FROM (S):
          </note>
          <u who="isak_from_0325ff" xml:id="i-639e306b5d2c235f-0" n="10d5fccc">
            <seg n="36721df2">
              Herr talman! Tack, infrastrukturministern, för svaret! Jag har
              ställt den här interpellationen till Catharina Elmsäter-Svärd
              därför att rapporter nu visar att flest människor omkommer i Norrlandstrafiken.
              Det är procentuellt sett en flerdubblad risk om man vistas i trafiken
              i norra skogslänen jämfört med om man vistas i Helsingforss län.
              Det har tidningen På Vägs kartläggning kommit fram till.
            </seg>
            <seg n="5d1b79e1">
              Sverige är ett långt land med stora behov av välfungerande transporter,
              beroende på en spridd industriproduktion över stora delar av landet.
              Trots att ansträngningar har gjorts för att öka kapaciteten på
              järnväg är industrin fortsatt under överskådlig tid beroende av
              ett väl fungerande vägnät för de många godstransporterna.
            </seg>
            <seg n="61c17e2d">
              Herr talman! Sett över en tioårsperiod skulle upp emot tusen
              människor slippa skadas eller dö om de 55 farligaste vägarna gjordes
              mötesfria. Dessutom skulle det skapas arbetstillfällen för tusentals
              människor, vägarbeten men även inom tillväxtindustrin, vilket
              också måste anses väldigt viktigt med tanke på att konjunkturen
              nu åter ser ut att vika.
            </seg>
            <seg n="e14c932b">
              E4:an är tillsammans med E45:an bottniska korridorens viktigaste
              vägstråk för de nordsydliga person- och godstransporterna på väg.
              E4:an har, som vi vet, relativt god standard, med undantag för
              16 mil i norra Västerbotten och med undantag av de usla genomfartslederna
              genom kuststäderna, framför allt i Västernorrland och Västerbotten.
            </seg>
            <seg n="8ea86ec3">
              E45:ans sträckning har mycket att önska, hela vägen från Karesuando
              till Karlstad. Det vore på sin plats att man hade en plan även
              för inlandet.
            </seg>
            <seg n="1c339374">
              Vi har en E12:a som är en Europaväg. Den börjar i Mo i Rana i
              Norge och slutar i Helsingfors i Finland. Det är 91 mil väg, varav
              hela 46 mil är i Sverige. Den vägen är av utomordentlig betydelse
              för de öst-västliga kommunikationerna och tillsammans med det
              även betydelsefull för relationerna med våra grannländer. Ingen
              del av den sträckan har mitträcke. Hur kan det vara så?
            </seg>
            <seg n="c5e9ea62">
              Herr talman! Jämtland, Norrbotten, Västerbotten, Värmland och
              Dalarna är de län i Sverige där procentuellt flest människor dödas
              i trafiken i förhållande till antalet invånare. Varför är det
              så och vad gör man åt det? Jag ser inte någonstans i svaret från
              Catharina Elmsäter-Svärd att hon berör det här, talar om vad hon
              tänker och vad regeringen tänker för att snabbt åtgärda den problematiken.
            </seg>
            <seg n="6edf4849">
              Jag ser inte heller någonstans i svaret även om jag inte ställde
              den frågan, men det ingår på något vis i den vad man skulle kunna
              göra för att säkra tryggheten på de här vägarna. Det är ju så
              att en mycket stor andel av transporterna är tunga transporter.
              Vi vet också att vi under fjolårsvintern hade ett antal stopp
              och avåkningar utefter E4:an som berodde på att de tunga transporterna
              saknade bra däck.
            </seg>
            <seg n="64944112">
              Även infrastrukturministern har lovat åtgärder i frågan. Hon
              har sagt att förmodligen i december i år kommer vi att stifta
              en lag om vinterdäck för de tunga fordonen, men jag hittar inte
              detta lagförslag någonstans. Vad har hänt med frågan? Har Finansdepartementet
              på något sätt kört över infrastrukturministern i frågan? Konkurrenssituationen
              i åkerinäringen skulle förbättras betydligt med hårdare lagstiftning
              för framför allt däcken.
            </seg>
          </u>
          <note type="speaker" n="a5b81c60">
            Anf. 12 LEIF PETTERSSON (S):
          </note>
          <u who="leif_pettersson_fd182b" xml:id="i-5fb6d7af745c1000-0" n="1d0142c4">
            <seg n="baaa4e62">
              Herr talman! Nollvisionen är en mycket viktig svensk uppfinning
              på trafiksäkerhetsområdet. Alla partier i Sveriges riksdag ställer
              sig bakom nollvisionen som tankegods och mål för trafiksäkerhetsarbetet.
              Det gör inte att åtgärderna riktigt följer med. Ibland släpar
              åtgärderna efter.
            </seg>
            <seg n="afe766eb">
              Jag tänkte uppehålla mig vid tre vägar. Först tänkte jag påminna
              ministern om väg E10, sedan tänkte jag tala om E4 genom Norrbotten
              och sedan om väg 97 mellan Luleå och Boden.
            </seg>
            <seg n="b883e5b9">
              E10 är en av de mest olycksdrabbade vägarna speciellt vintertid.
              Det har varit ett flertal dödsfall i trafiken efter den vägen,
              speciellt mellan Kiruna och Gällivare. Det kan nästan liknas vid
              att fara fram på en rodelbana att köra den vägen vintertid. Det
              är snövallar på närmare två meter, och det är en smal väg med
              i princip obefintliga möjligheter att köra om. Med den snörök
              som vintertrafiken för med sig blir det en extremt dålig trafiksäkerhetssituation
              efter den vägen. Lastbilschaufförer har vittnat om hur backspeglar
              har stött emot varandra och krossats vid möten med långtradare.
              Det har inte varit många millimeter från frontalkollisioner mellan
              två tunga lastbilar.
            </seg>
            <seg n="96540c0b">
              Här måste åtgärder vidtas. E10 måste breddas, och E10 måste tas
              med i en nationell plan på ett annat sätt än i dag. Det finns
              ingen återvändo i den frågan.
            </seg>
            <seg n="12dee83b">
              För E10 genom Norrbotten är det två sträckor som är mest problematiska,
              nämligen den genom Boviken och Rosvik samt den mellan Kalix och
              Harrioja. Det finns inget mitträcke på de sträckorna, och de ligger
              långt bort i planen. Vi har diskuterat frågan med Trafikverket
              Region Nord, och den ligger mycket långt bort i planeringen. Beskedet
              för sträckan BovikenRosvik är närmare 2020. Detta gäller trots
              att det finns ett beslut om kommunal förskottering för vägen och
              till och med kommunal medfinansiering. Här måste det också till
              en annan ordning.
            </seg>
            <seg n="3f677745">
              För väg 97 är det sträckan mellan Sävast och Norra Sunderbyn
              som är kvar. Det är en av de mest olycksdrabbade vägarna i Sverige.
              Den finns med på Motormännens 55-lista över de mest olycksdrabbade
              vägarna. Trafiken är kraftig i bägge riktningarna efter den vägen.
              Det är inte så att pendlingen sker åt bara ett håll utan den sker
              i bägge riktningarna i princip hela dagen. Visst är det möjligt
              för kommunerna att gå in och förskottera, men det talar för att
              den vägsträckan måste lyftas upp i den nationella planeringen.
            </seg>
            <seg n="58976bf7">
              När jag läste igenom infrastrukturpropositionen blev jag besviken.
              Det finns inte ett ord om trafiksäkerhet. Det finns en massa satsningar
              på vägar och det talas om ramar, men trafiksäkerheten nämns inte
              i propositionen. Varför, Catharina Elmsäter-Svärd?
            </seg>
          </u>
          <note type="speaker" n="b7cfa909">
            Anf. 13 EDWARD RIEDL (M):
          </note>
          <u who="edward_riedl_e64ddc" xml:id="i-cfc44dc47cfc57de-0" n="7dc2b4a7">
            <seg n="a94cd44f">
              Herr talman! Trafiksäkerhet är en viktig fråga, och det är givetvis
              bra att Isak From lyfter upp frågan i interpellationsform också.
            </seg>
            <seg n="d65bbb24">
              Det är viktigt att komma ihåg att Sverige är ett av världens
              säkraste länder när det gäller trafiken. Som ministern säger har
              antalet omkomna kraftigt minskat de senaste tio åren. Från att
              det har varit drygt 300 personer omkomna i trafiken varje år är
              det nu drygt 100 personer. Det har hänt fantastiskt mycket på
              området. Vi ska givetvis fortsätta att jobba med frågorna.
            </seg>
            <seg n="4573ae40">
              Regeringen gör också historiskt stora satsningar på vägunderhåll.
              Mot den bakgrunden har det varit intressant att läsa de fyra oppositionspartiernas
              skuggbudgetar som de lade fram alldeles nyligen. Man kan med stort
              intresse notera att både Miljöpartiet och Vänsterpartiet vill
              kraftigt skära ned på väganslagen. Det skulle definitivt inte
              leda till att vi får säkrare vägar och färre döda i trafiken.
            </seg>
            <seg n="fb7d28c6">
              Regeringspartierna tycker i stället tvärtom att det är viktigt
              att satsa mer pengar på vägunderhåll så att vägarna och vägtransporterna
              blir säkrare.
            </seg>
          </u>
          <note type="speaker" n="9d599ca3">
            Anf. 14 JOHAN JOHANSSON (M):
          </note>
          <u who="johan_johansson_e1589a" xml:id="i-3d0ab65815a6d335-0" n="d6799f56">
            <seg n="f8c46090">
              Herr talman! Statsrådet! Hastigheterna i Norrland är också bekymmersamma.
              Hastigheterna är högre på sommaren och lite lägre på vintern kopplat
              till vägunderlaget. Det kan vara klokt att anpassa hastigheten.
              Men hastigheten i kombination med de vägar som Leif Pettersson
              tog upp är en olycksrisk i sig.
            </seg>
            <seg n="05fc8d2e">
              Jag har pendlat mellan Boden och Luleå på väg 97 under ett antal
              år, och under åren har det skett kraftiga förbättringar. Kommunerna
              Boden och Luleå har tagit initiativ. Det har kommit upp viltstängsel,
              det finns nu mötesfria sektioner och bättre uppfarter. Det har
              skett tack vare att kommunerna har förskotterat. Det är bra och
              klokt av kommunerna, men nu måste den sista delen till.
            </seg>
            <seg n="2d61a3f8">
              Det händer ändå en del saker längs E4. I dag har Trafikverkets
              regionchef meddelat att sträckan BovikenRosvik, som Leif Pettersson
              tog upp, kommer att åtgärdas med byggstart redan nästa år. Det
              är ett utmärkt exempel på att budget och annat kan ha effekt.
            </seg>
          </u>
          <note type="speaker" n="a58ebad0">
            Anf. 15 Statsrådet CATHARINA ELMSÄTER-SVÄRD (M):
          </note>
          <u who="unknown" xml:id="i-f753abcd0b8c22cd-1" n="d530e5f3">
            <seg n="758e8879">
              Herr talman! Det är värt att notera att Isak From började med
              att säga att även vägar behövs för inte minst näringslivet och
              för Sveriges totala konkurrenskraft. Sedan jämförde Isak From
              skillnaden mellan vägar i Norrland och Helsingfors.
            </seg>
            <seg n="724a6c84">
              Vi ska vara noga med att komma ihåg att det finns faktorer som
              starkt korrelerar med varandra. Det gäller befolkningsmängden,
              mängden bilåkande, kollektivtrafiksutbud och användande av kollektivtrafik
              samt även andra faktorer som polistäthet, åldersstruktur och attityder.
              Då blir det givet, kanske till och med självklart, att det är
              lägre dödstal i Helsingfors än i Norrland.
            </seg>
            <seg n="26ef03a7">
              Det som ändå är en poäng och lite grann det som interpellationen
              också handlade om är att skillnaden mellan länen ej har minskat
              över tid. När det generellt sett blir bättre blir det också bättre
              på Norrlandsvägarna. Men därmed inte sagt att det är bra och tillräckligt.
            </seg>
            <seg n="27d9e4e6">
              Isak From ställde en fråga om vinterdäck. De finns med i diskussionerna
              om säkerhet på väg. Där har vi skickat in frågan till EU-kommissionen.
              Frågan måste notifieras i EU, och under tre till fyra månader
              får vi inte göra något. Men vi kommer snart till den tidpunkten
              att vi ska få tillbaka ett svar. Ambitionen är fortfarande att
              ett sådant krav ska vara infört till vintersäsongen.
            </seg>
            <seg n="922a8bf9">
              Leif Pettersson hävdar att det är viktigt att nollvisionen står
              fast, och det är bra. Men Leif Pettersson nämner samtidigt att
              åtgärderna inte riktigt hänger med. Låt mig då haka på vad Johan
              Johansson tog upp i fråga om hastigheten. Hastigheten är många
              gånger en faktor, gärna korrelerad till designen och strukturen
              på vägen. De hänger också ihop.
            </seg>
            <seg n="00d07da0">
              Framkomlighet är någonting som det ofta talas om, inte minst
              på Norrlandsvägarna, för att man ska kunna nå kommuncentrum. Därför
              finns det vissa Norrlandskriterier, som egentligen inte riktigt
              hänger ihop om man bara ska fokusera på säkerhetsdelen. Där har
              ju ambitionen varit att komma fram, för det är inte alltid uppskattat
              att hastigheterna sänks.
            </seg>
            <seg n="bc7a4544">
              Om vi tittar på våra vägar och att göra insatser har vi höjt
              anslagen rejält, inte minst när det gäller tjälsäkring och att
              behålla en nivå på bärigheten så att den inte urholkas och i sig
              skapar sämre framkomlighet och sämre trafiksäkerhet. Då brukar
              man säga att det på vägar där antalet fordon är runt 4 000 per
              dygn kan vara 90 kilometer i timmen, men då bör det vara mittseparerat,
              2 + 1-väg eller fyrfältsväg. Men många av de vägar som vi pratar
              om här har långt mindre än 4 000 fordon per dygn, kanske snarare
              5001 000, så det är en avvägning hur man ska sätta in resurserna
              så att de ger mest nytta totalt sett.
            </seg>
            <seg n="67ad27bd">
              Det efterfrågades i interpellationen vad som görs framåt, och
              jag ska gärna säga att förutsättningarna ökar om möjligt ännu
              mer. Vi får inte ha en vägsituation där bärigheten och ytlagret,
              inte minst efter våra vintrar, vartefter sakta börjar gröpas ur
              igen, som för 1015 år sedan. Det gäller att behålla den här delen,
              och det finns pengar avsatta för det.
            </seg>
            <seg n="3cf89404">
              I interpellationstexten nämns så kallade potter, underförstått.
              Vi jobbar inte så mycket med potter, utan varje gång man gör en
              nyinvestering, reinvestering eller jobbar med underhåll ska det
              leda till bättre säkerhet och även bättre miljöåtgärder.
            </seg>
          </u>
          <note type="speaker" n="88ddc8c8">
            Anf. 16 ISAK FROM (S):
          </note>
          <u who="isak_from_0325ff" xml:id="i-639e306b5d2c235f-1" n="10d5fccc">
            <seg n="c950363f">
              Herr talman! Tack, Edward Riedl och Johan Johansson, för att
              ni har kommit in i debatten! Det visar att frågan är av utomordentlig
              betydelse när den har lockat två moderater till in i debatten.
            </seg>
            <seg n="37d26830">
              Vi kommer att återkomma med våra förslag när vi svarar på infrastrukturpropositionen.
            </seg>
            <seg n="09bed24a">
              Man kan konstatera att en av orsakerna till att Sverige fortsätter
              att glida isär även på detta område är att det i de norra skogslänen
              är sämre förutsättningar att åka kollektivt. En orsak är också
              att det är sämre förutsättningar att arbetspendla på järnväg.
            </seg>
            <seg n="dac46035">
              En god strategi, tycker vi, hade varit om man hållit fast vid
              att Botniabanan är bara starten och att Norrbotniabanan skulle
              lösa en del av pendlingsproblematiken i de norra skogslänen och
              efter Norrlandskusten.
            </seg>
            <seg n="f43d6644">
              Precis som infrastrukturministern är inne på blir det inte bättre
              om vägarna sakta gröps ur. Snarare måste man inse var insatserna
              ska göras när de gröps ur så här. Det står utom allt rimligt tvivel
              att de insatser som är gjorda, med mitträcken och annat i Helsingforss
              län som jag hänvisar till och även i många andra län, har varit
              väldigt värdefulla. Därför skulle det också vara värdefullt om
              man kunde göra E4:an mötesfri hela sträckan genom hela landet.
            </seg>
            <seg n="6da62722">
              Vi kan väl tycka att en Europaväg ska ha en viss standard. Är
              det inte så? Jag tycker i alla fall att den kräver lite extra.
            </seg>
            <seg n="e68547a1">
              Herr talman! Om drygt två månader är det jul och nyår, och då
              beger sig många ut i trafiken i halt väglag, tillsammans med en
              viss del tung trafik. Det ger stressade förare, och det gör att
              risken för olyckor ökar. Det blir trångt på vägarna. I de allra
              flesta fall sker resorna till och från norra Sverige fortfarande
              med bil. Orsaken är att det i dag inte är helt lätt att åka tåg
              till norra Sverige. Där har inte minst regeringen signalerat att
              det inte är speciellt lätt att åka tåg till norra Sverige.
            </seg>
            <seg n="2e3aab08">
              Jag vill göra alla uppmärksamma på att när regeringen var ute
              och presenterade sin budgetproposition skedde det med tåg utom
              när man skulle till norra Sverige, då man flög. Vad sänder det
              för signaler, vill jag fråga, när regeringen själv säger att man
              inte åker tåg till norra Sverige utan flyger?
            </seg>
            <seg n="e26f42cb">
              Flyget är viktigt, och det är egentligen den enda möjlighet vi
              har i dag, som vi ska vara rädda om, att snabbt ta oss till och
              från. Men det måste också på lång sikt finnas förutsättningar
              för att åka med spårbunden trafik, och då är Norrbotniabanan helt
              nödvändig.
            </seg>
            <seg n="ea944a54">
              Herr talman! Vad är då visionen om samma förutsättningar i hela
              landet? Ett land måste väl ha samma vision för befolkningen oavsett
              var man bor?
            </seg>
          </u>
          <note type="speaker" n="14f6a28a">
            Anf. 17 LEIF PETTERSSON (S):
          </note>
          <u who="leif_pettersson_fd182b" xml:id="i-5fb6d7af745c1000-1" n="1d0142c4">
            <seg n="0019a9b9">
              Herr talman! Det var ett väldigt välkommet besked som Johan Johansson
              nu kom med om BovikenRosvik. Det hade jag ingen aning om. Jag
              har inte kunnat följa nyhetsflödet på morgonen då jag har suttit
              i en utfrågning om sjöfarten i trafikutskottet. Det är naturligtvis
              väldigt bra om byggstarten dessutom kan ske så snart, för det
              är ett välkommet projekt. Vi har varit på ett antal opinionsmöten
              kring det här, inte minst i Piteåbygden.
            </seg>
            <seg n="712255de">
              Vi håller med om att hastigheten och trafiksäkerheten hänger
              intimt samman. Men den diskussion som nu förs i många av våra
              bygder är att man har eftersatt vägunderhållet så mycket att man
              måste sänka hastigheten. Det handlar inte om att det har blivit
              mer trafik det har nästan blivit mindre trafik på dessa vägar.
              Det är inte av sådana skäl man sänker hastigheten, utan det beror
              på att underhållet helt enkelt är så eftersatt. En hastighetssänkning
              kanske är temporärt nödvändig, men den kan inte vara rimlig ur
              framkomlighetssynpunkt.
            </seg>
            <seg n="1467ec48">
              Catharina Elmsäter-Svärd sade att vi har ett litet antal bilar
              på våra vägar, eller ett litet antal resor, och så är det. Men
              det innebär att bilen är den enda möjligheten att ta sig fram.
              Det går inte att köra buss med så få resande, som dessutom säkert
              ska åka på olika tider. Det fungerar inte. Kollektivtrafiken får
              därför en naturlig begränsning. Det är viktigt att komma ihåg
              det.
            </seg>
            <seg n="7e54f0a4">
              Sedan vill jag bara påminna om E10:an igen. Jag tror att det
              är den viktigaste vägen att åtgärda ur trafiksäkerhetssynpunkt.
            </seg>
          </u>
          <note type="speaker" n="568d55b0">
            Anf. 18 EDWARD RIEDL (M):
          </note>
          <u who="edward_riedl_e64ddc" xml:id="i-cfc44dc47cfc57de-1" n="7dc2b4a7">
            <seg n="ebde30fd">
              Herr talman! Ministern kommer kanske själv att svara på varför
              regeringen flög upp till Norrland, men jag skulle gissa att det
              var av ungefär samma skäl som jag, Isak, Johan och flera från
              Norrland just flyger ned till Helsingfors. Det finns inte så många
              andra rimliga alternativ, oavsett vilka vägar eller järnvägar
              vi har. Avstånden gör att flyget är en viktig del av infrastrukturen.
              Därför är det bra att denna regering också satsar på flyget, så
              att vi har alla delar i infrastruktursystemet fungerande.
            </seg>
            <seg n="baa79d13">
              Jag vill korrigera mig själv. Antalet döda i trafiken har alltså
              sjunkit från 500 per år ned till 300 per år under den senaste
              tioårsperioden. Det är väldigt bra siffror, men det finns givetvis
              fortsatt mycket kvar att göra.
            </seg>
            <seg n="e70c9901">
              De fyra allianspartierna i regeringen är överens om att vi behöver
              satsa mer pengar på vägarna. Det är också det som avspeglas när
              regeringen gång på gång levererar budgetpropositioner till riksdagen
              där man hela tiden ökar anslagen till våra vägar så att vi kan
              få ett bättre vägnät i detta land.
            </seg>
            <seg n="e4bdc250">
              Även om det inte längre finns något rödgrönt alternativ utan
              fyra partier i opposition är det intressant att notera att av
              de tre gamla rödgröna partierna vill två kraftigt minska anslagen
              till vägnätet. Både Miljöpartiet och Vänsterpartiet vill alltså
              minska pengarna till vägnätet. Det kan vara av intresse att komma
              ihåg det.
            </seg>
            <seg n="b2c06227">
              Det var mitt bidrag till denna debatt.
            </seg>
          </u>
          <note type="speaker" n="61f39533">
            Anf. 19 JOHAN JOHANSSON (M):
          </note>
          <u who="johan_johansson_e1589a" xml:id="i-3d0ab65815a6d335-1" n="d6799f56">
            <seg n="bb0026f3">
              Herr talman! När man satsar på ny infrastruktur, och även på
              den befintliga, är trafiksäkerheten naturligtvis en av de saker
              som ska vara i främsta rummet. Det måste också finnas en avvägning
              mot samhällsekonomisk effektivitet, att man bygger bort de största
              flaskhalsarna först.
            </seg>
            <seg n="47f4900a">
              Jag har en till nyhet till Leif Pettersson som inte har hängt
              med i nyhetsflödet i dag, och det är att SCA ska investera en
              halv miljard i Piteå. Det är jättekul, men kombinerat med den
              gruvrusch som sker i Norrbotten kan detta göra mig lite orolig.
              Naturligtvis är jag jätteglad för alla investeringar, men det
              gör ju att kostnadsläget går upp i anläggningsbranschen. Ska vi
              i dag underhålla vägar eller bygga nya vägsnuttar blir det dyrare.
              Då är min farhåga: Tänk om det blir så att det höga kostnadsläget
              påverkar Norrbotten och Västerbotten negativt?
            </seg>
            <seg n="15bca6ff">
              Jag vill därför göra ett medskick till ministern om att både
              trafiksäkerheten och den samhällsekonomiska effektiviteten ska
              vägas in väldigt noga, så att det höga kostnadsläget inte kan
              bli en negativ sak för Norrbotten.
            </seg>
          </u>
          <note type="speaker" n="a5e230e2">
            Anf. 20 Statsrådet CATHARINA ELMSÄTER-SVÄRD (M):
          </note>
          <u who="unknown" xml:id="i-f753abcd0b8c22cd-2" n="d530e5f3">
            <seg n="ba1fcd36">
              Herr talman! Det ska bli väldigt spännande att se Socialdemokraternas
              förslag med anledning av infrastrukturpropositionen. Det Isak
              From nu säger låter nämligen väldigt motsägelsefullt när vi, inte
              minst i går i partiledardebatten, har hört företrädare för Socialdemokraterna
              egentligen beskylla regeringen för att göra för mycket satsningar
              i en tid när man borde strama åt. Samtidigt ska jag nu tolka det
              som att vi ska se ett förslag i storleksordningen 30 miljarder
              till åt Norrbotniabanan. Det ska bli väldigt intressant att se
              om ni tänker leva upp till detta.
            </seg>
            <seg n="c1d7d2bb">
              När det däremot gäller frågan om E4:an och, skulle man väl kunna
              säga, andra Europavägar i hela landet frågade Isak From om den
              inte borde vara mötesfri i hela landet. Tittar man i infrastrukturpropositionen
              och vad vi faktiskt knyter hela fokuset till ser man att det är
              att se till de stora stråken, inte minst på vägsidan. Där har
              vi de stora stråken som går, och de stora huvudvägarna är naturligtvis
              de som ska vara i bäst klass. Det utrymme vi medger i samband
              med den satsning vi har föreslagit ger dessutom utrymme även till
              de mindre vägarna. Då ska det också vara med fokus på hela landet.
            </seg>
            <seg n="d63c3072">
              Herr talman! Varför partiledarna reser som de gör är väl en fråga
              som kanske bäst ställs till dem, men ofta handlar det om tid.
              Det gör det för många, oavsett om man är företagare eller privatperson.
              Har man ungefär en och en halv timme på sig att ta sig till ett
              ställe kan det vara naturligt att ta tåget till Linköping och
              flyget till Luleå. Det är fantastiskt att detta långa land ändå
              erbjuder dessa möjligheter. Annars skulle somliga vara totalt
              isolerade, och det är i alla fall inte regeringens ambition.
            </seg>
            <seg n="4123c912">
              Leif Pettersson är inne på en viktig sak också när det gäller
              problemet med vägar, inte minst Norrlandsvägar som i många år
              har lidit av eftersatt underhåll. Det blir nämligen en korrelation
              till trafiksäkerheten, och det är alldeles riktigt att det också
              är en av anledningarna till att man jobbar med hastighetssänkning.
              På vissa vägar kan det bli kontraproduktivt eftersom man också
              vill ha framkomligheten i tid räknat.
            </seg>
            <seg n="cea6fee1">
              Hastighetssänkning är naturligtvis en temporär lösning tills
              man har en annan standard på vägen, så att man kan hålla en annan
              hastighet. Det är just därför vi fokuserar väldigt mycket på att
              vårda den infrastruktur vi har. Vi ska vårda och se till att den
              sköts men också kvalitetsmässigt förbättras.
            </seg>
            <seg n="a05c1633">
              För att avsluta där Johan Johansson också var är det naturligtvis
              så att trafiksäkerhet, samhällsnytta, planering och investering
              hänger ihop i väldigt mycket. Mitt tydliga fokus är att vi oavsett
              om det är järnväg, väg, flyg eller sjöfart måste använda varje
              trafikslag så bra som möjligt. Sedan handlar det väldigt mycket
              om den som ska använda det man vill ha någon form av förutsägbarhet
              i tid, kostnad och funktion.
            </seg>
            <seg n="ca4d3121">
              För att koppla tillbaka till det Leif Pettersson var inne på
              i sitt första inlägg talar vi väldigt tydligt om i infrastrukturpropositionen
              att den förra propositionen, där vi slog fast de transportpolitiska
              målen och där vi också har ett hänsynsmål och ett funktionsmål,
              fortfarande ligger fast som en grund. Den proposition som kommer
              nu är en komplettering och en fortsättning för att visa på hur
              vi går vidare.
            </seg>
            <seg n="69669d31">
              Det handlar mycket om att hålla ihop hela landet men också ta
              hänsyn till storstadens problematik, där det förvisso är betydligt
              lättare att utnyttja den kollektiva trafiken och det görs mer
              än vad som ens är möjligt i många andra delar av landet, där bilen
              många gånger är det enda alternativet.
            </seg>
          </u>
          <note type="speaker" n="1f7d0696">
            Anf. 21 ISAK FROM (S):
          </note>
          <u who="isak_from_0325ff" xml:id="i-639e306b5d2c235f-2" n="10d5fccc">
            <seg n="a0b3e98a">
              Herr talman! Man kan definiera vad en satsning på framtiden är.
              Jag kan tycka att en satsning på skolan är en rejäl satsning på
              framtiden. Jag kan också tycka att satsningar på infrastrukturen
              är bra för att möta framtida utmaningar. Det är också bra för
              konkurrenskraften att satsa på infrastruktur.
            </seg>
            <seg n="f6da20ac">
              Då kan vi också hoppas att man i det kommande arbetet jag går
              tillbaka till svaret från infrastrukturministern ska väva in regionerna
              i planeringen av detta. Det är viktigt att det inte blir som förra
              gången, när det blev en snedfördelning. Där var det ju så att
              den norra länsdelen trots befolkning i förhållande till storlek
              på länen fick procentuellt för lite. Vi ser nu återigen att det
              är ökade skillnader i trafiksäkerheten.
            </seg>
            <seg n="880a7973">
              För många finns det absolut inget annat alternativ än att åka
              i egen bil att pendla till jobbet varje dag i egen bil. Det saknas
              nämligen framför allt spårbunden trafik. Vi kan också vara överens
              om att det skulle kunna satsas mer på bussar, men för de allra
              flesta är bilen fortfarande och kommer under överskådlig tid att
              vara det enda alternativet. Då måste man oavsett var man bor kunna
              sätta sig i bilen på morgonen och känna sig trygg med att man
              ska kunna ta sig till sitt arbete.
            </seg>
            <seg n="ce26d4c2">
              Det är precis som Johan Johansson var inne på: Det pågår många
              viktiga satsningar i norra Sverige, där det finns jobb och efterfrågan.
              Då är det också så att det är andra behov som efterfrågas, som
              bostäder, för att vi ska kunna ta del av utvecklingen och för
              att det ska finnas en reell möjlighet att minska arbetslösheten,
              som är skyhög.
            </seg>
          </u>
          <note type="speaker" n="747f20c6">
            Anf. 22 Statsrådet CATHARINA ELMSÄTER-SVÄRD (M):
          </note>
          <u who="unknown" xml:id="i-211ac4f6c3749c1e-0" n="d530e5f3">
            <seg n="d5d0f17c">
              Herr talman! Låt mig börja där Isak From avslutade, alltså med
              arbetslösheten.
            </seg>
            <seg n="32c19bf3">
              När vi ser våra grannländer i hela Europa, som egentligen skulle
              vilja ha samma situation som Sverige att faktiskt ha ett utrymme
              att göra stora insatser och reformera är det oerhört viktigt att
              inte glömma bort att Sverige också är i ett förhållande till dessa
              länder. Vi är väldigt sårbara när det inte går lika bra ekonomiskt
              i andra länder. Det påverkar direkt vårt näringsliv, inte minst
              det som är exportberoende.
            </seg>
            <seg n="105ff86f">
              Just därför är en viktig, bärande del i regeringens politik satsningarna
              på infrastruktur som ska bidra till tillväxt, livskvalitet och
              välfärd i hela landet. Jag tror att det är oerhört gott om vi
              över alla partigränser ser det som ett gemensamt, viktigt mål.
            </seg>
            <seg n="d7073d56">
              När det gäller kopplingen till trafiksäkerhet det är också en
              viktig del är Sverige världsledande. Vi är dock inte nöjda, utan
              vi har fortsatt ganska stora utmaningar för att hela tiden bli
              bättre och bättre. Frågan som fanns i interpellationen från Isak
              From var om skillnaderna ökar eller minskar. Vi ser inte att skillnaden
              har ökat mellan länen, men det innebär inte att man ska stanna
              upp och inte se att det finns mer att göra.
            </seg>
            <seg n="f468eaaf">
              Jag påstår att den infrastrukturproposition som nu kommer och
              det utrymme som medges inte minst på vägsidan om möjligt ännu
              bättre ger de förutsättningar som behövs i hela landet inte bara
              att hämta igen ett eftersatt underhåll på såväl väg som järnväg
              utan också att kunna bygga nytt. Det gäller för hela landet.
            </seg>
          </u>
          <note n="d1a8d254">
            Överläggningen var härmed avslutad.
          </note>
          <note n="a6398609">
            Ajournering
          </note>
          <note n="5e7c0190">
            Kammaren beslutade kl. 13.09 på förslag av andre vice talmannen
            att ajournera förhandlingarna till kl. 14.00 då frågestunden skulle
            börja.
          </note>
          <u who="unknown" xml:id="i-32fd6297a55daccd-0" n="d530e5f3">
            <seg n="23a4f5f9">
              Återupptagna förhandlingar
            </seg>
            <seg n="b744bb92">
              Jag vill hälsa statsråden välkomna.
            </seg>
            <seg n="04468de6">
              Arbetslösheten
            </seg>
          </u>
          <note n="b178b32d">
            Förhandlingarna återupptogs kl. 14.00.
          </note>
          <note n="25207ff9">
            8 § Frågestund
          </note>
          <note n="84dc5cf7">
            Anf. 23 TREDJE VICE TALMANNEN:
          </note>
          <note type="speaker" n="bd409907">
            Anf. 24 TOMAS ENEROTH (S):
          </note>
          <u who="tomas_eneroth_f17fe4" xml:id="i-4458144f90c05cfa-0" n="908a10ce">
            <seg n="f7aca666">
              Herr talman! Jag vill ställa en fråga till Gunilla Carlsson som
              svarar å hela regeringens vägnar.
            </seg>
            <seg n="a8402ec4">
              Varselvågen slår mot Sverige. Hittills i år är det 45 000 personer
              som fått beskedet att deras jobb är i fara detta i ett läge där
              vi redan har 400 000 arbetslösa, nästan 100 000 arbetslösa ungdomar
              och en långtidsarbetslöshet som biter sig fast.
            </seg>
            <seg n="4b57d53e">
              Det är klart att det i ett sådant här läge tror jag hade varit
              rimligt för vilken regering som helst att fundera över om man
              borde ompröva politiken och satsa på en aktiv näringspolitik och
              se till att exportstödet ökar eller att man får innovationsstrategier
              på plats. Vi ser där blygsamma ambitioner från regeringen.
            </seg>
            <seg n="c1955c96">
              I ett sådant här läge borde man kunna satsa på utbildning. Det
              gör inte regeringen. Man drar ned på antalet utbildningsplatser.
            </seg>
            <seg n="c357d2df">
              Man borde kunna satsa på yrkesutbildningar. Det gör inte regeringen.
              Man satsar i stället på fas 3.
            </seg>
            <seg n="85ff79e2">
              Min fråga är: När kommer egentligen jobben?
            </seg>
            <seg n="44ae4289">
              Regeringen har nu hållit sin strategi i sex år och lovat att
              jobben kommer, men fortfarande biter sig arbetslösheten fast.
              Vad är beskedet från regeringen till de 45 000 varslade i år?
              När kommer jobben?
            </seg>
          </u>
          <note type="speaker" n="f861095b">
            Anf. 25 Statsrådet GUNILLA CARLSSON (M):
          </note>
          <u who="gunilla_carlsson_dee0c5" xml:id="i-4a4e410c4b0da9b1-0" n="ace9fa78">
            <seg n="c45afcde">
              Herr talman! Jag är lite förvånad. Om man nu är orolig för varselvågen,
              ska man då inte hålla sig till sanningen och börja fundera på
              hur vi tillsammans kan se till att Sverige står starkare i en
              tid när vår modell utmanas och när vi kan visa den styrka som
              finns i att landet haft en regering som har skött finanserna på
              ett föredömligt sätt så att vi nu har resurser för att kunna möta
              en omfattande lågkonjunktur, med risk för en rätt så ihållande
              internationell lågkonjunktur som slår mot de svenska jobben och
              mot den svenska exportindustrin? Efterfrågan sjunker ju.
            </seg>
            <seg n="53f75850">
              Vad kan vi då göra? Ja, vi kan se till att bygga företagsamheten
              starkare i det här landet. Vi har en seriös innovationspolitik.
              Vi tar tag i bolagsskatten, något som gör att det blir mer intressant
              att stanna kvar och att utveckla företagandet i Sverige. Till
              skillnad från vad Tomas Eneroth säger har vi, herr talman, satsat
              ytterligare på utbildning, inte minst för att unga människor ska
              få bättre möjligheter att komma in på arbetsmarknaden.
            </seg>
            <seg n="74d3ef7f">
              Jag tycker att det vore bra om vi i det här läget och i den här
              debatten kunde hålla oss till fakta.
            </seg>
          </u>
          <note type="speaker" n="b615dfb9">
            Anf. 26 TOMAS ENEROTH (S):
          </note>
          <u who="tomas_eneroth_f17fe4" xml:id="i-4458144f90c05cfa-1" n="908a10ce">
            <seg n="f254ec27">
              Herr talman! När jag kom in i riksdagen fick jag uppdraget att
              vara med och städa upp efter den förra borgerliga regeringen som
              hade försatt landet i en akut ekonomisk kris. Då vågade vi sätta
              ett ramverk i sjön som ordnade att vi hade ordning och reda i
              statens finanser. Det är väl att ni hittills försökt följa det
              regelverket. Men jag tycker att det är oroväckande att ni väljer
              att låna till skattesänkningar. Det är oansvarigt.
            </seg>
            <seg n="96d9517f">
              Vi investerade också i utbildningar i kunskapslyft och i en högskoleutbyggnad
              därför att vi såg att människor behövde kraft och möjligheter
              att investera i kunskaper för att kunna ta de jobb som sedan kom.
              På det sättet stärkte vi Sveriges möjligheter att ta sig ur krisen.
            </seg>
            <seg n="ff90e092">
              Ni satsar inte på utbildning. Ni minskar antalet högskoleplatser.
              Gunilla Carlsson kan åka till nästan vilken högskola eller vilket
              universitet som helst där man drar ned på ambitionerna och fråga.
            </seg>
            <seg n="ae9e2dea">
              Ni satsar inte på yrkesutbildningar. Har Gunilla Carlsson hört
              talas om fas 3, som man förpassas till utan att få någon vettig
              typ av insats i stället för att få en yrkesutbildning? I mitt
              hemlän skickar Arbetsförmedlingen tillbaka 140 miljoner kronor
              i oanvända resurser samtidigt som företagarna i länet ropar efter
              rätt utbildad arbetskraft.
            </seg>
            <seg n="f120d03f">
              När kommer jobben? När kan ni börja agera för att få fart på
              Sverige i stället för att hålla fast vid en politik som uppenbarligen
              misslyckats under sex års tid?
            </seg>
          </u>
          <note type="speaker" n="aa5a709d">
            Anf. 27 Statsrådet GUNILLA CARLSSON (M):
          </note>
          <u who="gunilla_carlsson_dee0c5" xml:id="i-4a4e410c4b0da9b1-1" n="ace9fa78">
            <seg n="e8ef43d1">
              Herr talman! Vi tror inte att det blir bättre om man höjer bidrags-
              och ersättningsnivåerna och ökar skatterna på arbete och att de
              nya jobben då skulle komma fram. Tvärtom tror vi på detta med
              att vi har byggt svenska hushåll starkare tack vare jobbskatteavdrag
              och att vi har fått fler som arbetar, fler som är med och försörjer
              människor i Sverige, något som gör att våra sociala trygghetssystem
              står starkare.
            </seg>
            <seg n="0e1f1ee0">
              Det är nu en utmaning för oss alla att tillsammans hålla fast
              vid den svenska modellen, att se till att vi inte försämrar konkurrenskraften
              och att se till att ge de människor vingar som nu behöver extra
              stöd.
            </seg>
            <seg n="96be2c83">
              Vi höjer ersättningarna till exempel i yrkesutbildningen för
              att fler ska ha möjlighet att lättare och snabbare komma in i
              ett yrke och vara med och försörja sig själva men också bidra
              till Sveriges välstånd.
            </seg>
            <seg n="ee8df394">
              Den svenska modellen kommer att klara det här testet. Men det
              skulle ha varit roligt om vi bättre kunde ha hjälpts åt.
            </seg>
            <seg n="a06873cf">
              Nej, vi lånar inte till skattesänkningar. Vi ser till att bygga
              Sverige starkare. Vi håller fast vid ramverken. Det vore roligt
              om vi lite bättre kunde enas kring den utmaning för vår exportindustri
              som vi står inför.
            </seg>
            <seg n="1d357de2">
              Anslaget till kvinnojour i Helsingfors
            </seg>
          </u>
          <note type="speaker" n="94653c4d">
            Anf. 28 MARIANNE BERG (V):
          </note>
          <u who="marianne_berg_22ebf4" xml:id="i-7e8b0a91a01f2030-0" n="d7058dfa">
            <seg n="2629b4d4">
              Herr talman! Jag har en fråga till statsrådet Nyamko Sabuni.
            </seg>
            <seg n="3ea85804">
              RFHL:s kvinnojour i Helsingfors har sedan 2008 fått pengar från
              staten så kallade utvecklingspengar för att bedriva sin verksamhet.
              Missbrukande våldsutsatta kvinnor är en mycket liten och sårbar
              grupp. Men staten, regeringen, har nu valt att inte lämna ytterligare
              pengar via länsstyrelsen. Det betyder att verksamheten här i Helsingfors
              tar slut den 31 december. Det handlar om fem platser som ska täcka
              Helsingforss län.
            </seg>
            <seg n="d032b249">
              Jag undrar hur det kan ske att pengarna dras bort utan att det
              stärkts upp någonstans så att man vet att verksamheten får in
              nytt kapital. Vart ska dessa kvinnor i så fall ta vägen den 1
              januari 2013?
            </seg>
          </u>
          <note type="speaker" n="5860d635">
            Anf. 29 Statsrådet NYAMKO SABUNI (FP):
          </note>
          <u who="unknown" xml:id="i-f753abcd0b8c22cd-3" n="d530e5f3">
            <seg n="ddb2f79e">
              Herr talman! Den fråga som Marianne tar upp är väldigt viktig.
              Det arbete som ideella kvinnojourer utför runt om i vårt land
              är oerhört viktigt för att ge stöd och hjälp till våldsutsatta
              kvinnor.
            </seg>
            <seg n="92568903">
              För den här regeringen har det varit väldigt viktigt att stärka
              verksamheten, ekonomiskt men också när det gäller att i samverkan
              se till att utveckla arbetsmetoderna och de verksamheter som bedrivs.
              Det är viktigt att kvaliteten även i sådana här verksamheter,
              även om de bedrivs inom den ideella sektorn, motsvarar den kvalitet
              som vi ändå anser att de våldsutsatta ska få.
            </seg>
            <seg n="da321a69">
              Jag vet inte varifrån nämnda information kommer. Vi har inte
              sänkt anslag till kvinnojourer. Tvärtom har vi höjt. När det gäller
              de pengar som fanns att söka i samverkan mellan kvinnojour och
              kommun via länsstyrelse har vi till och med sett till att ta en
              del av dem för att kvinnojourerna själva ska söka därifrån. Deras
              rapporter till mig har nämligen sagt att kommunerna inte alltid
              är så samarbetsvilliga.
            </seg>
          </u>
          <note type="speaker" n="8c111d1d">
            Anf. 30 MARIANNE BERG (V):
          </note>
          <u who="marianne_berg_22ebf4" xml:id="i-7e8b0a91a01f2030-1" n="d7058dfa">
            <seg n="eff05217">
              Herr talman! Det är faktiskt så att det nu inte finns några pengar
              till RFHL:s kvinnojour i Helsingfors ett upptagningsområde i Helsingforss
              län från den 31 december i år. Då kan det tänkas att man i Helsingforss
              stad är villig att ekonomiskt kanske stå för två och en halv plats.
              Men där fattar man inte beslut förrän den 18 december, så det
              är ganska tajt tidsmässigt.
            </seg>
            <seg n="3f7d4e8f">
              Vänsterpartiet har nationellt drivit frågan om resurser till
              den här typen av kvinnojourer, ja, till alla kvinnojourer.
            </seg>
            <seg n="cf41728d">
              Hur ser statsrådet på detta? Vi skulle då verkligen kunna göra
              både det som vi vill och det som regeringen bland annat i regeringsförklaringar
              sagt sig vara villig att göra när det gäller våld mot kvinnor
              och missbrukande kvinnor i våldssituationer.
            </seg>
          </u>
          <note type="speaker" n="635c881f">
            Anf. 31 Statsrådet NYAMKO SABUNI (FP):
          </note>
          <u who="unknown" xml:id="i-f753abcd0b8c22cd-4" n="d530e5f3">
            <seg n="94b545c7">
              Herr talman! Marianne Berg vet lika väl som jag att pengarna
              till kvinnojourer inte fördelas direkt av mig som statsråd, från
              Regeringskansliet, utan de fördelas av myndigheter. Det är Socialstyrelsen
              som har ett anslag och delvis även länsstyrelsen som har pengar
              att fördela.
            </seg>
            <seg n="a8c99fc9">
              Vilken kvinnojour som helst ska söka sig till dessa myndigheter
              för att ansöka om pengar till att bedriva verksamhet. Är det så
              att den specifika kvinnojouren inte har fått pengar är det myndigheten
              som måste svara på varför man nu inte får mer pengar. Är det kvaliteten
              det handlar om eller är det någonting annat?
            </seg>
            <seg n="0dec69c9">
              Jag kan inte svara om det enskilda ärendet då, som vi vet, makten,
              bemyndigandet, att fördela finns hos länsstyrelsen eller Socialstyrelsen.
            </seg>
            <seg n="eee49102">
              Reglering av finansmarknaden
            </seg>
          </u>
          <note type="speaker" n="54776a30">
            Anf. 32 FREDRIK SCHULTE (M):
          </note>
          <u who="fredrik_schulte_c537d0" xml:id="i-bb605c36df9b8ba4-0" n="a79974b6">
            <seg n="a2ced479">
              Herr talman! Jag skulle vilja ställa en fråga till finansmarknadsminister
              Peter Norman.
            </seg>
            <seg n="2bce05f9">
              Vi kunde se i spåren av finanskrisen att det finns många strukturella
              problem i finanssektorn som kan ställa till det mycket för samhället.
              Tyvärr tror jag att det är många som har tagit det till intäkt
              för att man nu ska försöka begränsa finanssektorn.
            </seg>
            <seg n="680503cf">
              Jag tror att det är fel och att det kommer att leda till lägre
              tillväxt, lägre löner och lägre levnadsstandard på sikt. Jag tror
              i stället att man behöver en bättre reglering av finansmarknaden.
            </seg>
            <seg n="c3e0a052">
              Sverige har varit en förebild när det gäller de stora frågorna
              som reglering av banksektorn. Men det finns mycket kvar att göra
              när man kommer till det segment av marknaden som riktar sig till
              vanliga konsumenter.
            </seg>
            <seg n="b377177b">
              Det finns fortfarande många oseriösa aktörer på marknaden. Avgifterna
              är omfattande. Råkar man illa ut finns det inte många att vända
              sig till. Allmänna reklamationsnämnden har inte kompetens, kön
              är lång och så vidare. Det finns många problem.
            </seg>
            <seg n="f91c9d78">
              Jag tror att det behövs en bättre reglering. Vad tror finansmarknadsministern
              att vi behöver för typ av åtgärder för att komma till rätta med
              problemen?
            </seg>
          </u>
          <note type="speaker" n="2a5b6d16">
            Anf. 33 Statsrådet PETER NORMAN (M):
          </note>
          <u who="unknown" xml:id="i-f753abcd0b8c22cd-5" n="d530e5f3">
            <seg n="9dcbca69">
              Herr talman! Jag vill till att börja med säga att jag delar Fredrik
              Schultes problembeskrivning.
            </seg>
            <seg n="f9acb81f">
              Konsumenten är generellt sett i ett stort underläge på finansmarknaderna.
              Det beror på en mängd olika saker. En sak är att vi har överfört
              på konsumenten saker som förr bestämdes av det allmänna. Det gäller
              inte bara finansfrågor. Det gäller också skola, dagis, el och
              sådant.
            </seg>
            <seg n="24a72973">
              Till detta hör att marknaden utvecklas snabbt. Det är ganska
              komplicerade produkter. Säljarna är ofta i ett väldigt stort kompetensöverläge.
              Det finns alltid skäl att flytta fram positionerna för konsumenterna.
              Det är ett viktigt område för regeringen.
            </seg>
            <seg n="919bfae5">
              Vi har redan vidtagit ett stort antal åtgärder bland annat genom
              att skärpa kraven på sms-företagen, skärpa reglerna för redovisningen
              i fondlagstiftning och öka anslaget för utbildning i skolorna.
            </seg>
            <seg n="331790e9">
              Jag delar Fredrik Schultes uppfattning och tänker återkomma med
              mer exempel i mitt nästa inlägg.
            </seg>
          </u>
          <note type="speaker" n="690139c5">
            Anf. 34 FREDRIK SCHULTE (M):
          </note>
          <u who="fredrik_schulte_c537d0" xml:id="i-bb605c36df9b8ba4-1" n="a79974b6">
            <seg n="dff94a03">
              Herr talman! Tack så mycket för svaret. Det är många som kommer
              i kläm. Några åtgärder som man borde överväga är att skärpa regelverket
              för vad som får kallas rådgivningsverksamhet.
            </seg>
            <seg n="2cc7c7ed">
              Jag var själv hos min bank för inte så länge sedan och fick träffa
              en rådgivare. I realiteten var det en person som var en försäljare
              av Nordeas egna finansiella produkter.
            </seg>
            <seg n="7639fda3">
              Man behöver skärpa regelverket. Går man till en Volvohandel och
              ska köpa en Volvobil får man inte träffa en bilrådgivare, utan
              man träffar en bilförsäljare.
            </seg>
            <seg n="f20fc5ec">
              Jag tror att man behöver ett system med licenser där man har
              ett oberoende organ som kan pricka aktörer som är oseriösa och
              i förlängningen också förbjuda dem att agera på marknaden.
            </seg>
            <seg n="96405945">
              Jag tror också att man skulle behöva någon form av regelverk
              för att göra estimeringar av utfall av framför allt olika komplicerade
              strukturella produkter.
            </seg>
            <seg n="2095edf0">
              Det finns ingen som kan sia om hur börsen går. Men det finns
              många sannolikhetsberäkningar som mäklarna och emittenterna sitter
              inne med men som konsumenterna inte får ta del av. Det tror jag
              är olyckligt.
            </seg>
            <seg n="582cc257">
              Hur ställer sig finansmarknadsministern till detta?
            </seg>
          </u>
          <note type="speaker" n="bb8993c4">
            Anf. 35 Statsrådet PETER NORMAN (M):
          </note>
          <u who="unknown" xml:id="i-f753abcd0b8c22cd-6" n="d530e5f3">
            <seg n="05c2f43d">
              Herr talman! Begreppet rådgivare kontra säljare är intressant.
              Vi driver hårt i EU att få en reglering till stånd som gör just
              att rådgivare är rådgivare.
            </seg>
            <seg n="d2f79bf5">
              Vi för en diskussion med EU där vi också är pådrivande i att
              oberoende rådgivare inte ska kunna få ersättning i form av provisioner
              när man säljer vissa produkter. Då finns det ett incitament hos
              rådgivaren eller säljaren att sälja produkter till kunden som
              kunden egentligen inte behöver.
            </seg>
            <seg n="a8caa809">
              Vad vi också gör är att till exempel på fondmarknaden lansera
              en ny typ av tilläggsinformation. Man ska inte bara kunna se fondavgiftens
              storlek 1 procent, 1 ½ procent eller vad det nu kan vara. Man
              ska också berätta för kunden: Hur mycket betalar jag i kronor
              och ören under till exempel tio år när jag köper en fondprodukt?
              Detta gör det lättare för kunden att göra jämförelser.
            </seg>
            <seg n="c8c1373d">
              Jag håller med Fredrik Schulte om att vi outtröttligen måste
              fortsätta att stärka konsumentens ställning på marknaden. Det
              gör vi på många olika sätt både nationellt och inom EU.
            </seg>
            <seg n="cff03054">
              Klimatarbetet i fattiga länder
            </seg>
          </u>
          <note type="speaker" n="6e416484">
            Anf. 36 VALTER MUTT (MP):
          </note>
          <u who="valter_mutt_7861ee" xml:id="i-1ebe4a089d9a76af-0" n="7581f4b4">
            <seg n="07276418">
              Herr talman! Jag har en fråga till biståndsministern.
            </seg>
            <seg n="ca210ec4">
              Det är i dag en skriande brist på rika länder som visar ledarskap
              i klimatpolitiken. Misstron växer mellan syd och nord, och de
              internationella klimatförhandlingarna har gått i baklås.
            </seg>
            <seg n="faef6b0d">
              Sverige skulle kunna spela rollen som brobyggare mellan syd och
              nord, men då måste vi själva leva upp till de åtaganden vi gjort
              i Kyotoprotokollet.
            </seg>
            <seg n="3646e32e">
              Hit hör att mobilisera nya friska pengar för klimatarbetet i
              fattiga länder. Det är medel som går utöver den procent av bni
              som vi i dag avsätter till internationellt utvecklingssamarbete.
              Nya utmaningar kräver nya pengar.
            </seg>
            <seg n="7446b389">
              Vi i Miljöpartiet avsätter i vår budgetmotion 1,3 miljarder i
              additionella medel för klimatinsatser i syd under nästa år medan
              regeringen inte avsätter en enda extra krona utöver biståndets
              1 procent utan bara flyttar om pengar inom biståndsramen.
            </seg>
            <seg n="0a3db0b8">
              Sådan kreativ bokföring bygger tyvärr inga nya skyddsvallar mot
              stigande havsnivåer. Hur tänker regeringen agera framöver så att
              Sverige lever upp till sina internationella åtaganden om additionella
              medel till klimatarbetet i utvecklingsländerna?
            </seg>
          </u>
          <note type="speaker" n="2b30ab1b">
            Anf. 37 Statsrådet GUNILLA CARLSSON (M):
          </note>
          <u who="gunilla_carlsson_dee0c5" xml:id="i-4a4e410c4b0da9b1-2" n="ace9fa78">
            <seg n="9bca2156">
              Herr talman! Tack för frågan som gör att vi kan resonera om sambanden
              mellan klimatförändringarna som drabbar de fattigaste och mest
              sårbara människorna allra mest. Ingen utveckling kommer att bli
              hållbar såvida man inte mäter in också att planeten sätter vissa
              gränser.
            </seg>
            <seg n="1f601a2f">
              Det är därför som jag är glad över att ha det samlade ansvaret
              för att se hur vi kan möta de förväntningar som finns på konventionsarbetet.
              Där gör Lena Ek sitt arbete. Vi följer konventionerna, och vi
              tillför medel. Det gör vi inom ramen för ett samlat tänkande om
              utvecklingsfrågor och klimatutmaningen.
            </seg>
            <seg n="aec5ecd3">
              Vi har mycket pengar att tillföra via biståndsbudgeten för att
              just visa att detta hör ihop. Jag tror också att det är det bästa
              sättet för att få en kunskap i utvecklingsländerna om att de måste
              bygga in det i sina egna modeller.
            </seg>
            <seg n="dcbfc9f7">
              Kanske kan de också genom sin forskning, sina erfarenheter och
              sina innovationer lära oss ytterligare saker och hjälpa även Sverige
              att kunna få en fordonspark med fossilfritt bränsle och år 2050
              kunna vara klimatneutralt.
            </seg>
          </u>
          <note type="speaker" n="8432a7d9">
            Anf. 38 VALTER MUTT (MP):
          </note>
          <u who="valter_mutt_7861ee" xml:id="i-1ebe4a089d9a76af-1" n="7581f4b4">
            <seg n="c56c7b9e">
              Herr talman! Tack för svaret! Detta handlar ytterst om att betala
              av på den rika världens klimatskuld till utvecklingsländerna,
              som inte bär huvudansvaret för den globala uppvärmningen men som
              däremot drabbas i särklass hårdast av dess effekter.
            </seg>
            <seg n="be6ffc7e">
              Det är därför djupt beklagligt att regeringen tar biståndsmedel
              till detta och dessutom halverar summan som går till klimatinsatser
              i syd. Under det svenska EU-ordförandeskapet och Köpenhamnskonferensen
              2009 var regeringen pådrivande när det gällde att få loss additionella
              medel till klimatinsatser i utvecklingsländerna. Från 2020 har
              de rika länderna utlovat 100 miljarder dollar per år.
            </seg>
            <seg n="4a9e43df">
              För att kunna mobilisera resurser i den storleksordningen krävs
              nya innovativa finansieringsmekanismer såsom klimatavgifter för
              internationellt flyg och sjöfart och skatt på internationella
              transaktioner.
            </seg>
            <seg n="5eb3dead">
              Här hoppas jag att regeringen snart får fart på fantasin och
              börjar leverera förslag som till skillnad från kreativ bokföring
              skapar nya resurser.
            </seg>
          </u>
          <note type="speaker" n="f1976953">
            Anf. 39 Statsrådet GUNILLA CARLSSON (M):
          </note>
          <u who="gunilla_carlsson_dee0c5" xml:id="i-4a4e410c4b0da9b1-3" n="ace9fa78">
            <seg n="2e11a181">
              Herr talman! Tack för erkännandet att vi gick i täten för att
              ta dessa frågor på allvar i god tid före de klimatförhandlingar
              som fördes bland annat i Köpenhamn under det svenska ordförandeskapet.
            </seg>
            <seg n="96d5b58a">
              Detta hänger ihop. Det är väldigt viktigt att vi kopplar det
              just till utvecklingens drivkrafter och hittar de nya källor till
              finansiering som finns även i den så kallade rikare världen.
            </seg>
            <seg n="033d1501">
              Vi måste fundera på hur vi kan bygga in också den externa påverkan
              på miljön och klimatet i hur vi själva agerar och kunna få rätt
              prissättning. Det gäller även ekosystemtjänster och annat.
            </seg>
            <seg n="be7605e4">
              Den resursmobilisering som behöver göras för att kunna komma
              till rätta med klimatutmaningen och få en annan utvecklingsväg
              handlar om att mobilisera det privata kapitalet.
            </seg>
            <seg n="78360100">
              Det gäller att se till att utvecklingsländerna får tillgång till
              energi och mer av smarta och bättre vattenlösningar. Det handlar
              om att infrastrukturen byggs ut.
            </seg>
            <seg n="9e98ab81">
              Det är deras tid nu. Vi måste se till att detta görs möjligt.
              Då kan biståndet kanske ha en kapacitetshöjande roll. Men det
              kommer aldrig att kunna stå för den stora notan.
            </seg>
            <seg n="7154e5e3">
              De medlen måste komma genom att vi skapar partnerskap med privata
              investeringar och en ökad resursmobilisering inte minst i Afrika.
            </seg>
          </u>
          <note n="0b9e32e0">
            Personlig assistans
          </note>
          <note type="speaker" n="7be9760c">
            Anf. 40 HILLEVI LARSSON (S):
          </note>
          <u who="hillevi_larsson_618770" xml:id="i-ba6796976a46980e-3" n="0bdd7c75">
            <seg n="5d892a86">
              Herr talman! Jag vill ställa min fråga till Ulf Kristersson.
            </seg>
            <seg n="eddc7aaa">
              Det är många gravt funktionshindrade människor som upplever att
              deras rätt till personlig assistans är ifrågasatt och även försämras.
            </seg>
            <seg n="9ca5775c">
              Ett konkret exempel kom häromdagen. Det är en kvinna som har
              mycket svår epilepsi, en mycket svår hjärnskada och är delvis
              förlamad. Hon har under de senaste 14 åren haft personliga assistenter
              dygnet runt, även nattetid. Hon kan när som helst få mycket allvarliga
              epilepsiattacker.
            </seg>
            <seg n="6f3ddfc7">
              Trots detta och trots flera läkarutlåtanden som intygar att hon
              måste ha personlig assistans dygnet runt dras nu denna assistans
              in helt och hållet av Försäkringskassan. Problemet är att det
              hänvisas till gällande lagstiftning.
            </seg>
            <seg n="06044f4a">
              Det är visserligen ett enskilt fall, men det berör gällande lagstiftning.
              Är det inte dags att förtydliga lagen så att svårt funktionshindrade
              får denna rätt till assistans?
            </seg>
          </u>
          <note type="speaker" n="15464ac8">
            Anf. 41 Statsrådet ULF KRISTERSSON (M):
          </note>
          <u who="unknown" xml:id="i-f753abcd0b8c22cd-7" n="d530e5f3">
            <seg n="3460f3c9">
              Herr talman! Jag tackar för frågan. Om vi ska vara lite noggranna
              med formaliteterna här är detta bokstavligt talat om Hillevi Larsson
              uttalat menar den exakta lagstiftningen för vilka som i dag omfattas
              och inte omfattas inte min fråga.
            </seg>
            <seg n="1144ea14">
              Samtidigt sker detta i hägnet av ett ifrågasättande av assistansersättningen
              med anledning av olika fuskdiskussioner. Jag misstänker att du
              ser frågan i ungefär det ljuset, så jag kan möjligen svara på
              frågan i alla fall. Jag prövar, och annars får du återkomma med
              frågan.
            </seg>
            <seg n="4fb68864">
              Jag tycker att det är noga att vi håller två saker i huvudet
              samtidigt. Det ena är den viktiga och ovillkorliga rätten till
              assistansersättning för den målgrupp som den är tänkt för. Alla
              verkar vara mycket överens om att det är en otroligt viktig reform
              där legitimiteten, trovärdigheten och rätten ska upprätthållas.
            </seg>
            <seg n="10e372db">
              Det andra är de bekymmer som har uppdagats det senaste året,
              kan man säga. Det gäller en relativt omfattande lite oklart exakt
              hur omfattande, och det är ett problem i sig att det lätt sprids
              mytbildningar bedrägeriverksamhet som går ut på att människor
              som helt enkelt inte är berättigade till ersättningen ändå tillskansar
              sig den.
            </seg>
            <seg n="a32e4731">
              Dessa två saker måste vi kunna arbeta med samtidigt. Det ena
              är ovillkorat, och det andra ska vi absolut bekämpa.
            </seg>
          </u>
          <note type="speaker" n="d03a1f7c">
            Anf. 42 HILLEVI LARSSON (S):
          </note>
          <u who="hillevi_larsson_618770" xml:id="i-51980c99fb89d367-0" n="0bdd7c75" next="i-ef72ae85f398210d-0">
            <seg n="7d1d47f0">
              Herr talman! Självfallet är jag emot detta fusk liksom alla de
              som behöver assistansen för att kunna leva ett någorlunda normalt
              liv. Det leder ju till att de också blir ifrågasatta och riskerar
              att förlora sin assistans. Men det måste finnas andra sätt att
              komma åt fusket än att dra in assistansen för dem som verkligen
              behöver den. Det handlar i så fall om bättre kontroll.
            </seg>
            <seg n="29a56264">
              I det konkreta fall jag tar upp är det ställt bortom allt tvivel
              att det inte handlar om fusk. Det finns många läkarutlåtanden,
              och det är många assistenter som har följt denna kvinna. Det räcker
              att se henne för att förstå hur stort behovet är. Det är detta
              som bekymrar mig; fuskdiskussionen riskerar att leda till att
              många andra drabbas. Jag tycker att det är viktigt att regeringen
              ser till att så inte sker. Men vi är på väg åt det hållet, och
              därför tycker jag att det är dags att regeringen agerar.
            </seg>
          </u>
          <note n="b0a397e7">
            Anf. 43 TREDJE VICE TALMANNEN:
          </note>
          <u who="hillevi_larsson_618770" xml:id="i-ef72ae85f398210d-0" n="0bdd7c75" prev="i-51980c99fb89d367-0">
            <seg n="364eeb03">
              Jag får erinra debattdeltagarna om att vi inte ska debattera
              enskilda personers handlande och enskilda ärenden.
            </seg>
          </u>
          <note type="speaker" n="52492658">
            Anf. 44 Statsrådet ULF KRISTERSSON (M):
          </note>
          <u who="unknown" xml:id="i-f753abcd0b8c22cd-8" n="d530e5f3">
            <seg n="0bcd83e6">
              Herr talman! Jag vill bara instämma i en oro, för jag tycker
              att detta är viktigt. Vi får inte komma i ett läge där vi i det
              mycket legitima arbetet med att motverka fusk och bedrägerier
              ifrågasätter människors legitima rätt till olika ersättningar.
              Det är jätteviktigt.
            </seg>
            <seg n="2acaf46b">
              Jag tror att vi gör det bäst genom att vara precisa och undvika
              generaliseringar. Jag är lika mycket mot svepande kritik och att
              man säger att det fuskas i allmänhet som jag är mot människor
              som allmänt säger att detta är bagatellartat och försumbart. Man
              ska vara precis och exakt, och man ska sätta in kraften på att
              bekämpa precis det fusk som finns. Då vinner vi i legitimitet
              för dem som har rätten att få ersättningen. Om vi kan visa att
              ersättningen går till rätt ändamål och till rätt personer med
              rätt behov slipper de människorna oroa sig för att andra ska tro
              att någon får ersättning som han eller hon inte ska få. Det är
              regeringens strategi i arbetet.
            </seg>
            <seg n="dcaefb6e">
              Försvarets provskjutningar över Vättern
            </seg>
          </u>
          <note type="speaker" n="2ab4181a">
            Anf. 45 ANNIKA ECLUND (KD):
          </note>
          <u who="annika_eclund_8dbf9a" xml:id="i-157e8bbbfc6e311e-0" n="1a17d2b6">
            <seg n="864b3b1a">
              Herr talman! Jag har en fråga som riktar sig till försvarsminister
              Karin Enström. Den gäller försvarets planer på ökade provskjutningar
              över Vättern.
            </seg>
            <seg n="a253a7b1">
              Sjön Vättern är en av Europas största sötvattensjöar. Vätterns
              vatten används i dag som dricksvatten av över 250 000 människor
              runt sjön. Vättern kommer antagligen att användas som dricksvattentäkt
              av ännu fler i framtiden. Hela Vättern har dessutom EU-klassats
              som Natura 2000-område med unika naturvärden.
            </seg>
            <seg n="00bb8869">
              Försvarsmaktens provskjutningar över Vättern oroar mitt läns
              medborgare. Det handlar dels om bullret, dels, och främst, om
              miljöhänsyn. Bly och andra giftiga ämnen från Försvarsmaktens
              ammunition riskerar att försämra Vätterns klara dricksvatten.
            </seg>
            <seg n="812cd171">
              Vad avser ministern att göra för att medborgarna ska känna sig
              trygga när det gäller både vatten och buller?
            </seg>
          </u>
          <note type="speaker" n="a3dd7765">
            Anf. 46 Försvarsminister KARIN ENSTRÖM (M):
          </note>
          <u who="karin_enstrom_99ddb6" xml:id="i-f753abcd0b8c22cd-9" n="e3cf8da6">
            <seg n="bb41745a">
              Herr talman! Jag tackar för frågan. Självfallet ska vi ta människors
              oro på allvar, och jag har förståelse för denna oro.
            </seg>
            <seg n="6bc6b75a">
              När det gäller de skjutmål som finns i Vättern har Försvarsmakten
              i april i år lämnat in en ansökan till länsstyrelsen om omprövning
              av det gällande miljötillståndet för skjutmålet Hammaren. Ärendet
              bereds nu av länsstyrelsen i enlighet med de regler som finns.
              I sådana här miljöprövningsfall ska alla berörda intressenter,
              inklusive berörda kommuner, få framföra sina uppfattningar. Sedan
              fattar länsstyrelsen beslut.
            </seg>
            <seg n="e6fd66f2">
              Ett sådant här miljötillstånd innehåller villkor och föreskrifter
              för verksamheten. Eftersom detta är ett pågående miljöprövningsärende
              varken får eller kan jag gå in och kommentera det i detalj. Däremot
              vill jag understryka att vi kommer att se ett ökande behov av
              övningar som Försvarsmakten kommer att behöva göra. Jag kan återkomma
              till det i nästa inlägg.
            </seg>
          </u>
          <note type="speaker" n="b0e0b2d2">
            Anf. 47 ANNIKA ECLUND (KD):
          </note>
          <u who="annika_eclund_8dbf9a" xml:id="i-157e8bbbfc6e311e-1" n="1a17d2b6">
            <seg n="e5adddd5">
              Herr talman! Jag tackar försvarsministern för svaret. Just nu
              pågår mängder av aktioner och demonstrationer av människor som
              bor runt sjön. De känner sig oroliga. Vi politiker som bor i området
              uppvaktas ständigt. Det känns inte okej att bara skjuta det ifrån
              oss och säga: Detta är inte vårt ansvar, utan det är länsstyrelsen
              och miljödomstolen som avgör. Vi politiker har det yttersta ansvaret.
            </seg>
            <seg n="b1dfe989">
              Min fråga till försvarsministern är därför: Vad ska jag som riksdagspolitiker
              som bor vid sjön Vättern säga till mina väljare i Skaraborg?
            </seg>
          </u>
          <note type="speaker" n="06cd1151">
            Anf. 48 Försvarsminister KARIN ENSTRÖM (M):
          </note>
          <u who="karin_enstrom_99ddb6" xml:id="i-f753abcd0b8c22cd-10" n="e3cf8da6">
            <seg n="e4240a76">
              Herr talman! Det är riktigt att vi som politiker till syvende
              och sist kommer att behöva ta ansvar och göra de avvägningar som
              ofta finns mellan olika, ibland väldigt motsägelsefulla eller
              motstridiga, intressen. Det kan röra allt ifrån miljöintressen
              till intressen i det här fallet, som handlar om Försvarsmaktens
              möjlighet att öva och till och med skjuta.
            </seg>
            <seg n="19fe3e57">
              Därför har vi noga angivet i lagstiftningen en ordning för hur
              sådana här prövningar går till just för att de olika motstridiga
              intressena ska få vägas mot varandra. Det är bra att vi hela tiden
              är trygga med den lagstiftning som finns och den prövningsordning
              som finns. Sedan får man förklara att det ständigt görs avvägningar
              mellan olika motstridiga intressen.
            </seg>
            <seg n="46f2fc26">
              För mig som försvarsminister är det viktigt att Försvarsmakten
              har tillgång till övningsområden och även till skjutområden. Samtidigt
              får vi ha förståelse för människors oro.
            </seg>
            <seg n="4bfef602">
              Kostnaden för flyktingar
            </seg>
          </u>
          <note type="speaker" n="ddee0488">
            Anf. 49 DAVID LÅNG (SD):
          </note>
          <u who="david_lang_e2a9da" xml:id="i-f373b012a49717fa-0" n="dcb54eac">
            <seg n="a259d667">
              Herr talman! Jag skulle vilja ställa en fråga till biståndsminister
              Gunilla Carlsson.
            </seg>
            <seg n="6f5813dd">
              I dag befinner sig miljontals människor på flykt runt om i världen.
              Förenta nationerna har som bekant ett flyktingorgan som heter
              UNHCR, som i sina kampanjer och på sin hemsida brukar upplysa
              om hur mycket det kostar att hjälpa dessa flyktingar i deras närområden.
              Bland annat står det att det kommer att kosta 425 miljoner kronor
              att hålla de 340 000 personer som har flytt från Syrien med förnödenheter
              under den kommande vintern i Syriens närmaste grannländer.
            </seg>
            <seg n="0289a7de">
              Den svenska regeringen har dess värre valt att göra en märklig
              prioritering i den svenska biståndspolitiken. I stället för att
              satsa på att hjälpa i närområden väljer regeringen att ta pengar
              från biståndsramen och finansiera ett ständigt ökat flyktingmottagande
              här i Sverige, vilket är mångdubbelt dyrare. Det innebär också
              att vi bara kan hjälpa en bråkdel så många människor.
            </seg>
            <seg n="0ffe9333">
              Min fråga lyder: Anser statsrådet att detta är en klok prioritering?
              Eller har man för avsikt att börja försöka hjälpa så många som
              möjligt i stället?
            </seg>
          </u>
          <note type="speaker" n="5f9996c8">
            Anf. 50 Statsrådet GUNILLA CARLSSON (M):
          </note>
          <u who="gunilla_carlsson_dee0c5" xml:id="i-4a4e410c4b0da9b1-4" n="ace9fa78">
            <seg n="80a18f65">
              Herr talman! Jag måste säga att jag är oerhört stolt över att
              få företräda ett land där vi har en human flykting- och invandringspolitik.
              Vi tar ansvar för vad som händer i vår omvärld utöver vad vi själva
              kan göra i vårt eget land. Vi har resurser i den svenska statsbudgeten
              som gör att Sverige kan vara en av de största humanitära givarna
              när människor oförskyllt drabbas av antingen klimatförändringar
              eller våld och konflikter vare sig de är interna eller externa.
              Vi har ett starkt och bra bistånd som ställer upp för människor.
              Det gäller inte minst det humanitära stödet som ska lindra nöd
              och hindra död.
            </seg>
            <seg n="bec637d4">
              Detta gör vi i utvecklingsländerna. Vi gör det nu i Syriens grannländer,
              kanske mer än något annat land givet vårt lands befolkningsstorlek,
              därför att vi tycker att det är oerhört viktigt.
            </seg>
            <seg n="4ca8866d">
              Vi vet att människorna vill vara kvar nära sina hem. Men det
              finns en rännil av människor som tar sig hela vägen till Sverige.
              En del av dem har kanske till och med anförvanter här. Det är
              vår skyldighet att hjälpa dem också här. Vi har ett system sedan
              1991 där vi avräknar detta från biståndsbudgeten. Och ja, just
              nu stiger avräkningarna eftersom vi tar emot fler flyktingar också
              i Sverige därför att trycket internationellt på flyktingar är
              större än kanske någonsin tidigare.
            </seg>
            <seg n="8f56796e">
              Jag tycker att det är rättvist. Jag tycker att det är rätt och
              riktigt. Och ja, det kostar mer att ta emot dem i Sverige därför
              att vi har höga och bra krav på hur människor ska bemötas. Det
              är en politik som den borgerliga alliansregeringen är mycket stolt
              över.
            </seg>
          </u>
          <note type="speaker" n="fed641e6">
            Anf. 51 DAVID LÅNG (SD):
          </note>
          <u who="david_lang_e2a9da" xml:id="i-f373b012a49717fa-1" n="dcb54eac">
            <seg n="f73a4002">
              Herr talman! Det här ökade trycket som statsrådet talar om verkar
              av någon anledning drabba Sverige betydligt hårdare än många andra
              länder. Jag tolkar statsrådets svar så att regeringen tänker fortsätta
              på den inslagna linjen, vilket jag beklagar.
            </seg>
            <seg n="67ca7a31">
              Jag skulle också vilja fråga varför man vill göra det. Jag kan
              själv bara spekulera, men regeringens inställning verkar vara
              att en person som kommer till Sverige är en individ, en person,
              en människa, men de miljontals flyktingar som finns runt om i
              världen är bara statistik. Det är en stor namnlös massa som inte
              har fått någon uppmärksamhet i medier här i Sverige, och därför
              vinner man ingen positiv publicitet på att hjälpa de människorna.
            </seg>
            <seg n="10d42fa2">
              Regeringsföreträdare brukar använda ord som medmänsklighet i
              den här typen av debatter. Om man menar allvar med medmänsklighet
              borde man också försöka optimera biståndets nytta för mänskligheten
              och därmed försöka hjälpa mångdubbelt fler flyktingar i deras
              närområden, vilket faktiskt är möjligt. Det är mycket mer kostnadseffektivt.
            </seg>
            <seg n="ac05dad8">
              Herr talman! Varför vill inte regeringen optimera nyttan av biståndet
              för mänskligheten?
            </seg>
          </u>
          <note type="speaker" n="0911bd62">
            Anf. 52 Statsrådet GUNILLA CARLSSON (M):
          </note>
          <u who="gunilla_carlsson_dee0c5" xml:id="i-d4519cf8e1bab2ba-0" n="ace9fa78" next="i-61d53aa7cea439c0-0">
            <seg n="b9f79fcc">
              Herr talman! Jag vänder mig mot beskrivningen att vi någonsin
              skulle se människor som statistik. Jag har träffat dessa flyktingar.
              Jag är ute och reser i utvecklingsländer. Jag möter också de humanitära
              hjälparbetare som vi finansierar. De tar emot dessa barnfamiljer
              i till exempel Jordanien. De tar kanske emot åtta nio familjer
              per dag. Människor berättar om sina umbäranden. De har kanske
              flyttat runt inne i Syrien ett antal gånger för att till slut
              inse att de måste överge sitt eget land. De söker skydd i till
              exempel Jordanien. De är ingen statistik. De är människor som
              du och jag som faktiskt behöver vårt skydd.
            </seg>
            <seg n="fb808e5d">
              Vi gör både och. Vi hjälper människor på plats. Vi stöttar inte
              minst FN:s flyktingorgan. Vi är ordförande i det just nu och jobbar
              förebyggande för att minska de här konflikterna, och när de väl
              bryter ut finns vi där med våra pengar och vårt engagemang.
            </seg>
            <seg n="59ff7abb">
              Vi har också en anledning att ta emot skyddsbehövande i Sverige
              när de väl kommer hit. Jag tycker att det är viktigt att påminna
              kammaren om att vår politik för att hjälpa humanitärt handlar
              om att se till att det är neutralt, opartiskt och går till dem
              som bäst behöver det.
            </seg>
            <seg n="deee0f01">
              Det blir självfallet mer kostnadseffektivt att göra mer i grannländerna.
              Det är därför vi nu försöker stabilisera situationen, och det
              är också därför vi nu kräver att fler länder ska göra mer på det
              här området. Behoven ökar nu tyvärr inte bara i Syrien utan också
              i Somalia, Afghanistan och Colombia, och jag skulle kunna fortsätta
              att räkna upp fler länder. Det finns mängder av behov att täcka
              på det humanitära området, och Sverige är en av de största givarna.
              Det tycker jag att alla i den här kammaren ska vara mycket stolta
              över.
            </seg>
            <seg n="1e5515d5">
              Det kommunala skatteutjämningssystemet
            </seg>
          </u>
          <note n="d27e911d">
            Anf. 53 MARIE NORDÉN (S):
          </note>
          <u who="gunilla_carlsson_dee0c5" xml:id="i-61d53aa7cea439c0-0" n="ace9fa78" prev="i-d4519cf8e1bab2ba-0">
            <seg n="74086c64">
              Herr talman! Min fråga går till Peter Norman.
            </seg>
            <seg n="07715a9e">
              Kostnadsutjämningssystemet måste göras om. Beräkningsgrunderna
              är föråldrade och leder till stora orättvisor. En enhällig utredning
              med uppdrag att se över det kommunala skatteutjämningssystemet
              överlämnade sitt slutbetänkande till regeringen i april 2011.
              Kommittén föreslog förändringar i både inkomst- och kostnadsutjämningen
              med införande i januari 2013.
            </seg>
            <seg n="1625218f">
              När regeringen inte kom med några förslag i våras beslutade riksdagen
              på initiativ av Vänsterpartiet, Socialdemokraterna och Miljöpartiet
              att regeringen skulle komma med en proposition om förändring av
              utjämningssystemet till riksdagen under hösten 2012. I propositionsförteckningen
              för hösten finns inte förslaget med.
            </seg>
            <seg n="21b6cebf">
              Min fråga till statsrådet är därför: Varför? Och när avser regeringen
              att komma med förslag till riksdagen?
            </seg>
          </u>
          <note type="speaker" n="e4f70b89">
            Anf. 54 Statsrådet PETER NORMAN (M):
          </note>
          <u who="unknown" xml:id="i-211ac4f6c3749c1e-1" n="d530e5f3">
            <seg n="3538d6e2">
              Herr talman! Tack för frågan! Jag tycker att det kommunala utjämningssystemet
              är en grundpelare i den kommunala verksamheten. Det är viktigt
              att man kan ha samma service i glesbygdskommuner som i tätorter.
            </seg>
            <seg n="72f58742">
              Problemet med den utredning som frågeställaren åberopar är att
              man missar två saker. Den ena är det som står i direktiven, nämligen
              att man skulle göra förslaget enklare. I dag är det mycket komplicerat.
              Man brukar ibland säga att de två som kan systemet inte får vistas
              i samma flygplan eftersom systemet skulle falla ihop om planet
              skulle störta. Det måste bli enklare.
            </seg>
            <seg n="3fa2b819">
              Den andra saken är att resultatet verkar missgynna kommuner med
              tillväxtkraft, och vi vill inte sjösätta ett system som ger dåliga
              incitament till tillväxt. Det skulle drabba alla kommuner och
              hela landet. Jag får återkomma med hanteringen i min nästa minut.
            </seg>
          </u>
          <note n="7863d540">
            Anf. 55 MARIE NORDÉN (S):
          </note>
          <u who="unknown" xml:id="i-32fd6297a55daccd-1" n="d530e5f3">
            <seg n="b470b2ce">
              Herr talman! Jag har diskuterat med representanter för utredningen.
              De delar inte statsrådets syn på vad man har gjort och vad resultatet
              skulle innebära.
            </seg>
            <seg n="879f0153">
              Man kan konstatera att det gamla systemet drabbar vissa kommuner
              och landsting mycket hårt för tillfället. Kommunerna och landstinget
              i Jämtlands län förlorar 33 miljoner i uteblivna statsbidrag och
              32 miljoner i införandebidrag bara nästa år. Det är viktiga pengar
              för verksamheten i mitt hemlän.
            </seg>
            <seg n="fe4e329a">
              Det slår också mycket hårt när man tittar på barnomsorgen och
              fördelningen mellan till exempel Berg och Sollentuna. De har liknande
              ålderssammansättning och kan jämföras utifrån det och får liknande
              ersättning. Men när det kommer till kostnader gynnas Sollentuna
              eftersom man säger att de skulle använda barnomsorgen mer, men
              faktum är att man använder barnomsorgen precis lika mycket. Så
              här ser det ut på många ställen. Det är storstadskommuner, ofta
              styrda av Moderaterna, som gynnas av systemet, och det är glesbygdskommuner
              som drabbas och får betala väldigt stora summor därför att systemet
              inte fungerar.
            </seg>
            <seg n="abe2b764">
              Jag frågar ministern: Tycker inte ministern att det är akut?
              Tycker inte ministern att det här är ett orättvist system som
              snabbt måste åtgärdas? Det här är inte tekniskt komplicerat. I
              den här delen skulle ministern kunna lämna ett förslag till riksdagen
              ganska omgående och lösa ett stort problem.
            </seg>
          </u>
          <note type="speaker" n="9ec85342">
            Anf. 56 Statsrådet PETER NORMAN (M):
          </note>
          <u who="unknown" xml:id="i-f753abcd0b8c22cd-11" n="d530e5f3">
            <seg n="9f0a09f4">
              Herr talman! Jag tror att jag och Marie Nordén är överens om
              ett antal saker. På de frågor som Marie ställde vill jag svara:
              Ja, jag tycker att det är akut. Ja, jag tycker att det är ett
              problem. Ja, jag tycker att det är viktigt att det åtgärdas skyndsamt.
            </seg>
            <seg n="c92121ea">
              Enligt min uppfattning uppstår den största orättvisan just när
              det gäller barnomsorgen. Det kommer sig av att barnomsorgen utnyttjas
              mycket mer nu än för femtio år sedan. Därigenom blir barnomsorgspengen
              mindre per barn i systemet i och med att det är ett nollsummespel.
            </seg>
            <seg n="b10bdf49">
              Jag håller inte med om att det är självklart att det är borgerliga
              kommuner som gynnas. I Skåne är det uppenbart såväl socialdemokratiskt
              styrda kommuner som borgerligt styrda kommuner som både tjänar
              och förlorar. Västernorrland är ett exempel på ett socialdemokratiskt
              styrt landsting där man skulle förlora väldigt mycket på det nya
              systemet. Så enkelt är det inte.
            </seg>
            <seg n="82aa056a">
              Den 1 januari 2014 är det första tillfället då det är möjligt
              att sjösätta ett nytt system, och vi kommer att lägga fram en
              proposition så att kommunerna får beräkningsunderlag att i lugn
              och ro införa detta den 1 januari 2014.
            </seg>
            <seg n="39bb717b">
              Våld i nära relationer
            </seg>
          </u>
          <note type="speaker" n="7d01a105">
            Anf. 57 NINA LUNDSTRÖM (FP):
          </note>
          <u who="nina_lundstrom_bfbd4f" xml:id="i-09aa26179aeae0ab-0" n="27b482b5">
            <seg n="503ec122">
              Herr talman! Jag vill ställa en fråga till jämställdhetsminister
              Nyamko Sabuni.
            </seg>
            <seg n="e4b35db6">
              I Sverige avlider varje år i genomsnitt 29 personer på grund
              av våld från närstående. Det är vanligt att gärningsmännen inför
              det här aktuella brottstillfället har både hotat och misshandlat
              sina offer.
            </seg>
            <seg n="8eb042d1">
              I dag finns det en lagstiftning som innebär att man måste tillsätta
              en haverikommission när de här fallen inträffar. Ofta har det
              funnits tecken på att något har varit fel. Det har varit polisanmälningar,
              och personerna i fråga har försökt att ta sig ur förhållandet.
              Haverikommissionens uppgift är att samla och sprida kunskap så
              att man kan förebygga på ett bättre sätt.
            </seg>
            <seg n="bf4ac6a2">
              Min fråga är: När kan vi förvänta oss ett resultat av det här
              viktiga arbetet?
            </seg>
          </u>
          <note type="speaker" n="217401af">
            Anf. 58 Statsrådet NYAMKO SABUNI (FP):
          </note>
          <u who="unknown" xml:id="i-f753abcd0b8c22cd-12" n="d530e5f3">
            <seg n="0dc0fa15">
              Herr talman! Varje gång en kvinna mördas av någon som hon har
              eller har haft en nära relation till är det ett misslyckande för
              samhället. Jag kallar det ett misslyckande för samhället därför
              att, precis som Nina Lundström säger, det alltid visar sig att
              dessa kvinnor på ett eller annat sätt har varit i kontakt med
              någon av samhällets myndigheter. Det betyder att det har brustit
              någonstans. Därför föreslog regeringen för riksdagen att man skulle
              lagstifta om att vi måste följa upp och utreda dessa mord för
              att se var någonstans det brast och vad vi kan lära av detta.
            </seg>
            <seg n="c6c47b98">
              Socialstyrelsen kan inte inleda en sådan kommission förrän domen
              har vunnit laga kraft. Först måste polisen göra sitt, och sedan
              kan polisen överlämna ärendet till Socialstyrelsen. Vad jag förstår
              kommer det första ärendet att överlämnas nu under hösten. Därmed
              kommer vi att få bättre kunskaper om var det brister och hur vi
              kan utveckla verksamheten i framtiden.
            </seg>
          </u>
          <note type="speaker" n="e5e3a37d">
            Anf. 59 NINA LUNDSTRÖM (FP):
          </note>
          <u who="nina_lundstrom_bfbd4f" xml:id="i-09aa26179aeae0ab-1" n="27b482b5">
            <seg n="472fa75b">
              Herr talman! Kan statsrådet, i avvaktan på det här viktiga arbetet
              med kommissionen, nämna någonting om andra viktiga åtgärder för
              att förebygga? Det här är ju tragedier, och det berör alla djupt
              när de går att följa i medierna.
            </seg>
            <seg n="0e5902bd">
              Vilka andra insatser är möjliga?
            </seg>
          </u>
          <note type="speaker" n="32945b36">
            Anf. 60 Statsrådet NYAMKO SABUNI (FP):
          </note>
          <u who="unknown" xml:id="i-f753abcd0b8c22cd-13" n="d530e5f3">
            <seg n="bc61235c">
              Herr talman! Det ena som jag skulle vilja koppla tillbaka till
              när det gäller haverikommissionen är att vi har haft en sådan
              lagstiftning när det gäller barn som mördas. Det arbetet ska nu
              följas upp av Statskontoret för att se om det har legat till grund
              för att ge oss kunskap som vi sedan har kunnat använda oss av
              i förslag för att förbättra och för att förebygga. Det tror jag
              är en viktig sak att följa upp.
            </seg>
            <seg n="36a4683a">
              Det andra är att vi har en handlingsplan som har genomförts med
              många åtgärder för att förebygga inom ramen för barn- och ungdomsverksamheter,
              och vi har nu tillsatt en samordnare som ska tillvarata de kunskaper
              och erfarenheter som vi har vunnit, så att vi inte tappar bort
              dem utan har dem för framtida bruk. Det är så jag ser att vi måste
              jobba framgent.
            </seg>
            <seg n="a6037059">
              Nu bereder vi också inom Regeringskansliet en strategi för hur
              vi ser på det långsiktiga arbetet i kampen mot våld mot kvinnor.
              Målet måste vara att vi ska göra hemmet till en trygg plats för
              alla och inte en brottsplats, som det har kommit att bli för många
              kvinnor i samhället.
            </seg>
            <seg n="b207cddf">
              Finansieringen av JAS 39 Gripen
            </seg>
          </u>
          <note type="speaker" n="a508aad7">
            Anf. 61 PETER HULTQVIST (S):
          </note>
          <u who="peter_hultqvist_4fda95" xml:id="i-184f143f987b1242-0" n="9825000a">
            <seg n="4ab12db3">
              Herr talman! Jag vill ställa en fråga till Karin Enström.
            </seg>
            <seg n="d348bfc2">
              Vi är från Socialdemokraternas sida överens med regeringen om
              att JAS ska uppgraderas. Däremot är vi kritiska till det förslag
              om finansiering som regeringen har redovisat. Det handlar om 5
              miljarder på tio år som är ofinansierade. Ministern säger att
              man med enkelhet kan göra omfördelningar i försvarets budget för
              att klara detta långsiktigt. Vi tror inte att det är så enkelt.
            </seg>
            <seg n="c99e87b2">
              Försvarsmakten redovisar att man har ett ofinansierat materielberg
              på 25 miljarder framför sig bara för att vidmakthålla nuvarande
              militära förmåga. Till det kommer nu 5 miljarder. Det är alltså
              30 miljarder kronor. Det är stora pengar som man hanterar.
            </seg>
            <seg n="3db44237">
              Varför då inte sätta sig ned med oss och komma fram till en uppgörelse?
              Vi har lagt fram ett förslag om att tillföra 300 miljoner på årsbasis
              som vi kan göra upp om långsiktigt och därmed försöka göra någonting
              konstruktivt som skapar en bättre stabilitet i försvarets ekonomi
              och en bättre finansiering av JAS, vilket innebär att vi tar ansvar
              för projektet på ett mer konkret sätt.
            </seg>
            <seg n="2377839d">
              Varför inte ta den chansen nu när den finns?
            </seg>
          </u>
          <note type="speaker" n="f9aa3e4f">
            Anf. 62 Försvarsminister KARIN ENSTRÖM (M):
          </note>
          <u who="karin_enstrom_99ddb6" xml:id="i-f753abcd0b8c22cd-14" n="e3cf8da6">
            <seg n="209bc391">
              Herr talman! Tack, Peter Hultqvist, för frågan! Vi välkomnar
              Socialdemokraternas stöd i frågan om att uppgradera JAS 39 Gripen,
              eftersom vi tillsammans tror att det här är ett bra och nödvändigt
              sätt att bibehålla och utveckla förmågan till luftförsvar och
              stridsflyg.
            </seg>
            <seg n="0250f16d">
              Det frågan nu gäller är hur detta ska finansieras. Då är det
              så, som vi tidigare har redovisat och också redovisar i budgetpropositionen,
              att livstidscykeln för hela det här systemet är ungefär 30 år.
              Vi kan se att utvecklingen, anskaffningen och driften av det här
              systemet kommer att kosta ungefär 3 miljarder kronor per år. Den
              första tioårsperioden kommer kostnaderna att vara något högre,
              och det är också där vi ser ett omplaneringsbehov om ungefär 5
              miljarder.
            </seg>
            <seg n="de56b377">
              Regeringens bedömning är att inom ramen för de ca 160 miljarder
              som Försvarsmakten planerar i materielanslag kommer det att kunna
              gå. Det är inget konstigt med att på tio år omplanera 5 miljarder
              av 160 miljarder.
            </seg>
          </u>
          <note type="speaker" n="7935863e">
            Anf. 63 PETER HULTQVIST (S):
          </note>
          <u who="peter_hultqvist_4fda95" xml:id="i-184f143f987b1242-1" n="9825000a">
            <seg n="8e37ff27">
              Herr talman! Nu är väl verkligheten lite mer komplicerad än vad
              ministern redovisade. Det här är uppdelat i dels en anskaffningsdel
              som ligger på 9,6 miljarder per år, dels en vidmakthållandedel
              utöver detta. Det är alltså två konton. Mycket av de här pengarna
              kommer att gå på anskaffningsdelen. Det kommer alltså att bli
              en stor ansträngning på just den biten.
            </seg>
            <seg n="2c7c70b2">
              Sedan har vi alltså 25 miljarder i materielberg ovanpå det som
              rör samtliga vapenslag. Trycket inom Försvarsmakten är alltså
              väldigt stort, och nu läggs det till 5 miljarder på detta. Därför
              är det inte så enkelt som att man bara omfördelar detta, eftersom
              det handlar om så lång tid, som ministern säger. Det här kommer
              inte att lösa sig med automatik, utan det här kommer att kräva
              rätt stora ingrepp.
            </seg>
            <seg n="974a5f2d">
              Varför då inte gå in och göra vissa omfördelningar som går att
              göra inom försvarets budget? Exempelvis har vi nu en överbudgetering
              på det internationella anslaget. Pengarna kommer inte att användas
              enligt dagens nivå på det anslaget. I dag lämnar man till och
              med tillbaka pengar på det anslaget.
            </seg>
            <seg n="82d5e37e">
              Här har vi alltså en konkret möjlighet att göra en uppgörelse,
              och jag förstår egentligen inte varför det ska vara svårt för
              ministern att tillmötesgå mig på den här punkten.
            </seg>
          </u>
          <note type="speaker" n="c943a5b8">
            Anf. 64 Försvarsminister KARIN ENSTRÖM (M):
          </note>
          <u who="karin_enstrom_99ddb6" xml:id="i-f753abcd0b8c22cd-15" n="e3cf8da6">
            <seg n="098c6cc1">
              Herr talman! Peter Hultqvist har rätt i att Försvarsmaktens ekonomi
              inte är en enkel fråga. Det vet vi sedan många år. Det vi vet
              är att Försvarsmakten har en ekonomi i balans i år, 2013 och 2014.
              Det som frågan har gällt är just den långsiktiga ekonomin, och
              där ingår självklart framtida materielinvesteringar som en viktig
              del.
            </seg>
            <seg n="2acebef4">
              Det här tar regeringen på största allvar. Det är också därför
              som vi i budgetpropositionen påtalar behovet av att ha ett samlat
              grepp kring just hur förutsättningarna ser ut för den långsiktiga
              ekonomin. Det här är ett arbete som vi från Regeringskansliet
              måste göra tillsammans med myndigheten för att noga gå igenom
              och se om pengarna används på rätt sätt, om vi kan göra omfördelningar
              och hur det här ska se ut på sikt. Då handlar det om hur balansen
              ska uppnås från 2015 och framåt.
            </seg>
            <seg n="a091de5f">
              Det här arbetet kommer också, tror jag, att vara en bra grund
              för det inriktningsbeslut som vi ska fatta 2015, då också Försvarsberedningen
              kommer att kunna ta del av det här analysarbetet. Vi får återkomma
              till hur det ska se ut på lång sikt.
            </seg>
            <seg n="8e3456fe">
              Utsläppshandeln
            </seg>
          </u>
          <note type="speaker" n="51b395cb">
            Anf. 65 HELENA LEANDER (MP):
          </note>
          <u who="helena_leander_075a02" xml:id="i-2cf524a4dd628f86-0" n="3b084bfa">
            <seg n="76f37bbe">
              Herr talman! Det här är en allmänpolitisk fråga till Gunilla
              Carlsson.
            </seg>
            <seg n="3ae9760f">
              När vi i Miljöpartiet kommer med förslag på klimatpolitik i Sverige
              får vi ofta svaret: Nej, vi ska jobba internationellt i stället.
              Jag menar att det ofta blir bäst att göra både och, men okej!
              Nu har ni chansen att jobba internationellt och göra någonting
              riktigt bra!
            </seg>
            <seg n="b04f55e3">
              Det handlar om EU:s utsläppshandel, som tyvärr har kollapsat.
              Just nu finns det fler utsläppsrätter än vad det finns utsläpp
              i systemet, och det är klart att man då inte riktigt får den drivkraft
              att minska utsläppen som det var tänkt att man skulle få. Därför
              har Storbritannien kommit med ett förslag om att man helt enkelt
              ska skrota en stor mängd utsläppsrätter för att på så sätt återställa
              systemet så att det blir en drivkraft till minskade utsläpp och
              till en grön omställning.
            </seg>
            <seg n="87ee66a8">
              Nu har vi fått höra att Moderaterna och kanske rent av hela regeringen
              motsätter sig det här. Då blir jag nyfiken på varför. Nu har ju
              regeringen verkligen chansen att göra någonting bra på klimatområdet
              internationellt. Ska ni inte göra det då?
            </seg>
          </u>
          <note type="speaker" n="0103a5b7">
            Anf. 66 Statsrådet GUNILLA CARLSSON (M):
          </note>
          <u who="gunilla_carlsson_dee0c5" xml:id="i-4a4e410c4b0da9b1-5" n="ace9fa78">
            <seg n="ea20b999">
              Herr talman! Absolut! Jag tycker att en av de roligaste sakerna
              i alliansregeringen är hur vi jobbar tillsammans för att bygga
              Sverige starkare och mer hållbart och för att kunna vara mer internationellt
              engagerade genom att också utvecklas själva hemmavid. När vi tänker
              på långsiktighet kring energitillgång och hur vi lever, konsumerar
              och distribuerar ökar vi vår egen kunskap och medvetenhet samtidigt
              som vi också lär oss saker som andra länder kan ha nytta av.
            </seg>
            <seg n="29f1a545">
              Det här tycker jag är oerhört intressant men också inspirerande
              genom att vi kan försöka se hur vi kan göra både och. Absolut,
              jag delar helt Helena Leanders uppfattning när det gäller det!
            </seg>
            <seg n="4a0c1322">
              Den här gången gällde frågan handeln med utsläppsrätter. Den
              frågan handlar om det internationella handelssystemet och hur
              vi ska kunna hjälpas åt internationellt att dra ned utsläppen
              samtidigt som vi låter nya innovationer och ny teknik träda fram.
            </seg>
            <seg n="b5e9cd6c">
              Vi har för närvarande ett beredningsarbete som pågår i regeringen
              om hur vi ska ställa oss i den fråga som till exempel Storbritannien
              har anfört om att ett sätt skulle kunna vara att köpa tillbaka
              utsläppsrätter och inte använda dem.
            </seg>
            <seg n="247b5cbc">
              Det pågår som sagt en beredning, och det här är ett av de internationella
              verktyg som står oss till buds.
            </seg>
          </u>
          <note type="speaker" n="60af5b71">
            Anf. 67 HELENA LEANDER (MP):
          </note>
          <u who="helena_leander_075a02" xml:id="i-2cf524a4dd628f86-1" n="3b084bfa">
            <seg n="22f0d231">
              Herr talman! Ni ska naturligtvis bereda det här enligt konstens
              alla regler, men hur svårt kan det vara? Varför skulle man inte
              vilja ta chansen att få ordning på det här utsläppssystemet och
              faktiskt minska utsläppen?
            </seg>
            <seg n="ec9d2da4">
              Minskningen i det här förslaget motsvarar 25 gånger Sveriges
              utsläpp. Det är någonting som verkligen gör skillnad. Varför skulle
              man inte vilja ta chansen att få fart på omställningen? Det här
              är till och med någonting som skulle gynna svenska företag, som
              i dag faktiskt säljer sina utsläppsrätter för att man släpper
              ut mindre än vad man får tilldelning för. Med högre priser på
              utsläppen tjänar man på det här, så det är en vinst för svenska
              företag och för statskassan, eftersom man får in mer auktionsintäkter,
              och inte minst är det en vinst för klimatet. Vad är det ni behöver
              bereda?
            </seg>
          </u>
          <note type="speaker" n="5dec0969">
            Anf. 68 Statsrådet GUNILLA CARLSSON (M):
          </note>
          <u who="gunilla_carlsson_dee0c5" xml:id="i-4a4e410c4b0da9b1-6" n="ace9fa78">
            <seg n="cdb26618">
              Herr talman! Det är just för att se vilka effekter det får för
              vår egen ekonomi, vilken betydelse det har, om det är den rätta
              vägen att gå. Det vi ser vad gäller näringslivet, oavsett den
              handeln, är att det redan sker en stark omställning eftersom många
              företag ser den stora marknads- och konsumentnyttan i att börja
              ställa om i förväg och kunna göra saker även om det inte finns
              lagstiftning på plats. Vi konsumenter efterfrågar mer av ansvarstagande,
              modern teknik och förståelse. Därför sker det tillsammans med
              näringslivet tack vare att vi försöker bana vägen framåt.
            </seg>
            <seg n="8ba7294e">
              Tänk bara på att vi bestämt oss för att ha en fossilfri bilpark
              och att Sverige 2050 ska vara klimatneutralt. Det handlar om att
              trigga i gång en mängd aktiviteter, och handeln med utsläppsrätter
              är en av de möjligheter vi har att påverka. Det sker allaredan
              mycket, och därför tänker vi, precis som sades, i god ordning
              se till att ärendet blir berett på ett klokt sätt. Därefter kommer
              vi att återkomma.
            </seg>
            <seg n="c2be8184">
              Bolånetaket
            </seg>
          </u>
          <note type="speaker" n="fc55c68e">
            Anf. 69 OLA JOHANSSON (C):
          </note>
          <u who="ola_johansson_09875f" xml:id="i-f10c78bb38cfc9cc-0" n="0c7630f3">
            <seg n="878cf47d">
              Herr talman! Min fråga ställs till statsrådet Peter Norman och
              handlar om bolån.
            </seg>
            <seg n="19b88997">
              Tillgången till bostäder är avgörande för våra möjligheter att
              skapa tillväxt genom växande företag som har möjlighet att få
              tag i personal med rätt kompetens. För att familjer ska kunna
              etablera sig på en ny ort är det viktigt att det finns tillgång
              till bostäder. Det behövs rörlighet på bostadsmarknaden för att
              vi ska få en fungerande arbetsmarknad.
            </seg>
            <seg n="d76ad225">
              Det finns många skäl till att det är brist på tillgängliga bostäder,
              såsom finansiell osäkerhet och försiktig kreditgivning hos bankerna.
              Trots att vi har en förenklad plan- och bygglag sedan 2010 uppges
              planprocessen vara ett av skälen till att det byggs för lite bostäder.
              När stora byggföretag, småhustillverkare och även barnfamiljer
              beskriver vilka hinder som finns kommer bolånetaket högt på listan.
            </seg>
            <seg n="e25c0394">
              Min fråga till statsrådet är: Håller statsrådet med om att bolånetaket
              kan ha bidragit till att det blivit svårare för många att ta sig
              in på bostadsmarknaden?
            </seg>
          </u>
          <note type="speaker" n="d953fd8b">
            Anf. 70 Statsrådet PETER NORMAN (M):
          </note>
          <u who="unknown" xml:id="i-f753abcd0b8c22cd-16" n="d530e5f3">
            <seg n="b1b3f506">
              Herr talman! Sverige har fått kritik från IMF och andra välrenommerade
              institutioner för en hög skuldsättning hos hushållen och för höga
              priser på bostadsmarknaden. Vi har i dag en skuldsättning på hushållen
              som är 170 procent av den disponibla inkomsten. Den är stor, men
              den är inte alarmerande. Den är dock fortfarande i ökande även
              om ökningstakten minskat något.
            </seg>
            <seg n="d890e813">
              För att få bukt med detta beslutade Finansinspektionen att inrätta
              ett bolånetak som innebär att man bara får låna upp till 85 procent
              av bostadens värde. Åtgärden för att lösa just detta problem applåderas
              även av Riksbanken. Vi har ingen anledning att ha någon annan
              uppfattning, utan vi tycker att det är rimligt med ett sådant
              bolånetak för att lösa just det problemet.
            </seg>
            <seg n="995b77ff">
              När det sedan kommer till det problem som Ola Johansson frågar
              om småhusfabrikanter, rörelser på bostadsmarknaden måste vi hitta
              andra typer av ekonomisk-politiska verktyg varav ett flertal redovisas
              i årets budget, som jag gärna återkommer till.
            </seg>
          </u>
          <note type="speaker" n="164f0a77">
            Anf. 71 OLA JOHANSSON (C):
          </note>
          <u who="ola_johansson_09875f" xml:id="i-f10c78bb38cfc9cc-1" n="0c7630f3">
            <seg n="9eb934ef">
              Herr talman! Ja, den beskrivningen stämmer. Svenska statens skuldsättning
              är relativt låg i en europeisk jämförelse medan hushållens skuldsättning
              i en sådan jämförelse ligger betydligt högre, tyvärr. Vi ser samtidigt
              att viljan och förmågan hos hushållen att amortera lånen tack
              vare arbetslinjen, tack vare att hushållen fått det bättre ekonomiskt
              är stark hos de flesta.
            </seg>
            <seg n="9f365755">
              Centerpartiet har lanserat sparandelinjen. Vi har föreslagit
              grundavdrag för sparande och även ett skattesubventionerat bostadssparande
              för unga. Det är tråkigt när unga familjer med stadig inkomst
              nekas rätten att förverkliga sin boendedröm. I bästa fall kan
              de köpa ett gammalt hus någonstans och rusta upp det i den takt
              ekonomin tillåter, men några nya hus blir det inte tal om.
            </seg>
            <seg n="463793ed">
              Vi ser ett minskat bostadsbyggande på landsbygden. Vi ser nedläggning
              av husfabriker. Jag tror att ett ökat sparande i kombination med
              ett bolånetak samt förenklingar för den som vill låna skulle ge
              positiva effekter för byggbranschen och sätta fart på bostadsbyggandet.
            </seg>
            <seg n="1c7238b9">
              Min fråga till stadsrådet är: Ser statsrådet någon möjlighet
              att i framtiden kunna stimulera sparandet och minska skuldsättningen
              genom att bankerna exempelvis erbjuder någon form av amorteringskrav
              som komplement till bolånetaket?
            </seg>
          </u>
          <note type="speaker" n="5236b1c0">
            Anf. 72 Statsrådet PETER NORMAN (M):
          </note>
          <u who="unknown" xml:id="i-f753abcd0b8c22cd-17" n="d530e5f3">
            <seg n="efc5e0f2">
              Herr talman! Det har vidtagits tre åtgärder för att få hyfsad
              fason på skuldsidan de senaste åren. Det första är bolånetaket,
              det andra att bankerna självmant gått med på att om man har en
              belåning över 75 procent utgår amortering och det tredje att vi
              i EU mot många länders vilja drivit hårt att kapitaltäckningen
              för bankerna ska ökas.
            </seg>
            <seg n="cddfac5e">
              Ibland verkar det som att minnet är kort. Vi hade en bankkris
              så sent som 20082009. Vi hade en fastighetsbubbla i Sverige i
              början av 90-talet. Vi vill inte tillbaka dit. Tittar vi på de
              länder som i dag har stora problem, till exempel Irland och Spanien,
              ser vi att det är fastighetssektorn som varit grundorsaken till
              dessa länders stora problem. Vi vill kort och gott inte hamna
              där.
            </seg>
            <seg n="3e98dc05">
              Vad gäller sparandet har regeringen infört ett sparande, investeringssparkontot,
              som skattemässigt är mycket fördelaktigt. Förhoppningsvis kommer
              många unga att använda det för sitt sparande framöver.
            </seg>
          </u>
          <note n="0eb58175">
            Litteraturutredningens förslag om förbättrad läsfärdighet
          </note>
          <note type="speaker" n="565d0264">
            Anf. 73 KERSTIN ENGLE (S):
          </note>
          <u who="kerstin_engle_9a0c5f" xml:id="i-a13d058cbbbd31aa-0" n="f1d4b5ee">
            <seg n="317483e5">
              Herr talman! Min fråga går till statsrådet Sabuni.
            </seg>
            <seg n="b3ac1044">
              För någon vecka sedan presenterade Litteraturutredningen sitt
              uppdrag. Bland annat konstateras att ungas läsförmåga och läsförståelse
              sjunker, framför allt hos pojkar. Det är bra att den allvarliga
              frågan sätts i fokus. Utredningen har många detaljerade förslag
              och vill att vi ska få god läsfärdighet och tillgång till litteratur
              fram till 2018. Så långt är det bra. Problemet är att utredningen
              föreslår att detta ska finansieras genom att 30 miljoner tas av
              folkbildningsanslaget.
            </seg>
            <seg n="4b8ef764">
              Min fråga till ministern är: Vad anser ministern om detta finansieringsförslag
              med hänsyn till att vi i Sverige hittills ansett att folkbildningen
              är fri och frivillig fri från statlig styrning, frivilligt deltagande
              och att det är folkbildningen själv som avgör hur de av staten
              beslutade målen och syftena ska uppnås?
            </seg>
          </u>
          <note type="speaker" n="c4bd5622">
            Anf. 74 Statsrådet NYAMKO SABUNI (FP):
          </note>
          <u who="unknown" xml:id="i-f753abcd0b8c22cd-18" n="d530e5f3">
            <seg n="a51086e7">
              Herr talman! Låt mig börja med att säga att det som Litteraturutredningen
              lägger fram är oerhört viktigt. Vi kan i dag se att skolresultatet
              för pojkar sjunker. De har sämre betyg än flickor i princip i
              alla ämnen utom idrott. Det förknippar man med att pojkar läser
              i mindre utsträckning än flickor. Det är därför viktigt att vi
              vidtar åtgärder som leder till att elever i allmänhet och pojkar
              i synnerhet läser mer.
            </seg>
            <seg n="8af812b2">
              Litteraturutredningen har lämnats till kulturministern, och ärendet
              bereds.
            </seg>
            <seg n="033ac038">
              När det gäller frågan om anslag finns inget svar att ge i dag.
              Folkbildningen är fri vad gäller mål och verksamheter, men pengarna
              föreslås av regeringen och sedan är det riksdagen som fattar beslut.
              Det får gå enligt den vanliga ordningen. Det är alltså inte folkbildningen
              själv som föreslår hur mycket pengar som ska utbetalas till den,
              utan det är regeringen som tillsammans med riksdagen fattar det
              beslutet.
            </seg>
            <seg n="2336cc7b">
              Utredningen bereds i vanlig ordning på Kulturdepartementet.
            </seg>
          </u>
          <note type="speaker" n="7f021c5a">
            Anf. 75 KERSTIN ENGLE (S):
          </note>
          <u who="kerstin_engle_9a0c5f" xml:id="i-a13d058cbbbd31aa-1" n="f1d4b5ee">
            <seg n="9e387293">
              Herr talman! Det finns många problem i vårt samhälle som behöver
              åtgärdas. Vad är nästa order som kan ges till folkbildningen?
              Ni måste använda ett antal av era miljoner, av era anslag, till
              att jobba med hemlösa, spelberoende eller vad det nu kan vara?
              Då finns inte längre den fria folkbildningen. Vi socialdemokrater
              anser att det är av yttersta vikt att det finns en bred parlamentarisk
              samsyn om hur folkrörelsepolitiken ska bedrivas.
            </seg>
            <seg n="8d069924">
              Jag undrar om ministern delar den uppfattningen, eller anser
              ministern att vi ska ha en annan styrning av folkbildningen i
              framtiden?
            </seg>
          </u>
          <note type="speaker" n="15f79123">
            Anf. 76 Statsrådet NYAMKO SABUNI (FP):
          </note>
          <u who="unknown" xml:id="i-f753abcd0b8c22cd-19" n="d530e5f3">
            <seg n="ee71665f">
              Herr talman! Kerstin Engle har i förväg, innan utredningen ännu
              beretts, kommit fram till vilken slutsats regeringen ska landa
              i. Jag har inget sådant svar. Jag har inte landat i någon slutsats.
              Oavsett vad vi landar i kommer det beslutet att fattas av regeringen.
            </seg>
            <seg n="06c40029">
              Jag föreslår därför att både Kerstin Engle och jag låter den
              vanliga beredningsgången äga rum, och sedan får vi se vilket beslut
              som fattas av regeringen. Jag har inte fattat några beslut om
              hur det ska se ut och hur förslagen kommer att finansieras, utan
              det får kulturministern bereda tillsammans med berörda ministrar
              i Regeringskansliet.
            </seg>
          </u>
          <note n="0b9e32e0">
            Personlig assistans
          </note>
          <note type="speaker" n="a85f87bc">
            Anf. 77 BORIANA ÅBERG (M):
          </note>
          <u who="boriana_aberg_f906d4" xml:id="i-946b9321657e69b2-0" n="08c15185">
            <seg n="6b8ad62c">
              Herr talman! Min fråga går till socialförsäkringsminister Ulf
              Kristersson.
            </seg>
            <seg n="d28874bf">
              Rätten till personlig assistans är den i särklass största frihetsreformen
              för många funktionshindrade. Den har lett till ökad livskvalitet
              och jämställdhet.
            </seg>
            <seg n="517c967a">
              Som ministern sade i svar på en tidigare fråga har det dess värre
              uppdagats fusk för miljardbelopp vad gäller assistansersättningen.
              Min fråga är därför: Vad gör Försäkringskassan för att säkerställa
              att pengarna går till de människor som verkligen behöver personlig
              assistans?
            </seg>
          </u>
          <note type="speaker" n="7a86df7f">
            Anf. 78 Statsrådet ULF KRISTERSSON (M):
          </note>
          <u who="unknown" xml:id="i-211ac4f6c3749c1e-2" n="d530e5f3">
            <seg n="702b3405">
              Herr talman! Som jag sade alldeles nyligen måste man ha två tankar
              i huvudet samtidigt, både att värna rättigheterna och att bekämpa
              fusk och bedrägerier.
            </seg>
            <seg n="a127dea5">
              Försäkringskassan jobbar längs två linjer. Den ena linjen är
              helt enkelt att se till att tillsammans med polisen och andra
              berörda myndigheter göra utredningar som kan landa i ordentliga
              domar. Det är den vanliga byråkratiska vägen att skilja rätt från
              fel. Det fungerar, som man ser i tidningen, besvärande väl. Vi
              upptäcker, uppdagar och stoppar sådant som ibland leder fram till
              åtal och domar på ett sätt som fungerar väl.
            </seg>
            <seg n="c3ac13a5">
              Den andra linjen, som man också ska minnas, är att förenkla,
              att göra det lätt att göra rätt. Det gäller inte specifikt assistansersättning,
              utan över hela fältet. Ju lättare det är att göra rätt för alla
              dem som inte vill göra fel, desto mer resurser kan vi ägna åt
              att bekämpa den uppsåtliga brottsligheten.
            </seg>
          </u>
          <note n="4f2ef52f">
            Anf. 79 TREDJE VICE TALMANNEN:
          </note>
          <u who="unknown" xml:id="i-32fd6297a55daccd-2" n="d530e5f3">
            <seg n="ff8a19e8">
              Jag ber att få tacka statsråd och kolleger för deltagandet i
              frågestunden, som nu är över.
            </seg>
          </u>
          <note n="c621436f">
            9 § Bordläggning
          </note>
          <note n="0ccf00d3">
            Anmäldes och bordlades
          </note>
          <note n="f1dba3fa">
            10 § Anmälan om interpellationer
          </note>
          <note n="a4d7c7c7">
            Anmäldes att följande interpellationer framställts
          </note>
          <note n="356fe8e6">
            den 18 oktober
          </note>
          <note n="5a9c26f4">
            Kent Persson
          </note>
          <note n="6da08dcf">
            Patrik Björck
          </note>
          <note n="1d4a8481">
            Johan Andersson
          </note>
          <note n="ff63dbaf">
            Ann-Christin Ahlberg
          </note>
          <note n="8768c818">
            Carina Adolfsson Elgestam
          </note>
          <note n="c8a3c0bd">
            Gunvor G Ericson
          </note>
          <note n="2e2927ff">
            Interpellationerna redovisas i bilaga som fogats till riksdagens
            snabbprotokoll tisdagen den 23 oktober.
          </note>
          <note n="5dd8de78">
            11 § Kammaren åtskildes kl. 15.00.
          </note>
          <note n="a222b594">
            Förhandlingarna leddes
          </note>
          <note n="394196d9">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
