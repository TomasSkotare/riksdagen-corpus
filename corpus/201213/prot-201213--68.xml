<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2012</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2012</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201213--68</head>
          <docDate when="2012-02-20">2012-02-20</docDate>
        </div>
      </front>
      <body>
        <div>
          <note n="88f5e9b8">
            ﻿
          </note>
          <note n="c7f94dae">
            Riksdagens protokoll
          </note>
          <note n="d14622b4">
            2012/13:68
          </note>
          <note type="date" n="078b0c6c">
            Onsdagen den 20 februari
          </note>
          <note n="2135d166">
            Kl. 09:00 - 19:35
          </note>
          <note n="5101eabf">
            1 § Justering av protokoll
          </note>
          <note n="269f02d8">
            Justerades protokollet för den 14 februari.
          </note>
          <note n="8cbb6ff5">
            2 § Avsägelse
          </note>
          <note n="37f98a1b">
            Talmannen meddelade att Roland Utbult (KD) avsagt sig uppdraget
            som suppleant i socialutskottet från och med den 22 februari.
          </note>
          <note n="e453d00b">
            Kammaren biföll denna avsägelse.
          </note>
          <note n="16091c4f">
            3 § Anmälan om kompletteringsval
          </note>
          <note n="919c131b">
            Talmannen meddelade att Kristdemokraternas riksdagsgrupp på grund
            av uppkomna vakanser anmält Roland Utbult som ledamot i civilutskottet,
            Robert Halef som suppleant i justitieutskottet, Magnus Sjödahl
            som suppleant i socialutskottet och Annika Eclund som suppleant
            i miljö- och jordbruksutskottet, samtliga från och med den 22
            februari.
          </note>
          <note n="61050a67">
            Talmannen förklarade valda från och med den 22 februari till
          </note>
          <note n="33bdf3a8">
            ledamot i civilutskottet
          </note>
          <note n="ccb820af">
            suppleant i justitieutskottet
          </note>
          <note n="8dde5aa5">
            suppleant i socialutskottet
          </note>
          <note n="95aeb5a7">
            suppleant i miljö- och jordbruksutskottet
          </note>
          <note n="49563cdd">
            4 § Utökning av antalet suppleanter i utrikesutskottet
          </note>
          <note n="14081530">
            Valberedningen hade, enligt ett till kammaren inkommet protokollsutdrag,
            tillstyrkt att antalet suppleanter i utrikesutskottet skulle utökas
            från 32 till 33.
          </note>
          <note n="7890f528">
            Kammaren medgav denna utökning.
          </note>
          <note n="55feb556">
            5 § Val av extra suppleant i utrikesutskottet
          </note>
          <note n="ff0c0802">
            Företogs val av extra suppleant i utrikesutskottet.
          </note>
          <note n="c3ca3d57">
            Kammaren valde i enlighet med valberedningens förslag till
          </note>
          <note n="d4e88114">
            suppleant i utrikesutskottet
          </note>
          <note n="bbf61373">
            6 § Anmälan om inkommen faktapromemoria om förslag från Europeiska
            kommissionen
          </note>
          <note n="a4cdbf4a">
            Talmannen anmälde att följande faktapromemoria om förslag från
            Europeiska kommissionen inkommit och överlämnats till utskott:
          </note>
          <note n="fce18e54">
            KOM(2012) 722
          </note>
          <note n="de881d58">
            7 § Hänvisning av ärenden till utskott
          </note>
          <note n="34cd7cd7">
            Föredrogs och hänvisades
          </note>
          <note n="d7e76456">
            den 10 april.
          </note>
          <note n="fc6b78ca">
            8 § Förnyad bordläggning
          </note>
          <note n="2fb8fd37">
            Föredrogs och bordlades åter
          </note>
          <note n="0c3afd8d">
            9 § Granskning av grönbok om en integrerad paketmarknad
          </note>
          <note n="4fe4d536">
            Föredrogs
          </note>
          <note n="0a6e8cc9">
            Talmannen konstaterade att ingen talare var anmäld.
          </note>
          <note n="b998f653">
            10 § Forskning och innovation
          </note>
          <note n="4fe4d536">
            Föredrogs
          </note>
          <note n="6f79b31a">
            Kammaren biföll utskottets förslag att ärendet fick avgöras efter
            endast en bordläggning.
          </note>
          <note type="speaker" n="cca6b5e7">
            Anf. 1 THOMAS STRAND (S):
          </note>
          <u who="thomas_strand_a00e07" xml:id="i-5b1bd40dfc690c91-0" n="2b463864">
            <seg n="109876fd">
              Herr talman! Nu är det dags att diskutera en ny forsknings- och
              innovationsproposition. Det är fyra år sedan senast. Några av
              oss var med då.
            </seg>
            <seg n="e9d4431b">
              Jag vill först säga att det finns satsningar i den proposition
              vi nu ska diskutera som vi socialdemokrater välkomnar. Det är
              bra att forskningsanslaget ökar med 4 miljarder kronor och att
              900 miljoner kronor går till lärosätenas basanslag. Vi välkomnar
              också ett inrättande av strategiska innovationsområden och prioriteringar
              av livsvetenskapen, även om vi delvis skulle ha valt ett annat
              utförande. Sedan finns det sådant som vi inte är överens om, och
              det är om denna skillnad som jag ska tala nu i några minuter.
            </seg>
            <seg n="cf1479f9">
              Är det hugget i sten att forsknings- och innovationspropositioner
              ska diskuteras vart fjärde år? Nej, självklart inte men så har
              det varit under ett antal år. Nu tycker vi socialdemokrater att
              det är dags att byta perspektiv. Vi måste tänka mer långsiktigt.
              Det handlar om att ta ut kompassriktningen för fem, tio och femton
              år framåt i tiden. Då bör vi komma överens om några principiellt
              viktiga utgångspunkter och förutsättningar som kan ge universitet
              och högskolor, forskningsråd och forskningsinstitut samt näringsliv
              och offentlig sektor långsiktiga och hållbara spelregler. Det
              skulle verkligen gynna svensk industri, svensk välfärd och Sverige
              som nation. Alla forskningens aktörer nickar instämmande när de
              hör detta dock inte regeringen, som inte vill ta vår utsträckta
              hand. Det är beklagligt, för det gynnar inte svensk forskning
              och innovation.
            </seg>
            <seg n="e5f2dfa3">
              Vi anser att det är synnerligen angeläget att se över hur forsknings-
              och innovationspolitiken ska organiseras och finansieras. Trots
              att forskningsanslagen har ökat dramatiskt under de senaste tio
              åren har inte Sverige förbättrat sin internationella position
              som forskningsnation. Om vi studerar banbrytande forskning ser
              vi att länder som Danmark, Holland och Schweiz lyckas bättre än
              Sverige. Det säger oss att det inte räcker med bara höjda anslag.
              Det behövs också strukturreformer för att få ut mer av svensk
              forskning och innovation. Därför föreslår vi en öppen och förutsättningslös
              parlamentarisk utredning av den svenska forskningspolitiken. I
              detta inkluderar vi att man ser över det svenska högskole- och
              universitetslandskapet. Vi tror att det skulle stärka svensk utbildning,
              svensk forskning och svensk innovation.
            </seg>
            <seg n="027818f2">
              Nu kommer jag till en mycket viktig skillnad mellan socialdemokratisk
              och borgerlig forskningspolitik. Vi anser nämligen att regeringen
              satsar alldeles för lite på att stärka samverkan mellan akademi,
              näringsliv, offentlig sektor och politik. Även företrädare för
              näringslivet, både arbetsgivarsidan och de fackliga organisationerna,
              efterlyser att regeringen satsar mer på forskning, mer på samverkansforskning
              och mer på samverkan och innovation. Det finns steg åt rätt håll
              i den proposition vi diskuterar i dag, men tyvärr ligger ambitionsnivån
              och inriktningen på en alldeles för låg nivå.
            </seg>
            <seg n="d0ed826b">
              Sverige ska konkurrera med kunskap och kompetens, inte med låga
              löner. Då är det nödvändigt att ha ett fungerande samspel mellan
              akademi, näringsliv och offentlig sektor och politik. Det gäller
              utbildning, det gäller forskning och det gäller innovationer.
              Det är särskilt vikigt när vi är ett starkt exportberoende land.
              Därför får det inte finnas någon motsättning mellan grundforskning
              och tillämpad forskning eller mellan fri akademisk forskning och
              företagsnära forskning. Vi måste kunna satsa på både och. Det
              här är något mycket viktigt för oss socialdemokrater, och vi beklagar
              verkligen att regeringen inte delar vår helhetssyn på utbildning,
              forskning och innovation.
            </seg>
            <seg n="4e28cffa">
              Om vi hade regeringsmakten skulle vi satsa betydligt mer på samarbete
              och gemensamma prioriteringar av forskningsresurser, utbildningsinsatser
              samt export- och investeringsfrämjande åtgärder. Vi skulle också
              sjösätta en betydligt tydligare och kraftfullare innovationsstrategi
              som var nära kopplad till forskningspolitiken. Då skulle vi bygga
              upp en ny samverkansmodell mellan olika samhällsaktörer som tar
              sin utgångspunkt i centrala framtidsutmaningar. Det är därför
              vi avsätter ytterligare 500 miljoner kronor årligen för strategiska
              samverkansprogram. Då behöver vi ett innovationsråd som leds av
              statsministern och som har i uppgift att samordna frågor av betydelse
              för forskning och innovation. Det skulle stärka samverkan och
              utveckla Sveriges innovations- och konkurrenskraft. Då är det
              också viktigt att snarast införa en indikator för samverkan i
              resursfördelningssystemet jämte bibliometri och externa medel.
            </seg>
            <seg n="12dcaa19">
              Strategisk samverkan är exempelvis nödvändigt inom området livsvetenskap.
              Ska Sverige fortsätta att vara ett attraktivt land för forskning
              inom medicin, medicinteknik och läkemedel krävs mer av samordning
              och långsiktig samverkan mellan sjukvården, universiteten och
              industrin. Behovet av forsknings- och innovationssamverkan är
              även tydligt inom klimatområdet och för de gröna näringarna. Det
              handlar om energieffektivisering, förnybar energi och minskade
              utsläpp av växthusgaser. Samma princip gäller för tjänsteforskningen.
            </seg>
            <seg n="44d35d37">
              Institutsektorn behöver stärkas, för den har en viktig roll som
              brygga mellan akademi och näringsliv.
            </seg>
            <seg n="3e816c9f">
              Lite senare i debatten kommer Ingela Nylund Watz att ytterligare
              belysa vikten av samverkan mellan näringslivet och den offentliga
              sektorn, och därför lämnar jag nu samverkansbiten.
            </seg>
            <seg n="896890ef">
              Herr talman! De humanistiska och samhällsvetenskapliga perspektiven
              är nödvändiga och behövs mer än någonsin, inte minst när vi ska
              möta de globala utmaningarna och bygga en hållbar och grön värld.
              Tyvärr saknar jag idéerna och resonemangen i dagens politik om
              den humanistiska och samhällsvetenskapliga forskningens betydelse
              för människa och samhälle. Vi ser oroande tecken på hotande instabilitet
              i spåren av den ekonomiska krisen i Europa och de växande ekonomiska
              klyftorna. Vi ser tecken på försvagad social sammanhållning, växande
              välfärdsklyftor och en historiskt hög arbetslöshet. I ljuset av
              detta saknar vi en politik som ger forskningen en tydlig uppgift
              i relation till dessa stora utmaningar. Vi vill därför satsa rejält
              på humanistisk och samhällsvetenskaplig forskning och anslår 375
              miljoner kronor för tvärgående program som exempelvis ett forskningsprogram
              om välfärd och social sammanhållning.
            </seg>
            <seg n="819f98c3">
              Skolans forskningsbas måste stärkas. Utbildningsministern är
              nu inne på sitt sjunde år som ansvarig skolminister, och kunskapsresultaten
              fortsätter att sjunka. Vi behöver en ny politik, utbildningsministern.
              Vi behöver en politik som ser värdet i att satsa på skolforskning.
              Tyvärr tycker jag att regeringen även inom detta område är för
              försiktig. Det behövs en högre ambition. Fler lärare måste få
              möjlighet att forska, och vi avsätter därför mer pengar till forskarskolor.
              Forskningsanslaget till den utbildningsvetenskapliga kommittén
              måste också höjas, och denna kommitté borde få bli ett eget ämnesråd
              inom Vetenskapsrådet.
            </seg>
            <seg n="67dbf453">
              Vi föreslår också att det inrättas ett institut för lärande.
              Det är viktigt att bygga broar mellan forskning och skolutveckling.
              Därför tror vi att ett institut för lärande är en bra åtgärd för
              att stärka forskningsbasen i svensk skola.
            </seg>
            <seg n="cc8592cc">
              Tyvärr är forskningsresurserna ojämnt fördelade mellan lärosätena.
              Många högskolor har alltjämt för små forskningsresurser. Enligt
              Högskoleverkets uppgifter för 2010 kanaliserades nästan 90 procent
              av forskningsanslagen till de stora och äldre universiteten, medan
              de fyra unga universiteten och de resterande högskolorna fick
              dela på de återstående 10 procenten. Det är ett av skälen till
              att vi vill ha en öppen och förutsättningslös översyn av universitets-
              och högskolelandskapet samt av hur forskningen ska organiseras
              och finansieras. Som ett första steg i detta föreslår vi redan
              i dag att basresursen till lärosätena ska höjas från dagens 8
              000 kronor per helårsstudent och år till minst 10 000 kronor per
              helårsstudent och år.
            </seg>
            <seg n="e83dfa7d">
              Vi vill också tydligt stärka de yngre forskarnas situation. Doktorander
              ska ha trygga villkor, och det ska finnas tydliga karriärvägar
              för fortsatt forskning och meritering. Ett första steg är att
              ta bort utbildningsbidragen. På denna punkt är vi socialdemokrater
              tydliga. Det är dags att ge doktoranderna anställning från första
              dagen. Vi beklagar att regeringen säger nej till det förslaget.
            </seg>
            <seg n="12d366dc">
              Vi måste också attrahera forskarbegåvningar. Då måste det finnas
              ett karriärsystem som är attraktivt och som ger möjlighet till
              fortsatt forskning och meritering. Tyvärr är andelen tidsbegränsade
              anställningar inom högskolesektorn mycket hög, särskilt bland
              kvinnor. Därför måste vi begränsa möjligheten att stapla visstidsanställningar
              på varandra.
            </seg>
            <seg n="3ce84952">
              Regeringen prioriterar nu en satsning på att locka seniora, internationella
              forskare till Sverige. Man skulle kunna ge den satsningen rubriken:
              Gårdagens män ska förnya svensk forskning.
            </seg>
            <seg n="8283d7b2">
              Vi säger inte nej till seniora forskare, men vi tycker att det
              vore bättre att prioritera en satsning på internationell rekrytering
              av unga framtidslöften som kan vara internationellt ledande om
              tio år.
            </seg>
            <seg n="77d8d70e">
              Karriärsystemet måste också innehålla en rörlighet mellan akademi
              och näringsliv. Det är ytterligare en viktig punkt där regeringen
              borde initiera en dialog med lärosätena kring hur man tar vara
              på kompetensen från dem som varit ute i näringslivet.
            </seg>
            <seg n="6b421907">
              Slutligen vill jag säga några ord om jämställdheten inom akademin.
              Utvecklingen mot en jämställd akademi går på tok för långsamt.
              Andelen kvinnor minskar genom forskningshierarkin. Trots att kvinnor
              har varit i majoritet bland studenterna sedan 70-talet är i dag
              bara 23 procent av professorerna kvinnor. Med den hastigheten
              kommer det att ta nästan tre decennier innan vi når en numerärt
              jämställd akademi. Det duger inte alls. Vi måste ta ut steglängden,
              och vi föreslår att en jämställdhetsbonus i Sverige införs för
              att driva på jämställdhetsarbetet.
            </seg>
            <seg n="1d5333fb">
              Genusperspektivet måste få genomslag i forskningens alla led,
              från beredningsprocesser till forskningens vardag. Över huvud
              taget är genusforskning ett viktigt forskningsområde. Tyvärr uppmärksammar
              regeringen inte detta så som den borde göra.
            </seg>
            <seg n="a0e8d6ba">
              När vi lade fram vår forskningsproposition 2004 nämndes ordet
              genus 80 gånger. I den borgerliga propositionen från 2008 nämndes
              ordet genus sju gånger. Vet ni hur många gånger ordet nämns i
              den nuvarande propositionen? Inte en gång. Det där kan man ju
              dra lite på munnen åt, men det är allvarligt. Det säger någonting
              om synen på genusforskningen och om hur viktigt genusperspektivet
              är.
            </seg>
            <seg n="d584a6a2">
              Herr talman! Jag vill avsluta med några ord från vår motion.
              Utbildning, forskning och innovation ska stå i människornas tjänst
              för ett solidariskt, jämlikt och rättvist samhälle. Ett samhälle
              som håller samman och är öppet mot omvärlden.
            </seg>
            <seg n="845c8c30">
              Vi socialdemokrater står bakom alla våra reservationer, men för
              tids vinnande yrkar jag bifall till reservationerna 2 och 4.
            </seg>
          </u>
          <note type="speaker" n="354e7a92">
            Anf. 2 JABAR AMIN (MP):
          </note>
          <u who="jabar_amin_5d3f98" xml:id="i-eceddda861ded9ef-0" n="197ab71a">
            <seg n="583c489e">
              Herr talman! Forskningspolitik handlar i huvudsak om hur forskningen
              ska organiseras och hur forskningen ska finansieras. Men forskningspolitik
              handlar även om vilka utmaningar vi står inför och hur vi kan
              få stöd i forskningen för att bemästra utmaningarna. Att peka
              på de gemensamma strategiska samhällsutmaningarna och därigenom
              styra en del resurser till vissa specifika strategiska områden
              är därför inte bara en fråga om finansiering. Det är även en fråga
              om prioritering och om politisk insikt.
            </seg>
            <seg n="badba00d">
              Utmaningen för forskningspolitiken är att styra med visioner,
              inte med detaljer. Det är ingen tvekan om att regeringen, genom
              sin forskningsproposition, agerar aningen visionslöst och klåfingrigt.
              En grund i Miljöpartiets forskningspolitik är självständiga och
              oberoende lärosäten som genom sin forskning bidrar till samhällsutvecklingen,
              lärosäten som får spelregler som ska premiera kvalitet.
            </seg>
            <seg n="00f25630">
              Herr talman! På tåget mellan Arlanda och Helsingforss central
              mötte jag en dag min handledare från den tid jag läste vid Umeå
              universitet. Snart kom vi in på ämnet resursfördelning till grundutbildningen.
              Som svar på min fråga hur han ser på gällande resursfördelningssystem
              svarade han med ett ord korrumperande. Det är korrumperande eftersom
              det premierar genomströmning i stället för kvalitet. Ju fler studenter
              han tillåter passera, desto mer pengar får hans institution. Således
              har vi, som sagt, ett system som premierar genomströmning framför
              kvalitet.
            </seg>
            <seg n="32f82fcd">
              Tyvärr är det inte bara systemet för fördelning av medel till
              grundutbildningen som är bristfälligt utan även regeringens resursfördelningssystem
              till forskningen. Det har alldeles för mycket premierat antalet
              publikationer och citeringar på bekostnad av allt annat.
            </seg>
            <seg n="4809d458">
              Herr talman! En av de negativa konsekvenserna av regeringens
              forskningspolitik, inte minst genom excellensforskningen, är snedfördelningen
              av medlen inom akademin till kvinnornas nackdel. Det måste förändras.
              Regeringen borde se till att den nationella jämställdhetspolitiken
              även ska genomsyra forskningsfinansieringen.
            </seg>
            <seg n="70806444">
              Beträffande de yngre och de äldre lärosätena har regeringens
              politik missgynnat de yngre och mindre lärosätena, bland annat
              genom fördelningen av de strategiska forskningsmedlen, trots att
              det inte finns något som tyder på att yngre och mindre forskningsmiljöer
              skulle vara sämre än större. Tvärtom visar utvärderingar att det
              inte skiljer mellan mindre och större lärosäten i fråga om forskningens
              kvalitet.
            </seg>
            <seg n="aae45d9e">
              Den borgerliga regeringens politik och de besparingar man har
              ålagt högskolorna börjar nu skörda sina offer bland de yngre lärosätena
              ute i landet. I förrgår beslutade Mittuniversitetet att stänga
              campus i Härnösand med allt vad det innebär för Härnösands kommun.
              Högskolan i Kristianstad har fått avveckla sina utbildningar i
              Hässleholm, en ort där två statliga myndigheter redan lagts ned.
              Detta är två exempel av många.
            </seg>
            <seg n="9587ace5">
              Flera av samhällets stora utmaningar måste mötas med ett gränsöverskridande
              tankesätt och en insikt om att många olika faktorer påverkar.
              Därför bör en tvärvetenskaplig ansats främjas i den kunskapsbaserade
              samhällsutvecklingen. De statliga forskningsråden bör således
              få ett tydligare uppdrag att främja och följa upp tvärvetenskaplighet.
            </seg>
            <seg n="336e6f80">
              En internationell strategi i forskningspolitiken som stöd för
              internationellt samarbete inom forskning och innovation är nödvändig.
              En sådan strategi saknas dock i regeringens förslag. Dess värre
              finns det tydliga tecken på att detta nonchaleras exempelvis genom
              införandet av avgifter för utländska studenter som annars hade
              bidragit till att stärka den internationella kopplingen och det
              internationella samarbetet.
            </seg>
            <seg n="9f5566cf">
              Herr talman! Föregående talare tog upp doktoranders villkor.
              Det är ett mycket viktigt ämne. Doktoranders studie- och anställningsvillkor
              är en av förutsättningarna för kvalitativ forskning på universitet
              och högskolor. Det är viktigt att doktorander erbjuds en trygg
              anställning. En försörjning genom stipendier och bidrag är alltför
              osäker; det riskerar att också äventyra kvaliteten i forskningen.
              Om Sverige ska förbli en stark forskningsnation spelar goda villkor
              för att rekrytera de bäst lämpade till forskarutbildningen en
              central roll.
            </seg>
            <seg n="f9369c2d">
              Ytterligare en förutsättning är rimliga anställnings- och karriärmöjligheter
              efter disputation. Regeringen har med sin misslyckade reform för
              ökad självständighet för lärosätena sett till att skapa ett system
              där olika typer av tidsbegränsade anställningar även fortsättningsvis
              kan staplas på varandra år efter år. Detta riskerar att skapa
              förutsättningar för val av enbart så kallade trygga forskningsfrågor.
              Sverige bör skapa ett karriärutvecklingssystem, liknande tenure-track-systemet
              för unga forskare, med rimlig basfinansiering.
            </seg>
            <seg n="451b1a22">
              Vi måste också komma ifrån den orimliga situationen att etablerade
              forskare spenderar merparten av sin tid på att skriva forskningsansökningar
              för externa medel. Även här ska det finnas basfinansiering för
              professorer och lektorer i form av fakultetstjänster som möjliggör
              riskfylld långsiktig forskning. Det innebär att universiteten
              bör stå för en betydligt större andel av de statliga forskningsresurserna
              än i dag.
            </seg>
            <seg n="49af1632">
              Herr talman! Som jag sade tidigare i mitt anförande ska staten
              styra forskningen med tydligare visioner och med färre detaljer.
              Regeringen förmår inte göra detta, utan forskningspropositionen
              som vi nu debatterar pendlar mellan svepande formuleringar om
              globala utmaningar och detaljerade förslag om ämnesdidaktisk utveckling
              inom naturvetenskapen.
            </seg>
            <seg n="af216210">
              Vi i Miljöpartiet föreslår fyra prioriterade strategiska områden
              för forskningspolitiken: För det första klimat, för det andra
              innovation, för det tredje välfärd och för det fjärde medicin
              och hälsa.
            </seg>
            <seg n="0acfead6">
              Klimatförändringarna och miljöförstöringen är den allvarligaste
              utmaningen mänskligheten står inför. Situationen är mer akut än
              många tidigare velat eller vågat erkänna. Av den anledningen vill
              vi satsa mer på forskning inom detta område.
            </seg>
            <seg n="3aa61d66">
              Innovationer är mycket viktiga för ett modernt samhälle. Det
              finns potential att skapa många nya jobb i små forskningsintensiva
              företag inom exempelvis miljöteknik, medicin, infrastruktur och
              bioteknik. Investeringarna i forskning i små och medelstora företag
              är dock lägre i Sverige än i många andra länder, och det finns
              tyvärr många exempel på svenska innovationer som har kommersialiserats
              utomlands.
            </seg>
            <seg n="5225a011">
              I tjänstesamhället blir det allt viktigare att utveckla kunskap
              för komplexa system där flera branscher och kompetenser ska fungera
              ihop. Globalisering och tjänsteutveckling driver på en ökad arbetsfördelning
              i näringslivet och specialisering i såväl industri- som tjänsteföretag.
              Forskningspolitiken behöver tydligare bejaka behovet av tvärvetenskaplig
              kunskap för ökad tjänsteinnovation.
            </seg>
            <seg n="41464c9e">
              Kunskapsintensiva tjänsteföretag och industriföretag uttalar
              i dag samma behov av ny kunskap och nya samverkansmiljöer, och
              det är hög tid att stödja dem i denna strategiskt viktiga utvecklingsfas.
              Tjänsteinnovationer leder till utveckling, inte bara genom ny
              verksamhet eller nya företag, utan även genom att förnya och vitalisera
              befintliga företag. Men regeringen har missat att poängtera vikten
              av tjänsteinnovation för näringslivets och den offentliga sektorns
              utvecklingskraft. Detta är att beklaga.
            </seg>
            <seg n="e80e6aeb">
              En av de mest uppenbara formerna för samverkan mellan akademin
              och det allmänna rör den offentliga sektorn som arena för forskning
              och kunskapsproduktion.
            </seg>
            <seg n="f51f254b">
              Behovet av sådan verksamhet är i dag, enligt vår mening, allra
              tydligast i kommunala och landstingskommunala verksamheter. Just
              därför prioriterar vi även välfärd.
            </seg>
            <seg n="7da440b8">
              Forskning behövs för att få ökad kunskap om kroppens sätt att
              fungera och om hur förebyggande åtgärder kan förhindra förekomsten
              av eller påverka förloppet av sjukdomstillstånd. Att skapa förutsättningar
              för ökad hälsa för hela befolkningen är en av de viktiga uppgifterna
              i ett samhälle.
            </seg>
            <seg n="67e28ad3">
              Detta är inte enbart ett ansvar för den enskilde. Forskning behövs
              för att tydliggöra kopplingen mellan miljöfaktorer och hälsa men
              också hur livsvillkor och levnadsförhållanden påverkar befolkningens
              hälsa och inte bara livsstil, som regeringen fokuserar på i sin
              nuvarande politik.
            </seg>
            <seg n="7999783a">
              Herr talman! Avslutningsvis vill jag meddela att jag självfallet
              står bakom alla våra reservationer, men för att vinna tid yrkar
              jag bifall till reservationerna 3, 6 och 39.
            </seg>
          </u>
          <note type="speaker" n="05985532">
            Anf. 3 BJÖRN SÖDER (SD):
          </note>
          <u who="bjorn_soder_8d750e" xml:id="i-fc138b3305e62d3b-0" n="b3dc4661">
            <seg n="8df73259">
              Herr talman! Jag skulle vilja börja med att yrka bifall till
              Sverigedemokraternas samtliga reservationer i betänkandet.
            </seg>
            <seg n="73dc398a">
              Sverige har en stolt historia av världsledande forskning bakom
              sig. Raden av svenska världsledande uppfinningar skvallrar om
              en genuin tradition av forskning och framgångsrika uppfinningar.
            </seg>
            <seg n="529ea03c">
              Dessa uppfinningar har också realiserats i produkter vilka sedan
              återfunnits över hela världen. Många känner säkert till produkter
              som AGA-fyren, dynamit, tändstickan, skiftnyckeln och propellern.
              Betydligt färre känner till att även gaffelpärmen och pacemakern
              är svenska uppfinningar.
            </seg>
            <seg n="594b61a4">
              Listan kan göras ännu längre, men det viktiga är att forskning
              som resulterat i uppfinningar har bidragit till Sveriges välstånd
              och gjort vårt land känt som industrination.
            </seg>
            <seg n="bd84a70a">
              Ska vi även i framtiden bevara vårt välstånd och vårt internationella
              anseende är det av största vikt att vi även framgent satsar stora
              resurser på forskning. Som statsministern själv sade i World Economic
              Forum i Davos kan vårt framtida välstånd aldrig vila på okvalificerat
              arbete, där vi på många områden alltid kommer att förlora mot
              låglöneområdena i världen.
            </seg>
            <seg n="56154e1a">
              Herr talman! Vår chans inför framtiden är vårt utbildningssystem
              och vår forskning, som gör att vi förmår ta fram produkter och
              tjänster och där vi med framgång kan konkurrera med världens främsta
              industrinationer. Låt oss komma ihåg att världsmarknaden är en
              spelplan där vi alla tävlar på lika villkor och där inga handikapp
              ges till dem som tränat eller satsat för dåligt.
            </seg>
            <seg n="456409b0">
              Just därför vill vi sverigedemokrater satsa ännu mer på kvalitativ
              forskning än regeringen, även om regeringens forskningsproposition
              innehåller många goda satsningar som inte kan sägas vara blygsamma.
              Sverigedemokraterna satsar 4 miljarder mer än regeringen under
              budgetperioden på olika forskningsinitiativ. Detta får ses som
              en rejäl markering för hur viktig vi anser att forskningen är.
            </seg>
            <seg n="eee1b24d">
              Sverige ska vara en framträdande kunskapsnation även i framtiden.
              Vi ser en potential i att utveckla kompetensen inom ett antal
              forskningsfält. Vi ser som särskilt intressanta områden informationsteknik,
              kärnfysik, genteknik, nanoteknik och rymdteknik. Det är inom dessa
              områden många av framtidens innovationsutmaningar kommer att ligga.
              Jag tror att vi kommer att se smärre revolutioner, inte minst
              inom områden som hälsa och miljö, när det gäller dessa fält.
            </seg>
            <seg n="802cefcb">
              Här bör Sverige vara med och konkurrera som världsledande. Vi
              kan vara det bara vi vill. Sverige har sedan 90-talet varit bland
              de främsta länderna i världen när det gäller utveckling, kommersialisering
              och användning av it-baserade system.
            </seg>
            <seg n="afb1f30c">
              Detta är en position som har gett Sverige konkurrensfördelar
              och som vi på intet vis bör överge eller ringakta. Men vi ska
              komma ihåg att vi trots det börjar känna flåset i nacken från
              våra konkurrenter. Därför bör vi med varsamhet förvalta och vidareutveckla
              vår hittills gynnsamma ställning.
            </seg>
            <seg n="69da43cb">
              Herr talman! Jag nämnde tidigare rymdteknik. Rymdforskning är
              ett angeläget forskningsområde som regeringen tyvärr skurit ned
              på. Vi Sverigedemokrater vill i stället satsa mer på detta viktiga
              område inför framtiden. Under budgetperioden satsar vi totalt
              800 miljoner mer än regeringen på rymdforskningen.
            </seg>
            <seg n="5c883c79">
              Rymdforskning är ett område som ger många spin-off-effekter i
              annan teknik till fromma för vår industri och export. Dessutom
              är avancerad rymdteknologi en förutsättning för robusta kommunikationer,
              vilket används vid katastrofsituationer och andra internationella
              operationer. Därför anser vi att detta teknikområde är viktigt
              inför framtiden och motiverar en utökad satsning i stället för
              regeringens defensiva neddragningar av anslaget.
            </seg>
            <seg n="1a28a96f">
              Ett annat område Sverigedemokraterna vill prioritera är mineralogi
              och geovetenskap. Sverige har stolta traditioner inom detta viktiga
              område, och vi anser att ansträngningarna måste öka för att behålla
              denna tätposition.
            </seg>
            <seg n="6157b49b">
              Vi kan självklart inte ta vår nuvarande tätposition inom detta
              område för given om vi inte själva anstränger oss. Vi vill satsa
              mer än regeringen på geovetenskap, vilket bland annat innebär
              att ett nytt nordiskt forskningscentrum etableras inom ramen för
              ett nordiskt samarbete.
            </seg>
            <seg n="a24ae275">
              Vi vill också att resurser satsas inom vad vi kan kalla gruvvetenskap.
              Det finns ingen enskild forskning som heter det, utan det får
              ses som ett samlingsnamn för olika forskningsprojekt. Det gäller
              gruvvetenskap på Luleå tekniska universitet. Detta vill vi göra
              för att öka antalet utbildningsplatser nu när gruv- och mineralnäringen
              går bättre än på mycket länge eftersom en global efterfrågan på
              metaller är för handen.
            </seg>
            <seg n="3d1bf4d8">
              Herr talman! Regeringen tar ansvar när det gäller att satsa resurser
              på forskningen i vårt land, även om vi sverigedemokrater vill
              satsa ännu mer. Problemet är att forskningssatsningarna från näringslivet
              visat en negativ trend de sista åren. För att lösgöra ännu mer
              resurser till forskningen vill vi inrätta en riskkapitalfond för
              forskning och innovation.
            </seg>
            <seg n="f697dee8">
              Många av våra framgångsrika innovationer startar i regel i små
              och medelstora företag som har svårt att få fram riskkapital för
              att realisera eller utveckla innovationer. En riskkapitalfond
              skulle lösa detta problem, och fler uppfinningar skulle realiseras
              till gagn för hela vårt näringsliv. En god lösning på finansiering
              av denna fond är att 5 miljarder kronor om året från Vattenfalls
              vinster plöjs ned i fonden, förutsatt givetvis att dessa vinster
              finns.
            </seg>
            <seg n="f7207b39">
              När det gäller kultur och kulturarvsområdet vill vi sverigedemokrater
              även där satsa mer än regeringen. Vi anser att kulturarvsforskningen
              måste få ett större anslag och satsar 30 miljoner per år utöver
              det regeringen anslår.
            </seg>
            <seg n="fcff539a">
              Dessa pengar ska gå till Riksantikvarieämbetet, som är den myndighet
              som är bäst lämpad att sköta många kulturarvsfrågor. Vi vill också
              inrätta en kulurarvsfond, detta för att markera kulturarvets betydelse
              för nationen och svenska folket. Vi avsätter 100 miljoner under
              budgetperioden för denna fond.
            </seg>
            <seg n="74ab327c">
              Herr talman! Vi har inte bara satsningar i vårt forsknings- och
              innovationsförslag. Vi vill även förändra och utveckla inriktningen
              inom en del områden.
            </seg>
            <seg n="18f1cb9d">
              Regeringen föreslår i sin proposition en förändring av högskolelagen,
              1 kap. 2 §, som innebär att begreppet konstnärlig forskning mer
              likställs med det naturvetenskapliga begreppet forskning. Eftersom
              varken Vetenskapsrådet eller någon annan instans kunnat ge en
              tillfredsställande definition av begreppet konstnärlig forskning,
              vad det innebär, tänkbara målsättningar eller godtagbara arbetsmetoder,
              yrkar vi därför avslag på denna förändring av högskolelagen.
            </seg>
            <seg n="4b5eb20f">
              Vi avstyrker också de aviserade höjningarna av forskningsanslagen
              till Dramatiska högskolan samt de likaså aviserade anslagshöjningarna
              för konstnärlig forskning avseende Högskolan i Borås, Göteborgs
              universitet och Lunds universitet.
            </seg>
            <seg n="585adbf1">
              När det gäller forskningssamarbetet med EU anser vi sverigedemokrater
              att många av de föreslagna åtgärderna för att delta i dessa projekt
              är rimliga och bra. Likaså anser vi att många av projekten för
              utvecklingen framåt.
            </seg>
            <seg n="bc570bf7">
              Däremot är vi starkt kritiska till hur EU prioriterat många av
              satsningarna. Vi menar att EU borde prioritera redan starka områden
              och regioner, som då skulle fungera som draglok åt svagare forskningsområden.
              EU borde satsa mer på verklig spetskompetens och den bästa världsledande
              forskningen för att driva utvecklingen och innovationen framåt.
              Speciellt viktigt är detta i tider av ekonomisk stagnation, som
              vi just nu upplever.
            </seg>
            <seg n="82a5a31b">
              Herr talman! Forskning för ökad jämställdhet är ett område som
              uppvisar exempel på allvarliga brister i vetenskaplig kvalitet
              och som tyvärr låter politiska hänsyn gå ut över det som högskolelagen
              stipulerar om vetenskaplig grund och beprövad erfarenhet. Därmed
              inte sagt att all forskning om jämställdhet lider av denna brist.
            </seg>
            <seg n="7192420a">
              Det finns bra och seriös forskning också. Men denna skyms snarare
              av uppseendeväckande forskningsprojekt som vid granskning visar
              på allvarliga brister vad gäller vetenskaplighet. Regeringen bör
              i högre grad säkerställa att all forskning inom detta område uppfyller
              samma vetenskapliga krav som vi ställer på annan forskning.
            </seg>
            <seg n="cf7e6055">
              Avslutningsvis, herr talman, vill jag betona att grunden till
              vetenskapliga framsteg och innovationer läggs framför allt i vårt
              skolsystem. Att vårt utbildningssystem håller hög klass från förskolan
              upp till högskolan är en förutsättning för att vi ska kunna behålla
              vår position som en framstående forskarnation.
            </seg>
            <seg n="ec9209a3">
              Vi har på senare år sett oroande tecken på att lärare som undervisar
              i högskolan fått sämre arbetsförhållanden och lönemässigt halkat
              efter övriga yrken med samma utbildningskrav. Undervisningsgrupperna
              har blivit större och den lärarledda lektionstiden mindre. Detta
              är oroande tecken som i förlängningen inte främjar forskningen
              i vårt land. Vill vi behålla vår ställning och kanske klättra
              som forskningsnation måste vi se till att hela vårt utbildningssystem
              håller högsta klass. Där finns det tyvärr inga genvägar.
            </seg>
          </u>
          <note type="speaker" n="bfd32192">
            Anf. 4 ROSSANA DINAMARCA (V):
          </note>
          <u who="rossana_dinamarca_533ec8" xml:id="i-8d32fd1568578ac7-0" n="91a55c28">
            <seg n="04b7b2ce">
              Herr talman! Kvinnor och män har olika villkor för att göra akademisk
              karriär och meritera sig till de högsta tjänsterna. Det är ett
              brott mot de värden forskningssamhället bygger på och en misshushållning
              med resurser. Om Sverige ska vara en framstående forskningsnation
              krävs en mer jämställd akademi där såväl mäns som kvinnors kompetens
              tas till vara.
            </seg>
            <seg n="6117cf25">
              Trots att kvinnor har varit i majoritet bland studenterna sedan
              70-talet är i dag bara 23 procent av professorerna i Sverige kvinnor.
              År 1995 var de 8 procent. Det ger en ökning med 15 procentenheter
              under perioden 19952011. Det är en ökning med mindre än 1 procentenhet
              per år. Med den hastigheten kommer det att ta nästan tre decennier
              innan vi når en numerärt jämställd akademi. Inom teknik och naturvetenskap
              pekar prognoserna rent av på att andelen professorer som är kvinnor
              riskerar att minska. Utvecklingen går uppenbarligen för långsamt,
              eller till och med inom vissa områden åt helt fel håll. Vi vill
              därför förbättra uppföljningen av rekryteringsmålen avseende professorer.
            </seg>
            <seg n="886e83a0">
              Herr talman! Systemet för fördelning av forskningsanslag måste
              utvärderas utifrån sina jämställdhetsresultat. Det är uppenbart
              att nuvarande system inte håller tillräckligt hög kvalitet. Enligt
              rapporten Hans excellens , en utvärdering av excellenssatsningarna,
              har mellan en halv och en miljard kronor på detta sätt omfördelats
              från kvinnor till män.
            </seg>
            <seg n="b74d43dd">
              Jämställdhet i akademin handlar därför också om att utveckla
              kvalitetsbegreppet. Sammansättningen i bedömargrupper inom forskningsråd
              har visat sig vara viktig för vad som bedöms vara hög kvalitet
              inom forskning, vilket varierar stort mellan discipliner och bedömare.
            </seg>
            <seg n="e847a1e9">
              Jämställdhet inom forskningsfinansieringen måste därför beaktas
              i större utsträckning än vad som är fallet i dag. Vi vill skärpa
              instruktionerna för forskningsråden och Vinnova och tydliggöra
              kraven att arbeta för att främja jämställdhet mellan kvinnor och
              män. Dessutom bör forskningsråden och Vinnova få ett gemensamt
              uppdrag att ur ett jämställdhetsperspektiv se över hela processen
              för fördelning av forskningsmedel, inklusive excellenssatsningar
              och motsvarande.
            </seg>
            <seg n="4526f708">
              Herr talman! Vänsterpartiet anser inte att de kvalitetsindikatorer
              som nu används är tillräckligt träffsäkra för att på ett tillfredsställande
              sätt mäta kvaliteten i högskolornas forskning. Att använda dessa
              bristfälliga indikatorer för att fördela om en allt större andel
              av forskningsresurserna är riskabelt. Bredden och mångfalden i
              forskningen kan på sikt drabbas negativt.
            </seg>
            <seg n="e3945c18">
              I Resursutredningen från 2007 föreslogs att antalet kvinnliga
              professorer skulle påverka resursfördelningen, vilket vi anser
              åter bör tas i beaktande och utvecklas tillsammans med andra mått
              på jämställdhet. Det kan vidare handla om ett kriterium på lärosätenas
              förmåga att ställa nya frågor och sätta forskningsagendan inom
              ett eller flera forskningsområden. Ett annat kriterium borde vara
              hur väl forskarutbildningen fungerar. Ytterligare ett skulle kunna
              vara om det finns en gemensam vision vid lärosätena och hur den
              får genomslag i forskningen, bland annat i form av tvärvetenskaplighet.
            </seg>
            <seg n="83be061a">
              I det föreslagna resursfördelningssystemet finns inga incitament
              till nyskapande forskning eller utrymme för risktagande. Det kan
              därför behövas ett särskilt stöd till ämnen och miljöer som har
              potential att utvecklas. Regeringen bör därför tillsätta en utredning
              som gör en grundlig översyn av kvalitetsindikatorerna i resursfördelningssystemet
              och tar fram en mer färdigformulerad modell för hur samverkan
              med det omgivande samhället ska premieras. I detta bör inte enbart
              samverkan med näringslivet avspeglas utan även samverkan med samhället
              i stort.
            </seg>
            <seg n="0d6443c2">
              Herr talman! Regeringen föreslår att ett storskaligt nationellt
              system med peer review ska användas som verktyg för att fördela
              de direkta anslagen för forskning och forskarutbildning efter
              2018. Vi är skeptiska till det förslaget. Vi ser att peer review
              har dålig precision och kan bli direkt vilseledande när man jämför
              hela lärosäten. De skulle också mobilisera stora mängder internationella
              forskare och bli mycket kostnadskrävande. En stor del av remissopinionen,
              inklusive flertalet av de stora universiteten, har också varit
              negativa. En hög kostnad kan självklart vara värd att bära om
              man tror att resultatet och tillförlitligheten vida kommer att
              överstiga kostnaden. Det finns dock inte mycket tecken på att
              så skulle vara fallet.
            </seg>
            <seg n="807b211c">
              Vi ser en risk för ökad konservering. Dessutom finns en risk
              att peer review motverkar en jämställd fördelning av forskningsmedel.
            </seg>
            <seg n="49858eeb">
              Flera lärosäten har använt peer review i syfte att kvalitetsbedöma
              den egna forskningen. Dessa processer har lett till ökad dialog
              och samarbete inom lärosätet och på så sätt varit kvalitetsutvecklande.
              Det är dock inte detsamma som att ett nationellt storskaligt system
              med peer review skulle vara bra för vare sig utveckling av forskningen
              eller som ett verktyg för rankning av lärosätena och fördelning
              av forskningsmedel därefter.
            </seg>
            <seg n="9175b78d">
              Vi är positiva till propositionens satsning på yngre toppforskare.
              Däremot tror vi inte att regeringens utformning av satsningen
              på internationella toppforskare kommer att ge de resultat man
              vill ha. Om det är framtidens yngre toppforskare man vill rekrytera
              är vi också övertygade om att de studieavgifter som regeringen
              infört för internationella studenter får negativa konsekvenser.
            </seg>
            <seg n="514b8d43">
              Regeringens utformning av satsningen riskerar att leda till att
              man rekryterar, som sagts tidigare, gårdagens män. Vi tror att
              man i stället ska satsa på generellt goda forskningsmiljöer. De
              pengar som regeringen satsar anser vi att man borde lägga på ökade
              direkta anslag till universitet och högskolor.
            </seg>
            <seg n="43b8240f">
              Svensk forskning utförs till stor del av doktorander vid våra
              lärosäten. För Vänsterpartiet är det självklart att den som utför
              ett arbete ska vara anställd och ha lön och övriga arbetsvillkor
              reglerade i kollektivavtal. Svensk forskarutbildning skulle bli
              än mer attraktiv om alla doktorander kunde erbjudas en anställning
              och därmed en rimligt trygg tillvaro under forskarutbildningen.
            </seg>
            <seg n="f7adae4f">
              Ytterligare en stor fördel med att anställa doktorander redan
              från första dagen på forskarutbildningen är att det kan leda till
              en större öppenhet i antagningen. Det kommer förhoppningsvis även
              att leda till att fler med utländsk bakgrund och fler från arbetarklassen
              antas samt att könsfördelningen kan bli jämnare i fler ämnen.
              Med ett öppnare antagningssystem finns också bättre möjligheter
              att bryta beroendeförhållanden mellan doktorander och handledare.
            </seg>
            <seg n="550c6979">
              Regeringen tar bara små steg på denna väg genom att man anser
              att anställande av doktorander ska tidigareläggas. Vänsterpartiets
              förslag är att utbildningsbidragen nu ska avskaffas och att doktoranderna
              ska anställas. Detsamma anser vi när det gäller stipendiefinansieringen.
            </seg>
            <seg n="a773d628">
              Herr talman! Vi har lyft fram flera forskningsområden i vår motion,
              men jag tänkte bara kort lyfta fram några av dem.
            </seg>
            <seg n="4c4ef81a">
              Det handlar om utbildningsforskningen, som behöver ges bättre
              förutsättningar att utvecklas. Forskningsanknytningen i lärarutbildningen
              och i pedagogikens praktik måste stärkas. Vi välkomnar därför
              de satsningar som regeringen gör på forskarskolor för lärare och
              förskollärare samt systematiskt sammanvägande och spridande av
              effektiva metoder och arbetssätt i skola och förskola.
            </seg>
            <seg n="16a42b5f">
              Men det behövs strukturer som främjar integration mellan forskning,
              utbildning och pedagogisk verksamhet. Inom socialtjänsten har
              Socialstyrelsen och kommunerna aktivt verkat för en sådan verksamhetsanknuten
              kunskapsutveckling. Framgången där beror främst på att Socialstyrelsen
              har fått regeringens uppdrag att utforma program för en sådan
              verksamhet. Vi vill gärna se att regeringen på motsvarande sätt
              ger Högskoleverket i uppdrag att utforma program med mötesplatser
              för forskning och yrkespraktik och med incitament för forskningsfinansiering
              från skolornas huvudmän.
            </seg>
            <seg n="68229396">
              Det andra område som jag vill lyfta fram är genusforskningen.
              Genom den integrering av genusforskning som har skett inom många
              ämnen har nya frågor ställts om hur föreställningar om kön påverkar
              traditionella kunskapsområden och forskningsfält. Inom medicinen
              har denna forskning exempelvis inneburit förbättrade diagnoser
              och behandlingsmetoder. Genusperspektiv på klimatforskningen innebär
              till exempel att resurseffektiva insatser kan riktas mot den halva
              av befolkningen som står för den största delen av dagens överkonsumtion.
            </seg>
            <seg n="d349b157">
              En strategisk åtgärd för att stärka genusforskningen var beslutet
              1995 att tillsätta sex genusprofessorer. Detta har inneburit att
              genusforskningen har integrerats i nya miljöer och har skapat
              en bredare legitimitet för ämnet. Forskningsmiljöer har byggts
              upp där genusforskningen ingår som en naturlig del. Vi i Vänsterpartiet
              vill bygga vidare på denna strategi och trygga kontinuiteten i
              satsningen genom att utlysa ytterligare sex genusprofessurer med
              tillhörande resurser för att finansiera doktorand- och forskarassistenttjänster.
            </seg>
            <seg n="c9409412">
              Det tredje och sista område som jag vill lyfta fram är arbetslivsforskningen,
              som har minskat drastiskt och skingrats för vinden sedan regeringen
              lade ned Arbetslivsinstitutet. Från att ha varit världsledande
              är nu svensk arbetslivsforskning satt på undantag. Sverige och
              Portugal är de enda EU-länder som saknar ett arbetslivsinstitut.
            </seg>
            <seg n="5be66b14">
              Vi saknar nu en överblick av läget och utvecklingen i arbetslivet.
              Det saknas en kunskapsöversikt över intressanta resultat. Betydande
              kunskaper och en samlad bild av forskningen har gått förlorade.
              Överföringen av forskningsresultat har avstannat, och det är färre
              både unga och etablerade forskare som får chans att satsa på arbetslivsforskning.
            </seg>
            <seg n="7c797225">
              Regeringen vill att vi alla ska stå till arbetsmarknadens förfogande
              men vill inte investera i den forskning som behövs för att underlätta
              återgång till arbetslivet och för att människor ska kunna vara
              kvar längre i arbetslivet.
            </seg>
            <seg n="88a2ae14">
              Det görs nu spridda forskningsinsatser runt om i landet, men
              de uppväger inte alls den tidigare neddragningen och splittringen
              av arbetslivsforskningen.
            </seg>
            <seg n="99adbf08">
              Vänsterpartiet menar att arbetslivs- och arbetsmiljöforskningen
              är av stor vikt för arbetslivets utveckling. Det finns ett värde
              i att samla denna forskning och kompetens inom ramen för ett nationellt
              kunskapscentrum som arbetar i nära kontakt med parterna på arbetsmarknaden
              och kan bidra till att resultatet av forskningen kommer till praktisk
              tillämpning.
            </seg>
            <seg n="2b887ef7">
              Regeringen bör därför tillsätta en utredning med uppdrag att
              ta fram förslag på hur arbetslivsforskningen kan samlas och stärkas.
            </seg>
            <seg n="05165656">
              Därmed vill jag yrka bifall till våra reservationer 29, 36 och
              64.
            </seg>
          </u>
          <note type="speaker" n="9bc234f0">
            Anf. 5 BETTY MALMBERG (M):
          </note>
          <u who="betty_malmberg_de3914" xml:id="i-2c7fb03f8da9f2b1-0" n="2748702c">
            <seg n="b00789bd">
              Herr talman! Alliansen har sedan den tillträdde i handling visat
              stort engagemang för och stor tilltro till Sverige som kunskaps-
              och forskningsnation. Det märks inte minst på de stora ekonomiska
              satsningar som görs.
            </seg>
            <seg n="39d8d87e">
              Då det gäller dagens betänkande om forskning och innovation,
              som sträcker sig fram till år 2016, handlar det faktiskt om att
              den årliga nivån på anslagen kommer att ha ökat med 4 miljarder.
              Lägger vi därtill den förra propositionen, som gällde åren 20092012,
              är ökningen hela 9 miljarder eller 30 procent jämfört med den
              senaste socialdemokratiska forskningsbudgeten. Den nivån är historisk
              och möjliggör att Sverige fortsatt kommer att vara en konkurrenskraftig
              kunskapsnation där forskning och innovation bedrivs med hög kvalitet
              och dessutom bidrar till hög tillväxt, stark innovationskraft
              och också högkvalificerade jobb.
            </seg>
            <seg n="29bb3db7">
              Förutom dessa mycket stora ekonomiska tillskott har Alliansen
              under sin tid också genomfört stora systemförändringar. Vi har
              höjt förkunskapskraven till grundutbildningen vid universitet
              och högskolor. Kvalitativ grundutbildning och forskning premieras
              med ökade resurser. Vi har infört ökad autonomi för lärosätena.
              För att skapa en stabilitet för samtliga lärosäten och också för
              att visa att forskningen har betydelse för kvaliteten i grundutbildningen
              har varje student nu med sig en forskningspeng på minst 8 000
              kronor per år. Alla lärosäten kan dessutom söka examensrätt för
              forskningsutbildning inom smalare profilområden. Strategiska områden
              för forskning har pekats ut. Efter en ändring i högskolelagen
              har lärosätena också fått ett särskilt uppdrag om att mer forskning
              ska komma till nytta. Det är inget dåligt facit på sex år.
            </seg>
            <seg n="5b806223">
              Strävan efter ökad vetenskaplig kvalitet och ökad grad av nyttiggörande
              och självständighet för universitet och högskolor går nu vidare
              genom det betänkande som vi diskuterar och sedermera också ska
              besluta om i dag.
            </seg>
            <seg n="377ded6a">
              Herr talman! Bland förslagen i det här betänkandet är det några
              saker jag särskilt vill framhålla. Först och främst är det naturligtvis
              den stora satsningen på fakultetsmedel. Tack vare den och det
              garanterade tillskottet på 1 procent till alla lärosäten från
              2014 samt den forskningspeng som vi tidigare har introducerat,
              som kommer att bli kvar under hela perioden, får lärosätena möjligheter
              och förutsättningar att fatta långsiktiga beslut om sin forskning.
              Men det ger också bättre möjligheter till risktagande och bättre
              villkor för forskarna i form av tryggare finansiering och tryggare
              anställningar.
            </seg>
            <seg n="5fc3bc34">
              I sammanhanget är det också viktigt att nämna den vidareutveckling
              av systemet för fördelning av resurser som vi har baserat på kvalitet.
              Från och med 2014 kommer detta att innebära att 20 procent av
              basanslagen blir föremål för omfördelning. Det är bra eftersom
              det i dag de facto är ett mycket litet belopp som flyttas från
              vissa lärosäten till andra. Det är faktiskt en nödvändig förändring
              som vi gör i systemet.
            </seg>
            <seg n="24fd4554">
              Med tanke på autonomin och de stora pengar som i dag finns på
              universitet och högskolor tycker vi moderater att det är särskilt
              bra att vi nu också kommer att utvärdera ledarskapet. Nog för
              att det är viktigt att vi höjer anslagen, men det är också viktigt
              att vi ser att resurserna används effektivt. Ett strategiskt ledarskap
              är centralt för kvaliteten i verksamheten. Det finns också internationell
              forskning som visar att detta gynnar såväl grundutbildning som
              forskning. Visst är det bra att vi följer upp detta.
            </seg>
            <seg n="5a9835c9">
              En annan fråga som har stor betydelse för forskningens kvalitet
              är naturligtvis forskarna själva. Ingen forskning utan forskare,
              brukar det sägas, och visst är det väl så. På det här området
              kommer också flera viktiga åtgärder att genomföras. Det handlar
              bland annat om att förbättra de studiesociala villkoren, där tiden
              med utbildningsbidrag ska förkortas så att doktoranden anställs
              då minst tre år av utbildningstiden kvarstår. Dessutom uppmanas
              lärosäten att teckna försäkringar för att garantera att alla doktorander
              som kan finnas kvar med stipendier eller utbildningsbidrag får
              del av de sociala trygghetssystemen i händelse av sjukdom och
              vid föräldraledighet.
            </seg>
            <seg n="4b2be9db">
              Utöver det gör vi en ökad satsning på unga forskare och internationell
              rekrytering. Det behöver påpekas att det faktiskt också kan vara
              unga forskare. Det som står i statuterna är att det ska vara forskare
              med stor potential. Syftet är att stärka kvaliteten genom att
              satsa på de framstående forskarna.
            </seg>
            <seg n="acdeb6f5">
              Christian Broberger, ordförande i Sveriges unga akademi, skrev
              i en kommentar till den nya propositionen: Lärosätena har nu finansiering,
              lagstiftning och autonomi att inrätta karriärsystem med höga kvalitetskrav,
              substantiell startfinansiering, utvärdering och den långsiktiga
              trygghet som gör att unga forskare vågar satsa på projekt med
              genombrottspotential. Vi utgår från att denna möjlighet inte slarvas
              bort.
            </seg>
            <seg n="ffad0f17">
              Det är alltså en uppmaning till våra lärosäten som ger ett starkt
              stöd för den forskningsinriktning som regeringen har presenterat.
            </seg>
            <seg n="b6026fe0">
              Herr talman! Det finns två ytterligare områden i betänkandet
              som jag särskilt vill lyfta fram. Det gäller dels den stora satsning
              på nationell infrastruktur som vi genomför, dels frågan om samverkan
              och nyttiggörande av forskning.
            </seg>
            <seg n="ed758394">
              Satsningarna på infrastrukturen handlar framför allt om Sci Life
              Lab, ESS, Max IV, Iter som i sig befinner sig utanför vårt lands
              gränser men som våra forskare också har nytta av test- och demonstrationsanläggningar
              och registerforskningen. Alla dessa satsningar kommer att få stor
              samhällsekonomisk betydelse för Sverige. Häromdagen läste jag
              till exempel att flera internationella forskarlag redan har anmält
              intresse för att prova anläggningen Max IV fastän den inte ens
              är färdigbyggd. Den är klar om två till tre år, men man har redan
              sagt att man vill finnas på plats och kunna jobba med sin forskning
              där.
            </seg>
            <seg n="330e71c3">
              Het på gröten är man utifrån. Vad man nu uppmanar till är att
              också svenska forskare måste visa att de vill vara på plats.
            </seg>
            <seg n="3ed2ba58">
              Varför är då detta så attraktivt? I forskningsanläggningen Max
              IV har man röntgenstrålar som kan användas för materialforskning.
              Intensiteten i strålarna är 100 miljarder gånger starkare än vad
              vanliga röntgenrör kan åstadkomma. Det innebär att man får helt
              nya förutsättningar till och med på läkemedelsområdet. Det förvånade
              mig. En av dem som står i kö är Astra Zeneca i Mölndal, som säger
              att detta är en viktig pusselbit för deras forskning, och man
              har också behållit sin anläggning i Mölndal för att lätt kunna
              nyttja också Max IV. En direktör där sade: I dag utforskas sjukdomar
              gemensamt av akademi och industri och inte längre separat. Det
              måste vara så, och det kommer att förbli så i framtiden.
            </seg>
            <seg n="e2d491e0">
              Detta är en mycket intressant kommentar som visar på att dessa
              infrastruktursatsningar verkligen är nationella angelägenheter
              inte bara för den akademiska världen utan också för samhället
              utanför akademin. I sin förlängning torde det också innebära att
              fler företag också kan stanna i Sverige och behålla sin forskning
              här.
            </seg>
            <seg n="6039e20b">
              Som sista punkt skulle jag vilja ta upp samverkan, närmandet
              mellan akademi och samhället i övrigt. Då talar vi om ledord som
              samverkan, nyttiggörande och relevans. Också här presenteras strukturreformer
              som jag betvivlar hade kommit på plats utan en alliansregering.
              Redan nu kan man säga att en indikator för samverkan ingår i resursfördelningssystemet,
              men det har bland andra Vinnova fått i uppdrag att utveckla, och
              det tror jag kommer att vara bra. Vinnova och VR kommer sedan
              att kunna ge extra pengar till de universitet som har den bästa
              graden av samverkan.
            </seg>
            <seg n="dcca88b7">
              Vinnova och VR har också fått ett uppdrag att stödja lärosätenas
              strategiska arbete när det gäller samverkan. När vi talar om nyttiggörande
              får vi heller inte glömma att detta inte bara handlar om näringslivet
              och den delen av samhället, utan det handlar också om satsningar
              som rör praktiknära forskning, till exempel inom skolan eller
              vården. Det är också områden som vi tar upp i betänkandet och
              gör extra satsningar på.
            </seg>
            <seg n="2e5a0d1a">
              En ny typ av samverkansprogram lanseras också, nämligen strategiska
              innovationsområden, SIO. Tanken är att man i stället för att utgå
              från idéer hos en forskare utlyser medel för att forska om lösningar
              på ett problem som man i förväg har bestämt och där man gemensamt
              från akademi, näringsliv, offentlig verksamhet och så vidare hittar
              problematiken och lösningarna. Projekten ska bedrivas i samverkan.
              Det kommer att bli väldigt spännande att följa effekterna av det.
              Jag tycker att regeringen gör rätt när man säger att detta ska
              utvärderas, så att man ser vad det på sikt kommer att ge. Det
              är endast så vi lär inför framtiden. Det är en lärande organisation
              som gör att vi faktiskt kan se framåt.
            </seg>
            <seg n="0396f3ea">
              Vän av ordning undrar förstås vad partierna i opposition vill,
              och till viss del undrar jag det också. Bland reservationerna
              finns det få konkreta förslag. Dessutom känns det som att man
              i många fall slår in öppna dörrar nästan vidöppna dörrar. Intressant
              är dock den kovändning som nu tycks ha gjorts då det gäller att
              tilldela forskningsresurser baserat på kvalitet. Då vi diskuterade
              den förra propositionen var detta en ständigt återkommande fråga,
              och den socialdemokratiske företrädaren sade till och med i debatten:
              Jag tror inte att regeringens resursfördelning kommer att överleva
              denna forskningsperiod därför att ingen begriper systemet. Så
              fel han hade, och så fel oppositionsföreträdarna hade då det gällde
              vad och vilka som skulle gynnas av systemet! Tvärtemot deras utsagor
              visar nämligen en uppföljning av forskaren Ulf Sandström, som
              var aktuell också i den debatten, att humanioraforskningen är
              det som har vunnit på modellen och att det faktiskt var högskolorna
              och de unga universiteten som vann på omfördelningen.
            </seg>
            <seg n="99b75eb8">
              Herr talman! Det jag redogjorde för var ett smörgåsbord av åtgärder
              som presenteras i betänkandet och som syftar till att Sverige
              ska vara en framstående forskningsnation, där forskning och innovation
              bedrivs med hög kvalitet och dessutom bidrar till samhällets utveckling
              och näringslivets konkurrenskraft.
            </seg>
            <seg n="49e2dfca">
              Det är med stor glädje och framtidstro som jag yrkar bifall till
              utskottets förslag i betänkande UbU3.
            </seg>
          </u>
          <note type="speaker" n="476eada1">
            Anf. 6 THOMAS STRAND (S) replik:
          </note>
          <u who="thomas_strand_a00e07" xml:id="i-5b1bd40dfc690c91-1" n="2b463864">
            <seg n="6fb97ed4">
              Herr talman! Jag vill ta fasta på det som Betty Malmberg tog
              upp mot slutet, angående samverkan. Det må vara så att vi socialdemokrater
              ofta tar upp det och kritiserar regeringen, men det intressanta
              är att också ta del av vad andra aktörer i Sverige säger.
            </seg>
            <seg n="5aa5123b">
              Jag har i min hand en skrivelse som har skickats till Jan Björklund
              den 7 december. Det är sex politiska företrädare plus rektorn
              för Linnéuniversitetet och vd:n för Sydsvenska industri- och handelskammaren
              som har undertecknat skrivelsen. Rubriken på skrivelsen lyder:
              Forskningspropositionen nyttjar inte Sveriges hela potential .
              Bland de politiker som har skrivit under finns Bo Frank, moderat
              kommunalråd i Växjö kommun och Per-Olof Jonsson, moderat oppositionsråd
              i Kalmar kommun.
            </seg>
            <seg n="6c21c596">
              Det skulle vara intressant att få lyssna på hur Betty Malmberg
              ser på den kritik som riktas även från hennes eget partis företrädare.
              De skriver bland annat: Vi ser i propositionen en tydlig slagsida
              som på ett för landet ogynnsamt sätt gynnar de etablerade lärosätena
              och därmed storstadsregionerna. De fortsätter: Vi befarar att
              regeringens nyligen lagda proposition leder till att företagens
              beslut blir till nackdel för vår region beroende på en nationell
              koncentration av forskningsanslag. Det här gäller principiellt
              hela Sverige. Jag möter ofta det här resonemanget.
            </seg>
            <seg n="4ac43eeb">
              Vad säger Betty till kollegerna Bo och Per-Olof? Har de fel när
              de reagerar lite negativt på den proposition vi diskuterar?
            </seg>
          </u>
          <note type="speaker" n="8ecffa7d">
            Anf. 7 BETTY MALMBERG (M) replik:
          </note>
          <u who="betty_malmberg_de3914" xml:id="i-2c7fb03f8da9f2b1-1" n="2748702c">
            <seg n="ce3a2b70">
              Herr talman! Samverkan, nyttiggörande och relevans är ledord
              i denna forskningsproposition. Det återkommer inte bara i kontakterna
              med näringsliv och företagande utan också när det gäller skolforskning
              och vårdforskning. Tidigare har vi också haft med samverkan i
              form av externa medel i det resursfördelningssystem som vi hade
              för att jobba för bättre och ökad kvalitet.
            </seg>
            <seg n="64eac16b">
              I det här läget skulle jag till mina kolleger säga att det nu
              i mycket handlar om att vi går vidare och om att också universitet
              och lärosäten går vidare för att lyfta samverkan genom de förutsättningar
              som faktiskt finns. Som jag nämnde kommer nu Vinnova och VR att
              finnas med och stödja det strategiska ledarskapet för att nå samverkan.
              Vi tar också nya initiativ där samverkan kommer att premieras
              extra. Man måste kanske läsa forskningspropositionen med nya glasögon
              som inte bara har akademiska linser.
            </seg>
            <seg n="fc95169e">
              Just ledarskapet är oerhört väsentligt.
            </seg>
            <seg n="6400dee2">
              Jag skulle också säga till dem att jag tycker att de ska diskutera
              frågorna med Socialdemokraterna. För samverkan är någonting som
              måste höjas mycket mer.
            </seg>
            <seg n="98dd8f85">
              Thomas Strand redogjorde här för hur man har tittat på samverkansprogram.
              Jag tycker att det är lite olyckligt. Det är de gamla branschprogrammen,
              som har funnits. Jag noterar också att 300 miljoner kronor har
              försvunnit sedan ni presenterade detta i budgeten.
            </seg>
            <seg n="185ccfc3">
              Jag tycker också att man skulle fråga: Varför säger Socialdemokraterna
              nej till peer review? Varför säger ni nej till ökad samverkan
              den vägen?
            </seg>
          </u>
          <note type="speaker" n="6179ff86">
            Anf. 8 THOMAS STRAND (S) replik:
          </note>
          <u who="thomas_strand_a00e07" xml:id="i-5b1bd40dfc690c91-2" n="2b463864">
            <seg n="94719355">
              Herr talman! Vi säger inte nej till peer review. Vi är fundersamma.
            </seg>
            <seg n="22f066ac">
              Det är intressant att lyssna till Betty Malmbergs svar. Antingen
              har de läst propositionen och inte fattat någonting. Men det tror
              jag inte. Det är ju en rektor som har läst, och han borde begripa.
              Eller så har de missförstått alltihop. Det är något åt det hållet
              som jag nästan tycker att Betty säger, att det har tvättats genom
              akademiska glasögon.
            </seg>
            <seg n="ac996dae">
              Men det är ju flera som säger detta. Det är representanter för
              företag och politiker, socialdemokrater, centerpartister och moderater,
              som säger detta. Det blir fel för att det blir fel fokus.
            </seg>
            <seg n="526290a1">
              Jag har funderat över detta. Den här åsikten möter jag gång på
              gång när jag är ute på lärosäten, speciellt på de mindre högskolorna
              och universiteten. Man är oroad över att resurserna förs till
              de större. Det slår mot företagsutveckling ute i regionerna. Det
              slår också mot den akademiska excellensen ute i landet.
            </seg>
            <seg n="cda15a87">
              Då har jag funderat på en sak. Varför ser inte ni borgerliga
              utskottsledamöter detta? Har de missförstått och ni fattat? Ser
              inte ni att det händer någonting som man är oroad för ute i landet?
              Jag tycker att det är oerhört viktigt att få det här svaret.
            </seg>
            <seg n="e7cb9a5e">
              Man säger att det är en slagsida. Det här gynnar inte unga universitet.
              Det gynnar inte företag. Och det här gäller hela Sverige. Det
              här är en kritik som vi måste lyssna på. Det har jag ofta fört
              fram, och ni viftar bort det. Men nu kommer det från era egna
              företrädare.
            </seg>
            <seg n="273edaf0">
              Varför kan ni inte lägga fram en proposition som gynnar hela
              landet och alla lärosäten? Vi vill ha en översyn av hela forskningens
              organiserade finansiering. Vi måste lösa det här problemet på
              sikt.
            </seg>
          </u>
          <note type="speaker" n="d05ddf87">
            Anf. 9 BETTY MALMBERG (M) replik:
          </note>
          <u who="betty_malmberg_de3914" xml:id="i-2c7fb03f8da9f2b1-2" n="2748702c">
            <seg n="20b352ae">
              Herr talman! När jag läste de olika reservationerna och Socialdemokraternas
              motion på området tänkte jag på ett ord: idétorka.
            </seg>
            <seg n="1d8ae5ff">
              Det finns få egna förslag. Men det är den här utredningen, som
              Thomas Strand lyfter fram, om forskning och utveckling. Vad andas
              den? Ja, man säger att forskningen angår hela samhället och att
              man alltid har tyckt det. Men varför gjorde man då ingenting?
            </seg>
            <seg n="619c3a2f">
              Jag skulle vilja svara Thomas Strand att med de steg som regeringen
              har tagit sedan den tidigare forskningspropositionen och nu flyttar
              vi fram positionerna en gång till har vi lyft in samverkan. Sedan
              vet Thomas Strand likaväl som jag att våra lärosäten har många
              olika roller att spela. Det handlar inte bara om att nyttiggöra
              i de konkreta fallen ut mot företagande. Det handlar faktiskt
              också om ett bildningsideal och den vetenskapliga kvaliteten,
              som vi också måste värna. Man har inte en helt lätt position.
            </seg>
            <seg n="59460b0f">
              Jag tycker att de strategiska innovationsområdena är oerhört
              intressanta att följa. Vi hade ett frukostmöte här på morgonen
              där man behandlade just de här frågorna. Företrädare sade att
              det här är någonting helt unikt. Det är helt nytt. Det var faktiskt
              en företrädare som sade att detta inte finns utanför vårt lands
              gränser.
            </seg>
            <seg n="a0311038">
              Låt oss se vad till exempel de strategiska innovationsområdena
              kommer att generera. Det är en oerhört väsentlig del som kommer
              att finnas.
            </seg>
            <seg n="9e375c45">
              Sedan tror jag att det som har varit olyckligt i utbildningspolitiken
              har varit att alla lärosäten har haft en strävan mot att bli universitet.
              När vi nu har gett lärosätena möjlighet att hitta forskningsprofiler
              inom smalare områden kan man bli mer strategisk i sitt ledarskap
              och också prioritera och fokusera på andra områden än vad man
              kanske har kunnat göra tidigare.
            </seg>
          </u>
          <note type="speaker" n="0981e061">
            Anf. 10 TINA ACKETOFT (FP):
          </note>
          <u who="tina_acketoft_74474c" xml:id="i-be7931f585465fd7-0" n="c8460c46">
            <seg n="9a07c3d5">
              Herr talman! Vissa dagar är det roligare att vara riksdagsledamot
              än andra dagar. I dag är det en väldigt rolig dag för alla oss
              som tror att forskning och innovation är en av de viktigaste nycklarna
              till Sveriges fortsatta framgångar som en liten men vass forsknings-
              och innovationsnation.
            </seg>
            <seg n="8b0da55b">
              Det är en diger lunta vi har att debattera det är både mandatperiodens
              kanske viktigaste proposition och ett antal motioner. Tiden kommer
              därför inte att räcka till för att gå in på alla detaljer. Men
              hys inte någon villfarelse om att Folkpartiet inte har svar även
              på de frågor som jag inte tar upp. I själva verket är det svårt
              att hitta en folkpartist som inte brinner för de här frågorna.
            </seg>
            <seg n="ad077813">
              Det finns risk att jag upprepar vad mina kolleger i Alliansen
              redan har sagt, och vad de kommer att säga. Men det kan inte nog
              understrykas att det vi här har nöjet att debattera är en fortsättning
              på en historisk satsning, de 5 miljarder kronor som förra forsknings-
              och innovationspropositionen, som täckte åren 20092012, utgjorde.
              Nu fortsätter vi att stärka samma linje med ökningar på sammanlagt
              4 miljarder kronor.
            </seg>
            <seg n="3077a8f8">
              Som kuriosa kan nämnas att S-regeringens senaste två forskningspropositioner
              innebar anslagshöjningar på totalt 4,1 miljarder kronor.
            </seg>
            <seg n="507d55f3">
              Den sammanlagda ökningen av de statliga forskningsanlagen på
              9 miljarder kronor innebär en resursökning på 30 procent. Ökningen
              innebär också en rejäl kvalitetssatsning genom att den enskilt
              högsta budgetposten, och anslagsökningen, är de direkta anslagen
              till universitet och högskolor, som lärosätena själva beslutar
              om. Det är något som ytterst ger lärosätena möjlighet att själva
              prioritera och göra strategiska val för att bedriva sin forskning,
              vilket känns ytterligt bra för en liberal som ju har utgångspunkten
              att akademin i allt väsentligt ska stå självständig från den politiska
              makten.
            </seg>
            <seg n="67ea58e4">
              Detta är alltså den i särklass största resursökningen för svensk
              forskning som har skett under en så kort tidsperiod. Detta tål
              att påminnas om i tider när andra länder sparar, drar ned och
              minskar. Det tål att upprepas, som sagt. Det betyder att vi har
              en regering som uppenbarligen har gjort rätt prioriteringar i
              tuffa tider och som prioriterar forskning och innovation inte
              bara när de sitter i opposition utan också när de sitter i verkstaden.
            </seg>
            <seg n="00fca89a">
              Och det är kanske viktigast av allt det ger en långsiktig och
              hållbar miljö för akademin att verka i. Just kvalitet, långsiktighet
              och resursförstärkning har varit några av ledorden bakom propositionen
              tillsammans med ett ökat fokus på individer och goda villkor för
              forskare.
            </seg>
            <seg n="79ba8ba0">
              Det är en strategisk framtidsinvestering att satsa på Sverige
              som forskningsnation. Sverige har under en lång tid lyckats vara
              en tung grundforskningsnation samtidigt som man är ett innovationsland.
              Det är ingen tvekan om att en lyckad forskningspolitik har bidragit
              till att Sverige varit framgångsrikt under 1900-talet. Ska vi
              fortsätta att vara det kommer det att krävas att vi också vågar
              satsa på spets, inte bara på bredd.
            </seg>
            <seg n="39f9f913">
              Svensk forskning håller fortfarande en hög kvalitet, men det
              går inte att blunda för det faktum att det enda Nobelpris vi under
              modern tid har fått behålla i Sverige inte har varit ett pris
              till en forskare utan till en författare. Det är en excellent
              sådan, men det beror nog mindre på våra forskningsmiljöer än på
              annat att vi fick just det priset.
            </seg>
            <seg n="235a915b">
              Vi har med andra ord bredden, men vi saknar spetsen. Därför är
              de föreslagna satsningarna viktiga för oss. Det handlar om att
              Vetenskapsrådet ska gå in med rekryteringsstöd till yngre forskare
              för att ge fler en länk mellan postdoktorsperioden och en fast
              anställning. Det handlar om rekryteringen av internationella toppforskare
              samt om längre finansieringsperioder på 710 år.
            </seg>
            <seg n="a79c84c6">
              Får vi fler unga forskare som vågar och kan satsa efter postdoktorsperioden
              tillsammans med internationella inslag och längre finansieringsperioder
              borgar det inte bara för att vi kan få och bygga spetsen utan
              också för att det finns en chans att verkligen ge sig ut och beforska
              ämnen som man inte skulle våga eller hinna med det finansieringssystem
              som vi har i dag.
            </seg>
            <seg n="2657c7ee">
              Herr talman! Perfekta resursfördelningssystem finns nog inte.
              Det ska vi vara fullständigt medvetna om. Men det nya kvalitetsbaserade
              resursfördelningssystem som införts, där Högskoleverkets kvalitetsutvärderingar
              ligger som grund för en del av fördelningen, kommer att få en
              kvalitetsdrivande effekt på forskning och forskarutbildning.
            </seg>
            <seg n="36d22212">
              Att höja den andelen från 10 till 20 procent, som nu föreslås,
              är en rimlig åtgärd. Samtidigt blir det naturligtvis ännu viktigare
              att vi då har kvalitetsindikatorer som synliggör kvalitet på ett
              rättvist och jämförbart sätt.
            </seg>
            <seg n="8d0bd3ed">
              Samverkan är modeordet just nu. Men det har också varit ett ledord
              för den här forskningspropositionen. Samverkan är viktigt, och
              regeringen föreslår också att bland annat Vinnova i samverkan
              med andra ska se över hur man kan använda just detta som en kvalitetsindikator.
            </seg>
            <seg n="79a8deed">
              Vi får inte glömma att det är bra med satsningar på samverkan
              och innovation, men det är kvaliteten på denna samverkan som ska
              premieras i så fall. Det finns i och för sig ingen motsättning
              mellan tillämpad forskning och grundforskning, men långsiktigt
              finns det all anledning att satsa på grundforskningen som kan
              leda till de där verkligt stora genombrotten. Sådana forskare
              har till skillnad från alla andra sällan köat utanför utbildningsutskottets
              dörrar. De har ingen lobbyorganisation, och därför måste vi vara
              en stark röst för grundforskningen.
            </seg>
            <seg n="3d0e1209">
              Man kan också notera att Socialdemokraternas första yra när det
              gällde samverkansprogrammet i princip har halverats från 800 miljoner
              till 500 miljoner. Insikten har kanske kommit där också.
            </seg>
            <seg n="3775a48a">
              Precis som vi alltid säger att utbildning ska löna sig är det
              rimligt att de universitet och högskolor som håller hög kvalitet
              ska premieras för detta. Kvalitet ska löna sig också i Forskningssverige.
            </seg>
            <seg n="62b95324">
              På tal om kvalitet, herr talman, utgår jag från att den intelligens
              och drivkraft som vi föds med är jämnt fördelad mellan könen och
              att det sedan förändras på vägen på grund av könen. Ska vi få
              den allra högsta kvaliteten på vår forskning måste också möjligheterna
              och resurserna till forskning vara jämnt fördelade mellan könen.
              Andelen kvinnor ökar sakta men säkert på alla nivåer, men medan
              två tredjedelar av studenterna är kvinnor är inte ens en fjärdedel
              av professorerna kvinnor, detta trots att andelen kvinnliga professorer
              har ökat med 10 procent de senaste tio åren.
            </seg>
            <seg n="a102528e">
              Nya rekryteringsmål för våra lärosäten för hur stor andel av
              de nyrekryterade professorerna som ska vara kvinnor under treårsperioden
              20122015 har beslutats av regeringen och är ett ytterst viktigt
              led i det arbetet. Vetenskapsrådet ska också särskilt bevaka att
              forskningsmedlen fördelas med jämställdhet som en parameter.
            </seg>
            <seg n="59e6d7c0">
              De högre direkta forskningsanslagen ger möjlighet för lärosätena
              att skapa tydliga karriärvägar och anställningar med förbättrade
              studiesociala villkor för doktorander. Det handlar om försäkringar
              för doktorander, om stipendier och om fler anställda än på utbildningsbidrag.
              Målsättningen är att man ska ha en tillsvidareanställning. Detta
              gör att forskarutbildning ska kunna fungera oavsett familjesituation.
            </seg>
            <seg n="c1452667">
              Allt det här är bra, men det innebär inte att vi kan släppa frågan,
              för frågan om jämställdhet har en tendens att försvinna så fort
              vi inte håller den levande och på agendan.
            </seg>
            <seg n="02dcc0d0">
              Forskningen ska vara fri från politiska pekpinnar, men när det
              gäller den nationella forskningsinfrastrukturen måste politiken
              både peka, vilja och satsa. Utan den viljan hade vi inte haft
              tre unika projekt på gång i Sverige nu: Nationellt centrum för
              livsvetenskaplig forskning, det så kallade Sci Life Lab i Helsingfors
              och Uppsala, synkotronljusskällan Max IV och ESS och Iter, som
              också nämnts tidigare.
            </seg>
            <seg n="2321dc16">
              Detta är anläggningar som egentligen är för stora för Sverige
              och som kommer att lyfta forskningsresultaten både här och internationellt.
              Dessutom kan resultaten så småningom komma att utgöra grunden
              för nya innovationer och produkter som kan ta oss in i nästa århundrade,
              både fysiskt genom längre och hälsosammare liv och som en modern
              industri- och tjänstenation.
            </seg>
            <seg n="654c46c8">
              Därför pekar också regeringen i den här propositionen ut ett
              antal områden som vi anser vara av särskild nationell betydelse,
              till exempel gruv- och mineralnäringen, life-science, energiforskning,
              välfärdsnära forskning och så vidare.
            </seg>
            <seg n="bb4c18d2">
              Herr talman! Sverige hör till de länder som i förhållande till
              sin befolkning satsar mest offentliga resurser på forskning. Bara
              Israel och Finland satsar mer. Men vi är en liten nation, vilket
              gör ett välordnat EU-samarbete även inom forskning och innovation
              betydelsefullt för oss. EU:s betydelse för finansieringen av svensk
              forskning och utveckling har ökat markant, och den särskilda samordningsfunktion
              vid Verket för innovationssystem som regeringen avser att tillsätta
              kommer att ha en ytterst viktig funktion att fylla.
            </seg>
            <seg n="f1b6a3eb">
              Verket ska i samverkan med övriga forskningsfinansiärer underlätta
              prioritering av deltagande i partnerskapsprogrammen, samordna
              och förstärka det strategiska arbetet och verka för synergier
              mellan EU-satsningar och nationella satsningar inom forskning
              och innovation.
            </seg>
            <seg n="83012d99">
              I dessa dagar prövas verkligen EU:s vänner. Som liberaler står
              vi alltid starka för EU, men det har varit tufft med jämna mellanrum.
              Därför var det synnerligen goda nyheter när ministerrådet enades
              om att EU också ska ha ett ökat fokus på forskning och innovation
              genom att öka forskningsanslagen de kommande sju åren. Regeringens
              preliminära analyser av budgetöverenskommelsen visar att anslagen
              ökar med ungefär 50 procent jämfört med de senaste sju åren.
            </seg>
            <seg n="23acb452">
              Detta innebär för oss, herr talman, att EU-anslagen till svensk
              forskning kan höjas från runt 3 miljarder kronor per år nu till
              runt 4 miljarder och att Sverige nu till och med får en något
              sänkt avgift samtidigt som alltså forskningsanslagen ökar rejält.
              Jag vill gratulera den förhandlare som lyckades få fram detta
              för Sveriges räkning.
            </seg>
            <seg n="1ad0a6c4">
              Nu finns alltså ökade anslag, och nu är det ännu viktigare att
              Sverige står upp enat i EU och talar för betydelsen av de satsningarna
              som vi vill se med samma fokus på betydelsen och säkerställandet
              av forskningens höga kvalitet som vi vill se här hemma.
            </seg>
          </u>
          <note n="08bcfbe2">
            Med detta, herr talman, yrkar jag bifall till förslaget i betänkandet
            och, föga överraskande, avslag på samtliga motioner.
          </note>
          <note type="speaker" n="15371fa0">
            Anf. 11 EMIL KÄLLSTRÖM (C):
          </note>
          <u who="emil_kallstrom_e82f3a" xml:id="i-6aa00f9f742605ad-0" n="b7838ab6">
            <seg n="853ac338">
              Herr talman! Inte långt från Sveriges gränser gör man motsatsen
              till det vi ska göra i dag. Man tvingas skära ned på forskning,
              man tvingas skära ned på högre utbildning och man tvingas skära
              ned på innovation. Man tvingas skära ned på framtidsinvesteringarna.
            </seg>
            <seg n="2214bd47">
              I Sverige är det betydligt roligare att vara utbildnings- och
              forskningspolitiker. Vi kan satsa för framtiden. Vi kan investera
              i det som kommer att skapa morgondagens välfärd och morgondagens
              jobb.
            </seg>
            <seg n="660768d5">
              En modern politik för forskning och innovationer ska ha målsättningen
              att i dag och i framtiden skapa nytta, utveckling och välstånd
              i Sverige och för hela världen. Jag kommer i dag att tala om tre
              mål för den svenska politiken för forskning och innovation. Det
              handlar om att stärka forskningsansträngningarna, det handlar
              om att höja kvaliteten i forskningen, och det handlar också om
              att stärka den nytta och de värden som svensk forskning och innovation
              skapar.
            </seg>
            <seg n="22b97fd3">
              Herr talman! Att stärka forskningsansträngningarna både i grundforskning
              och i den mer tillämpade forskningen är det första målet. En grundforskning
              av hög kvalitet är själva basen för all forskning och innovation.
              Samtidigt ska vi stärka insatserna för att nyttogöra dessa forskningsresultat.
            </seg>
            <seg n="e084d097">
              Här ser vi en kraftig förstärkning av medlen. Den här propositionen
              handlar om ett tillskott på 4 miljarder kronor under en fyraårsperiod.
              Den förra propositionen som antogs 2008 handlade om ett tillskott
              på ungefär 5 miljarder. Totalt har vi alltså sett ett tillskott
              på 9 miljarder samtidigt som vi har passerat två större ekonomiska
              kriser i Sverige. Det handlar om ett tillskott på 30 procent till
              de svenska statliga forskningsansträngningarna. Det är inget annat
              än historiskt att vi har kunnat klara detta trots de oroliga tider
              som Europa upplevt och upplever.
            </seg>
            <seg n="04c302c2">
              Ungefär hälften av dessa pengar har gått direkt till våra lärosäten.
              Det har handlat om att stärka de basresurser som våra akademiker,
              professorer och rektorer har att fördela efter bästa förmåga.
              Det är också glädjande att dessa satsningar har kommit och kommer
              hela landet till del. I den här propositionen ser vi att samtliga
              svenska lärosäten får ökade resurser. Det låter inte alltid så
              på oppositionens företrädare, men faktum kvarstår: Alla svenska
              lärosäten får ökade resurser. Alla är vinnare.
            </seg>
            <seg n="c6aeacf6">
              Om man dessutom ser på de specialsatsningar som görs inte minst
              på skogssidan, när det gäller gruvteknik och mycket annat ser
              vi att det här är områden som lärosäten som Linnéuniversitetet
              i Växjö, Mittuniversitetet i mitt eget län och Luleå tekniska
              universitet är duktigast på, och det här är alltså satsningar
              som kommer att gynna just dessa.
            </seg>
            <seg n="4b022a92">
              Herr talman! Det andra målet för forskningspolitiken som jag
              skulle vilja tala om är hög kvalitet i den forskning vi genomför.
              Det ska inte bara handla om att lägga in mer pengar, utan det
              ska även handla om att få ut mesta möjliga för de pengar vi lägger
              in. Sverige kan inte vara bäst i världen på alla områden. Vi är
              väldigt bra på många områden, och vi ska ha en hög lägstanivå,
              vilket vi också har. Men vi behöver fler områden där Sverige kan
              toppa resultatligan. Det har skett tidigare; det kommer också
              att ske framöver och då i samverkan med näringslivet som i Sverige,
              tack och lov, investerar väldigt mycket i forskning och innovation.
            </seg>
            <seg n="6e0676e0">
              För att åstadkomma den kvaliteten måste vi sporra till en positiv
              konkurrens. Det är bra när medel fördelas i konkurrens mellan
              lärosäten. Det som avgör vilka lärosäten som får högst höjning
              och de som får lite mindre höjning av medlen är ju vilka som är
              duktigast på kärnuppgifterna. Vilka är duktigast på att forska?
              Vilka är duktigast på att skapa nytta och sprida nytta av resultaten?
              Det är inte så att det är den som har bäst kontakter med Utbildningsdepartementet
              som ska få mer pengar. Det ska man få genom att vara duktig på
              det man ska vara duktig på.
            </seg>
            <seg n="9815527c">
              Utöver den omfördelning som sker baserad på kvalitet görs det
              också kloka satsningar, inte minst på unga forskare för att ge
              dem den arbetsro och de karriärvägar de behöver för att verkligen
              kunna satsa på att bli duktiga forskare i Sverige.
            </seg>
            <seg n="67c29b84">
              Det handlar också om att Sverige som helhet, inte minst vår högre
              utbildning och vår forskning, ska vara öppet mot omvärlden. Satsningen
              på att locka hit utländska forskare givetvis i alla åldrar, det
              handlar inte bara om seniorer utan om utländska forskare över
              hela skalan är också klok. Vi vet ju att den bästa forskningen
              i världen är den som sker i miljöer där människor från olika kulturer
              och olika bakgrunder möts och där deras perspektiv och deras erfarenheter
              bryts mot varandra.
            </seg>
            <seg n="aac16d66">
              Det tredje målet jag skulle vilja lyfta fram, herr talman, är
              att forskningen ska komma till nytta på olika sätt. Vi blir ju
              i en globaliserad värld alltmer beroende av att våra exportprodukter
              har högt kunskapsinnehåll. Det förutsätter också en satsning på
              forskning av hög kvalitet och att vi i näringslivet omsätter ny
              kunskap i varor och tjänster på världsmarknaden. Det är viktigt
              med ett väl fungerande system för kunskapsöverföring mellan lärosäten
              och näringsliv. Det är också en av grunderna för att de forskningsbaserade
              innovationerna ska komma fram och utvecklas på sikt att vi också
              kan ta hand om dem på ett bra sätt.
            </seg>
            <seg n="c08910b4">
              Här sker det också kloka satsningar. Det handlar inte minst om
              de strategiska innovationsområden och den forskning för näringsliv
              och samhälle som nu genomförs. Det handlar om life science. Vi
              har redan nämnt satsningarna på att ta till vara skogsråvaran.
              Det handlar om gruvteknik och mycket annat. Det här är rejäla
              satsningar. Det är riktiga pengar som vi lägger in i detta. Om
              man på totalen lägger de satsningar som kan härledas till samverkan
              och innovation är vi uppe i 2 miljarder.
            </seg>
            <seg n="a1737f78">
              Det handlar även om de innovationskontor som nu har visat sig
              fungera väldigt bra på lärosätena. I den här propositionen kommer
              ett antal fler lärosäten att få innovationskontor som jobbar med
              just de här viktiga frågorna. Men man måste också nämna de institut
              vi har, inte minst inom RISE-koncernen som jobbar med forskning
              som sker just i gränssnittet mellan akademi, näringsliv och övrigt
              samhälle.
            </seg>
            <seg n="a54125b2">
              En av de mindre potterna i forsknings- och innovationspropositionen
              är den som gäller bedömning av lärosätenas samverkan. Trots sin
              relativa litenhet, det handlar om 200 miljoner för de kommande
              fyra åren, inleder denna satsning någonting som kan bli mycket
              betydelsefullt på sikt.
            </seg>
            <seg n="f23e9c0b">
              Det är dags att vi gör upp med myten att man börjar någonstans
              med ren nyfikenhetsdriven grundforskning, och sedan blir det lite
              mer och lite mer tillämpat. Så ser det inte ut. Innovationer i
              form av nya metoder, nya tjänster och nya produkter uppstår ju
              i hela kedjan. Snarare än linjärt är ju forsknings- och innovationssystemet
              cirkulärt. De korsbefruktar varandra. Därför är det viktigt att
              våra lärosäten har grundläggande incitament för att ständigt sträva
              efter öppenhet gentemot det omgivande samhället, gentemot samverkan
              och gentemot innovation.
            </seg>
            <seg n="1eecc160">
              Det här har det talats om hur länge som helst. Det har varit
              tal om en tredje uppgift. Som tidigare talare har nämnt har ju
              Alliansen infört i högskolelagen att lärosätena ska jobba med
              denna uppgift. Men aldrig någonsin har vi mätt denna, aldrig någonsin
              har vi bedömt denna och aldrig någonsin har vi premierat det här
              arbetet så som vi nu börjar göra när Vinnova tillsammans med ett
              antal andra aktörer får i uppdrag att se över hur man ska fördela
              dessa 200 miljoner så att de kommer lärosätena till del på grundval
              av vem som samverkar bäst med det omgivande samhället.
            </seg>
            <seg n="75743af7">
              Det handlar inte bara om näringsliv. Det handlar om alla samhällets
              sektorer. Det handlar om offentlig sektor och det handlar om civilt
              samhälle. Men grunden är givetvis att, i den mån de finns, riva
              murarna mellan akademi och omgivande samhälle, för det tjänar
              alla på.
            </seg>
            <seg n="1bb32c20">
              Det här handlar om riktiga satsningar, riktiga miljarder. Till
              skillnad från några av oppositionsföreträdarna klarar vi av att
              leverera även när vi sitter vid makten, även när vi sitter på
              Finansdepartementet som fördelar pengarna. Det här är en historisk
              proposition, för aldrig någonsin har det satsats så mycket på
              forskning och innovation, på hela kedjan från det mest grundläggande
              till det mest tillämpade.
            </seg>
            <seg n="bc6f90fd">
              Många har frågat sig vad oppositionen egentligen vill, och jag
              kan sälla mig till den skaran. Det låter som om det är väldigt
              mycket snack och väldigt lite konkretion om man går till det som
              faktiskt står i reservationer och i de alternativ som oppositionspartierna
              erbjuder i betänkandet. Till exempel, som tidigare har nämnts,
              klarar Socialdemokraterna tyvärr inte av att hålla i sina egna
              samverkanssatsningar ens i opposition. Man drar av miljarder från
              sina egna alternativa förslag.
            </seg>
            <seg n="00bd26ea">
              När man lyssnar på Miljöpartiet och hör att i en miljöpartistisk
              värld skulle universiteten få betydligt större resurser än i dag
              i basanslag kan vi säga att det är precis det de får när vi utformar
              politiken. De får ju rejäla satsningar. Men när jag läser Miljöpartiets
              alternativ kan jag då inte utläsa vad det är de ska dra ned på.
              Om man ska öka lärosätenas egna medel så pass mycket, vad är det
              man ska ta bort pengar från? Svaret finns inte. Frågan är om ens
              Miljöpartiets representant har det svaret.
            </seg>
            <seg n="b90786f6">
              Jag vill avsluta där jag började. Det är inget annat än historiskt
              att kunna stå här och tillföra dessa viktiga framtidsinvesteringar
              4 miljarder under en fyraårsperiod, det i en värld och på en kontinent,
              Europa, där många av våra kolleger tvingas till precis motsatsen.
              Det ska vi vara mycket tacksamma över oavsett vilket parti vi
              representerar.
            </seg>
          </u>
          <note type="speaker" n="820d2ffb">
            Anf. 12 THOMAS STRAND (S) replik:
          </note>
          <u who="thomas_strand_a00e07" xml:id="i-5b1bd40dfc690c91-3" n="2b463864">
            <seg n="f0efa7ec">
              Herr talman! Först skulle jag vilja säga att man ska visa sina
              politiska motståndare respekt genom att inte fara med osanning,
              att de inte har en budget som håller ihop, för det har vi verkligen.
            </seg>
            <seg n="db07c43f">
              Man ska inte heller förminska sina motståndare och säga att de
              inte har några förslag. Vi har 40 yrkanden. Antingen vill man
              förminska oss eller också har man inte läst vad vi skriver.
            </seg>
            <seg n="5e297a0b">
              Jag skulle också vilja hänvisa till den skrivelse som Jan Björklund
              fick för ungefär två månader sedan. Där är det två centerpartistiska
              företrädare som framträder, Per Schöldberg i Växjö och Anders
              Andersson i Kalmar. De tycker också att forskningspropositionen
              inte nyttjar hela Sveriges potential. Det är lite frestande att
              fråga även Emil Källström vad det är de inte begriper som Emil
              begriper bättre utifrån en regional verklighet med ett universitet
              och många starka företag.
            </seg>
            <seg n="56c32938">
              En annan sak som inte heller nyttjas till fullo är de yngre forskarna.
              Konkret säger vi: Ta bort utbildningsbidraget! Då säger ni: Nej,
              det ska vi inte göra. Stärk de yngre forskarna och låt dem bli
              anställda från första dagen! Då stärker man svensk forskning.
              Varför håller ni på och velar? Varför nyttjar ni inte hela potentialen?
              Man ser den i Kalmar. Man ser den i Växjö. Centerpartister i Kalmar
              och Växjö ser den, men Emil Källström ser den inte. Det skulle
              vara intressant att lyssna till vad det är du har uppfattat som
              ett ljus som inte de har gjort.
            </seg>
          </u>
          <note type="speaker" n="8435c025">
            Anf. 13 EMIL KÄLLSTRÖM (C) replik:
          </note>
          <u who="emil_kallstrom_e82f3a" xml:id="i-6aa00f9f742605ad-1" n="b7838ab6">
            <seg n="9f08abbd">
              Herr talman! Thomas Strand refererar till två mycket kloka partikamrater
              till mig som jag har haft väldigt mycket kontakt med i samband
              med arbetet med den här propositionen. Det är så att vi faktiskt
              ökar ansträngningarna just för samverkan och för hela landet.
              Jag har även själv under arbetet med föregående proposition tagit
              i min mun att vi borde öka satsningarna på samverkan, att vi borde
              öka satsningarna så att de kommer hela landet till del. Det är
              precis vad som sker i den här propositionen.
            </seg>
            <seg n="5c475b6a">
              Man kan alltid önska mer, men faktum kvarstår att givet det ekonomiska
              läget, givet vad som var rimligt att tro att vi skulle åstadkomma,
              är det här en riktigt bra proposition. Samtliga lärosäten får
              ökade resurser. Vi har aldrig satsat så mycket på samverkan och
              den forskning som sker med omgivande samhälle och näringsliv,
              och det är jag mycket stolt över.
            </seg>
            <seg n="25225e7f">
              Sedan var det frågan om de yngre forskarna och utbildningsbidraget.
              Vi är egentligen överens i sak. Däremot delar jag inte uppfattningen
              att man ska lagstifta sig till en lösning på alla problem i världen.
              Låt oss se på vad som händer ute på lärosätena. Många lärosäten
              har gjort detta till en icke-fråga. De har anställt alla sina
              doktorander. Vissa andra släpar lite efter. Men färdriktningen
              är glasklar.
            </seg>
            <seg n="1926725f">
              Här ingår det jag ser som viktigt just när det gäller lärosätenas
              autonomi, nämligen att takten i utvecklingen måste anpassas utifrån
              de förutsättningar som finns på lärosätena. Att doktoranderna
              ska få bättre och tryggare villkor är vi helt överens om.
            </seg>
          </u>
          <note type="speaker" n="6ceeb483">
            Anf. 14 THOMAS STRAND (S) replik:
          </note>
          <u who="thomas_strand_a00e07" xml:id="i-5b1bd40dfc690c91-4" n="2b463864">
            <seg n="d694d5a0">
              Herr talman! Vad företrädarna i Växjö och Kalmar ser är strukturproblem.
              De ser att det är fråga om system som på sikt leder till att de
              stora lärosätena får mer resurser. För mig är det logiskt med
              tanke på vad utbildningsministern har sagt om satsningar på forskningsuniversitet
              av elitkaraktär. Då måste det gå ut över någon. Det är strukturproblem
              som gör att de stora strömmarna förs till de stora lärosätena.
              Det slår mot övriga, och det är viktigt att uppfatta detta.
            </seg>
            <seg n="146c130d">
              De yngre forskarna nyttjas inte heller till sin fulla potential
              i och med att ni inte vill ta bort utbildningsbidraget. I propositionen
              argumenterar ni på rad efter rad för hur viktigt det är att stärka
              de yngre forskarnas situation, alltså hur negativt det är att
              de inte anställs från första dagen. Den logiska konsekvensen vore
              då att ta bort utbildningsbidraget. Nej, då går ni ett halvt steg
              och säger att det ska minskas ett år.
            </seg>
            <seg n="e809a428">
              Men det kan inte handla om pengar. Ni prioriterar sänkt restaurangmoms
              och stora bolagsskattesänkningar. Det kan inte vara pengar det
              handlar om. Ni tillför resurser till lärosätena. Vad är det som
              gör att ni inte vill ta steget som ger den logiska konsekvensen
              att säga nej till utbildningsbidraget? Ni säger på sikt. Det är
              också lite flummigt. Ni är inte tydliga, och det är vår kritik.
            </seg>
            <seg n="a8b5f7e9">
              Självklart är det bra att det finns lärosäten som går före och
              fattar beslut. Men vi vet också att det finns lärosäten som inte
              vill. Där är det politikens roll att säga att det nu är dags eftersom
              Sverige behöver en stärkt forskningspotential. Sverige behöver
              de yngre forskarna. Ta bort utbildningsbidragen! Ni vågar inte
              det.
            </seg>
          </u>
          <note type="speaker" n="637b4af7">
            Anf. 15 EMIL KÄLLSTRÖM (C) replik:
          </note>
          <u who="emil_kallstrom_e82f3a" xml:id="i-6aa00f9f742605ad-2" n="b7838ab6">
            <seg n="e2a8061b">
              Herr talman! Färdriktningen är klar. Våra doktorander ska ha
              bättre och tryggare villkor. Det får de. Det vi inte är överens
              om är vägen dit. Jag har inte det grundläggande synsätt som Thomas
              Strand har, det vill säga att lagstifta fram alla lösningar på
              alla problem i världen. Jag tror på autonomi för våra lärosäten.
            </seg>
            <seg n="c9ef8aa8">
              Det tål att upprepas att alla lärosäten får ökade resurser. Vi
              har aldrig satsat så mycket på samverkan och innovation. Om det
              är något som lärosätena i hela landet behöver, är det något som
              näringslivet och det omgivande samhället som ska samverka med
              akademierna behöver, är det klara spelregler och besked. Då duger
              det inte att ena stunden säga att vi ska satsa 800 miljoner på
              detta och i nästa stund säga att vi ska satsa 500 miljoner på
              detta.
            </seg>
            <seg n="802cf2ef">
              Vem vet hur mycket som är kvar den dagen olyckan är framme och
              du får makten, med tanke på den utveckling som har skett när du
              har varit i opposition och kan säga vad du vill utan att behöva
              ta ansvar.
            </seg>
            <seg n="35955c32">
              Våra mindre lärosäten och akademier behöver långsiktiga spelregler
              och någon de kan hålla i hand. Vi står för vad vi säger, och vi
              satsar riktiga miljarder till skillnad från er.
            </seg>
          </u>
          <note type="speaker" n="4373081f">
            Anf. 16 YVONNE ANDERSSON (KD):
          </note>
          <u who="yvonne_andersson_0b5397" xml:id="i-4f54708dfa58c1a3-0" n="dfa5064a">
            <seg n="a8d09278">
              Herr talman! Vi har aldrig haft en så bra forskningsproposition
              och förslag som finns i betänkandet som vi i dag debatterar. Det
              är spännande. Jag kan peka på en rad punkter, herr talman, där
              vi har kommit dithän att det finns transparens. För första gången
              i historien finns tydlighet i vart pengarna går, varför pengarna
              går dit de går och hur mycket. Riksdagen har aldrig haft ett så
              generöst forskningsförslag att ta ställning till som nu.
            </seg>
            <seg n="68a500e2">
              Detta kan vän av ordning vara riktigt glad och tacksam för. I
              regeringsförklaringen och jag är övertygad om över alla partier
              i riksdagen var vi överens om att Sverige är en kunskapsnation
              som ska bevaras och fortsätta att utvecklas. Hur utvecklas den?
              Jo, genom att vi satsar på forskning. Forskningen är vår framtid.
              Sverige kan inte vara en kunskapsnation om vi inte ligger längst
              fram på kunskapsfronten med kunnande, bevarande av den kunskap
              som finns och en förmåga att ta till sig den kunskap som finns
              över världen. Det är så vi bygger Sverige riktigt starkt.
            </seg>
            <seg n="e39283c2">
              Här är det fråga om transparens. När jag kom in i riksdagen för
              snart 15 år sedan fanns inte transparensen. Då kunde man inte
              få svar på en fråga i en interpellation om varför pengar hade
              gått till ett lärosäte eller inte. I dag finns mer att göra det
              ska absolut inte sägas något annat men det finns en klar viljeinriktning
              och en långtgående tydlighet där kvaliteten får styra och där
              alla lärosäten får sin del samt möjligheter att ta till vara de
              basresurser som finns. Jag är mycket glad för att jag får vara
              med om och tala för detta här i kammaren.
            </seg>
            <seg n="12916105">
              Mina allianskolleger har haft många tydliga och bra anföranden
              om vad forskningsförslaget innehåller. Jag står naturligtvis bakom
              vad de har sagt. För att inte tynga debatten med ytterligare upprepningar
              ska jag koncentrera mig på delvis andra saker.
            </seg>
            <seg n="73b053c0">
              Herr talman! Vad beror resultatet på som gör att Sverige kan
              förbli en kunskaps- och forskningsnation? Vad är det allra viktigaste
              villkoret? Visst är det viktigt med pengar. Visst är det viktigt
              med en bra infrastruktur, och så vidare. Men ytterst behöver vi
              riktigt bra forskare. Det ska vara forskare med personliga egenskaper
              som gör att forskningen blir tillförlitlig vetenskapligt så att
              den accepteras överallt i världen, forskare som har både hjärta
              och hjärna. Forskaren ska både ha en känsla för vad som är viktigt
              och vad som ska komma samt ha kompetens och intellektuell förmåga
              att ta till sig, använda och finnas med i sammanhang där det hettar
              till.
            </seg>
            <seg n="dde67031">
              Varifrån kommer våra forskare? I allt väsentligt kommer de från
              gruppen studenter som under år av hederligt och hårt arbete med
              studier på våra lärosäten har kommit vidare i sina karriärer.
              Därför är det inte oväsentligt vilken högskoleutbildning som finns
              i landet.
            </seg>
            <seg n="364ed4bf">
              Vi kristdemokrater vill sätta personen, den unga studenten, doktoranden,
              i centrum. De måste lära sig att leva i en kreativ miljö, i en
              kunskapande miljö, och där få rimliga livsförhållanden. Därför
              måste vi se att forskningspropositionen inte har kommit till i
              ett vakuum utan samtidigt som det har funnits beslut om autonomi,
              självständighet, på våra lärosäten. Samtidigt har vi höjt kvaliteten
              på utbildningarna. Det kommer ytterligare en sådan debatt om några
              veckor. Det här är en fråga om studenters och doktoranders livsmiljö
              eftersom det på lärosätena också finns forskning.
            </seg>
            <seg n="ec2cf00c">
              I morgon kommer studenternas egen beredning att lägga fram ett
              budgetförslag. Det ska vi ta till oss. Deras perspektiv på livet
              är viktigt för att forskningen ska gå framåt, för att doktorander
              ska forska och så vidare. Vi vill se detta som en helhet.
            </seg>
            <seg n="c9f442b9">
              Därför är vi redan väldigt noga med studenter. Vi kristdemokrater
              vill ta bort fribeloppet. Varför det? Därför att detta ska ge
              dem ökade möjligheter att välja levnadsnivå och få en plats på
              arbetsmarknaden.
            </seg>
            <seg n="e6a4b090">
              Det finns många andra delar som vi tycker är viktiga. Studentboende
              är en. Doktoranderna ska också bo och leva. Den tid man är på
              ett lärosäte får aldrig bli en transportsträcka i ens liv. Varje
              del av ens liv är viktig. Jag är helt övertygad om att med goda
              villkor för studenter inom den högre utbildningen, inom grundutbildningen
              generellt, får vi på sikt goda forskare som är beredda att axla
              det jätteansvar som krävs i framtiden för att vår nation ska hålla
              sig vid framkanten av kunskapsbasen. Egentligen behöver jag inte
              säga det i den här församlingen, men självklart är allt från förskola,
              grundskola till gymnasieskola, hela vägen, av riktigt stor betydelse.
            </seg>
            <seg n="56280483">
              Vi i Alliansen vill se förbättringar i doktorandernas situation,
              särskilt när det gäller social trygghet. Det står tydligt i betänkandetexten.
              Men detta görs inte med ett tärningskast. Man sätter inte bara
              stopp. Skillnaden mellan utbildningsbidrag och en doktorandtjänst
              i form av ren anställning är rätt så stor på den enskilda institutionen.
              Vi har, återigen, överlämnat ett ansvar till lärosätena att få
              bestämma och avgöra saken. Då kanske man inte ska fara fram och
              bestämma från den politiska kretsen exakt hur det ska gå till.
              Men inriktningen är solklar för Alliansen, och där tycks vi vara
              överens med oppositionen.
            </seg>
            <seg n="83155286">
              Herr talman! Respekt för och tilltro till individer som tar sitt
              samhällsansvar för bevarande och utveckling av kunskaper är viktigt,
              och jag vill nämna några ytterligare aspekter. Vi kristdemokrater
              har alltid framhållit vikten av humaniora, beteendevetenskap och
              samhällsvetenskap, ja, den så kallade bildningen i stort. Den
              är viktig.
            </seg>
            <seg n="23b8ed93">
              Det framkom av Thomas Strands anförande att man tycker att det
              saknas en del. På den proposition som regeringen lagt fram är
              det inte mindre än sju utskott som har haft synpunkter. Det är
              en proposition som innehåller mycket, och snart sagt alla, åtminstone
              80 procent av befolkningen i vårt land, är i någon mening berörda
              av den här forskningspropositionen i första, andra eller tredje
              led. Då kan inte allt finnas med samtidigt. Det finns ett avsnitt
              om samhällsvetenskap och humaniora. Det framkommer tydligt att
              det ser lite annorlunda ut än tidigare, för det sprängs in, det
              är integreringar och det är tvärvetenskaplighet i det hela.
            </seg>
            <seg n="f4821f07">
              Jag håller med om att den här propositionen i stor skala handlar
              om insatser för forskning och samhällets och näringslivets behov
              och nyttiggörande av den forskningsbaserade kunskapen generellt.
              Men det innebär inte att de övriga områdena när det gäller humaniora
              och bildningen i stort är mindre viktiga. I olika tider måste
              vi våga fokusera när det är 150200 sidor att fördela texten på.
              I bilagedelen framgår klart att Vetenskapsrådet har fått ökade
              medel till den här delen av forskningen, och därtill finns basresurser
              och basanslag på varje lärosäte.
            </seg>
            <seg n="feffeba0">
              Återigen är det en sak där vi skiljer oss åt från Socialdemokraterna
              inom forskningspolitiken, nämligen attityden mot styrning. Vi
              vill att lärosätena, forskargrupperna och de som finns nära forskningen
              ska få styra över sin verklighet. Då skapas kreativitet, och då
              kan våra välrustade studenter bli goda forskare och gå vidare.
              Vi tror inte att just vi politiker som kommer från olika ställen
              ska peka ut hur varje enskilt lärosäte ska göra. Dessutom kan
              det till och med vara så att på ett lärosäte är en modell bra,
              på ett annat en annan. Så olika är de ju.
            </seg>
            <seg n="89142c2c">
              Jag vill vidare nämna några delar i den här framtidssatsningen
              som jag är särskilt stolt över. Det är Nationellt centrum för
              livsvetenskaplig forskning, Sci Life Lab. Det är fantastiskt.
              Som ni säkert kommer ihåg bröts på 80- och 90-talet under Socialdemokraternas
              ledning den medicinska kliniska forskningen ned i mycket hög grad.
              Tidigare på 80-talet var det från ax till limpa inom medicinsk
              forskning, från grundforskning till klinisk forskning ut i i verksamheterna.
              Det hade vi, och det var då vi fick den sprudlande läkemedelsindustrin
              och annat till nytta och glädje för vårt samhälle och många incitament
              för att gå vidare i grundforskning med bra erfarenheter internationellt.
              Men sedan bröts det ned; det skulle benas upp, som det hette.
              Då försvann en stor del av den kliniska forskningen. Om man inte
              har respekt för hur saker och ting hänger samman i ett samhälle
              får vi fragment. Det gjorde att det blev knepigt. Nu gör vi jättesatsningar.
              Det är vi tacksamma för, herr utbildningsminister. Vi är tacksamma
              för att Sci Life Lab byggs upp.
            </seg>
            <seg n="8bc15a3d">
              ESS, Max IV och Iter är också viktiga satsningar. Lund har fått
              det europeiska institutet för neutron och strålningsforskning;
              det är fantastiskt. Det håller på att byggas ut. Det är en satsning
              som vi kommer att dra nytta av långt framöver. Våra barn, barnbarn
              och barnbarnsbarn kommer säkert att ha glädje och nytta av att
              vi vågar ta sådana stora steg i dag.
            </seg>
            <seg n="9542fac8">
              Rymdforskningen och energiforskningen ja, det är framtiden. Vi
              gör jättestora satsningar där. Vi håller oss inte bara kvar vid
              den kunskap som har varat och varar. Den behövs, åtminstone stora
              delar av den, men vi måste ta nya stora kliv för att finnas med
              i framtiden.
            </seg>
            <seg n="66e77063">
              Sist men inte minst vill jag säga att vi har utbildningsvetenskaplig
              forskning. Det lät på Socialdemokraterna som att den var bortglömd.
              Nej, det är utmärkt att vi ska ha forskning för skola och förskola,
              och vi har lagt uppdrag på olika ställen. Vi är måna om att det
              finns en god utbildning hela vägen från förskola till och med
              forskningen. Därför har vi lagt in att det ska startas ämnesdidaktiska
              centrum. Vi skulle kunna gå ned på detaljnivå inom NO, teknik
              och matematik. Det pågår ett arbete med att iscensätta detta.
              Vi skulle kunna gå in på detaljer lite varstans i den här propositionen,
              och många skulle bli förvånade, men vi kan inte ta fram allt,
              så mycket är det, under en debatt.
            </seg>
            <seg n="157fc7cf">
              Varför finns det så många bra och väsentliga delar? Jo och då
              kommer jag till nästa del där det här forskningsförslaget är unikt
              det är för att så många människor har fått vara med att arbeta
              fram förslagen. Jag vågar säga att aldrig någonsin inför något
              politiskt beslut, åtminstone inte inom forskning, har så många
              människor, branscher, intressenter och aktörer varit med och sagt
              sitt. Detta är en produkt som vi kan vara rejält stolta över.
            </seg>
            <seg n="6fbb683c">
              Tillsammans bygger vi, genom forskningssatsningar och satsningar
              på skola och utbildningar, Sverige starkt inför framtiden.
            </seg>
          </u>
          <note n="7cedbe65">
            I detta anförande instämde Annica Eclund (KD).
          </note>
          <note type="speaker" n="87349dbf">
            Anf. 17 THOMAS STRAND (S) replik:
          </note>
          <u who="thomas_strand_a00e07" xml:id="i-5b1bd40dfc690c91-5" n="2b463864">
            <seg n="1ebfe022">
              Herr talman! Jag måste erkänna att det är lite underhållande
              att lyssna till kvartetten från det borgerliga lägret som framträder.
              Den ene efter den andre sjunger en lovsång till den förträffliga
              regeringen, som nu i sin vishet har levererat ett så fantastiskt
              dokument, och jämför sedan med de blajiga Socialdemokraterna.
              Ibland skulle man vilja ha lite reflexion över saker och ting
              om det finns ett problem.
            </seg>
            <seg n="ed034dae">
              Jag skulle vilja ställa en fråga till Yvonne om genusperspektivet.
              I propositionen som vi skrev 2004 fanns ordet genus med 80 gånger.
              När utbildningsministern, som väl då i och för sig inte var ansvarig
              för forskningsfrågor men ändå ansvarig för departementet, formulerade
              propositionen 2008 hade användningen av ordet reducerats till
              sju gånger. Den här gången är utbildningsministern totalt ansvarig
              för propositionen. Då finns inte ordet genus med över huvud taget.
              Språkets makt över tanken känner ni säkert till. Detta signalerar
              ju någonting.
            </seg>
            <seg n="e2514ec0">
              Därför är min fråga nu till Yvonne Andersson: Varför nedprioriteras
              genusperspektivet? Det är till och med så att det inte är någon
              nationell politik kring det, utan det är överlåtet till lärosätena
              att hantera.
            </seg>
          </u>
          <note n="9dff420a">
            Varför tillät Yvonne och KD att jämställdhetsperspektivet, genusperspektivet,
            inte är framträdande i propositionen?
          </note>
          <note type="speaker" n="b059216a">
            Anf. 18 YVONNE ANDERSSON (KD) replik:
          </note>
          <u who="yvonne_andersson_0b5397" xml:id="i-4f54708dfa58c1a3-1" n="dfa5064a">
            <seg n="1d7c45a1">
              Herr talman! Först och främst måste jag säga: Ja, men låt då
              lovsången vara gemensam!
            </seg>
            <seg n="d8d94470">
              Vårt arbete i Alliansen präglas av samverkan och gemenskap, så
              vad gäller Thomas Strands första reflexion skulle jag snarare
              vilja fråga: Var finns er samverkan? Vad har ni att komma med
              för gemensam synpunkt på forskningsfrågorna? Det kan inte vi hitta,
              så därför ställde jag en motfråga.
            </seg>
            <seg n="e9ff2327">
              Vi är rätt glada för att vi har kommit överens så här långt,
              för det ger ett underlag för att fortsätta framgångsrikt med de
              viktiga framtidsfrågorna.
            </seg>
            <seg n="bf3831bc">
              Varför, herr talman, ska man haka upp sig på ett ord? Jag tror
              att den gemensamma synen i Alliansen är alla människors lika värde.
            </seg>
            <seg n="1fb87513">
              Det finns sektorer där kvinnorna börjar bli fler, och det är
              inte underskott på kvinnor i högskoleutbildningar i dag. Det sker
              en utveckling under hela tidsepoken. Fler kvinnor i högskola kommer
              också att innebära fler kvinnor som vill forska. När vi förändrar
              möjligheterna rent studiesocialt för att ge studenter och doktorander
              bra villkor, som jag precis nyss sade, kommer det naturligtvis
              att påverka. Men jag är glad för att vi uppifrån inte gör tydliga
              styrningar. Varför skulle vi kunna göra detta bättre än lärosätena?
              De är väl lika måna som alla vi andra om att både kvinnor och
              män ska arbeta med forskning.
            </seg>
          </u>
          <note type="speaker" n="882766ad">
            Anf. 19 THOMAS STRAND (S) replik:
          </note>
          <u who="thomas_strand_a00e07" xml:id="i-5b1bd40dfc690c91-6" n="2b463864">
            <seg n="3b263a1d">
              Herr talman! Jag tog del av det som Nationella sekretariatet
              för genusforskning skrev på sin hemsida den 26 november i samband
              med att propositionen släpptes. Rubriken på deras utspel där var
              Genusforskning osynlig i forskningspropositionen . Det var alltså
              Nationella sekretariatet för genusforskning som skrev det. Det
              är alltså inte bara jag som påstår det, utan det är flera aktörer
              som säger att det har hänt någonting under åren.
            </seg>
            <seg n="ba232d88">
              För mig är det så att när man gör statistiska beräkningar och
              upptäcker att ett ord saknas säger det någonting om hållningen
              i genusfrågan, och det bekräftas ju av människor som dagligen
              sysslar med dessa frågor.
            </seg>
            <seg n="1d0be5b1">
              För oss är det viktigt att genusperspektivet får genomslag i
              forskningens alla led. Det räcker inte att bara säga det, utan
              man måste också göra saker.
            </seg>
            <seg n="8bc14198">
              Jag skulle nu kunna ta tid till att läsa upp, hör nu, hela sex
              konkreta förslag som vi har på tal om att vi inte har några konkreta
              förslag men tiden medger inte det. Men jag har här sex konkreta
              förslag som ni kan få ta del av som skulle stärka genusperspektivet
              i svensk forskning. Den markeringen saknar jag i propositionen.
            </seg>
            <seg n="327d86a9">
              Min fråga är fortfarande till Yvonne: Varför drev inte KD på
              för att stärka genusfrågan, exempelvis för att få in ordet genus
              eller en tydligare skrivning om vad vi måste göra för att öka
              jämställdheten?
            </seg>
            <seg n="4d3a5392">
              Det är fortfarande för få kvinnliga professorer. Fortsätter det
              i den här takten tar det 30 år. Det duger inte.
            </seg>
          </u>
          <note type="speaker" n="2421cc3f">
            Anf. 20 YVONNE ANDERSSON (KD) replik:
          </note>
          <u who="yvonne_andersson_0b5397" xml:id="i-4f54708dfa58c1a3-2" n="dfa5064a">
            <seg n="bddaf55f">
              Herr talman! Alldeles självklart vill vi ha både kvinnor och
              män som professorer. Alldeles självklart vill vi ha många doktorander
              inom olika områden. Också där är det naturligtvis viktigt att
              jämställdhet, jämlikhet och annat kommer in, men vi har ingen
              detaljstyrning över huvud taget.
            </seg>
            <seg n="ce0f33ab">
              Att märka ord i ett betänkande på det här sättet kan jag inte
              se som något egetsyfte. Då finns det väldigt många ord som skulle
              kunna behövas i ett samhälle som vårt. Vi arbetar ju alla på en
              produkt som ska gå framåt och inte får hakas upp på enskilda ord
              och detaljer, men där helheten har mycket att göra med humaniora,
              samhällsvetenskap, den tekniska delen, vilka som ska forska, vad
              som ska beforskas, hur forskningen ska meriteras och så vidare.
              Det här finns i ett sammanhang.
            </seg>
            <seg n="98e3fb53">
              Det viktiga är att vi går framåt och att vi alla får vara med
              på tåget. Vi har aldrig någonsin haft en forskningsproposition
              som motsvarat kvaliteten på den här. Jag är jättestolt och glad
              för att vi kan stå här och debattera den här forskningspropositionen
              på det här sättet och gå vidare för beslut. Det känns väldigt
              bra, också internationellt.
            </seg>
          </u>
          <note type="speaker" n="f223af0c">
            Anf. 21 Utbildningsminister JAN BJÖRKLUND (FP):
          </note>
          <u who="jan_bjorklund_b0359f" xml:id="i-e36e8a4369668814-0" n="88dbe676">
            <seg n="fc30ea2d">
              Herr talman! Sverige är unikt i västvärlden. Sverige höjer sina
              ambitioner när det gäller forskning mycket kraftigt. Som har nämnts
              har anslagen i de två propositioner som har lagts fram under den
              tid som jag har varit utbildningsminister nu höjts med 30 procent.
              Det är unikt i västvärlden. Det är unikt i svensk forskningshistoria.
            </seg>
            <seg n="f3fe3844">
              Jag hörde att Thomas Strand sade: Om vi socialdemokrater hade
              styrt hade vi ökat anslagen mer. Ja, det kan hända. Synd att ni
              inte gjorde det när ni styrde, för i realiteten sjönk många av
              anslagen under den tiden. Och det fanns en massiv kritik från
              lärosätena mot forskningspropositionen 2004, när Thomas Strands
              bänkgranne Ibrahim Baylan var utbildningsminister, för att forskningsanslagen
              var otillräckliga. Den ökningstakt som vi har nu har Sverige aldrig
              sett tidigare.
            </seg>
            <seg n="86e98edb">
              I måndags hade Europas forskningsministrar möte i Bryssel. Det
              finns ett mycket stort intresse bland övriga forskningsministrar
              i Europa för svensk forskningspolitik. Oavsett om ministrarna
              är socialdemokrater eller borgerliga är de intresserade och imponerade
              av den ambitionshöjning som Sverige nu gör under tid av finanskris.
              Märk väl att när Socialdemokraterna lade fram sin proposition
              var det högkonjunktur. Vi klarar av att i finanskris öka ambitionerna
              så kraftigt.
            </seg>
            <seg n="133a01c1">
              EU:s Chief Scientist var i Helsingfors nyligen. Hon uttryckte
              att hon var mycket imponerad av svensk satsning och fokus nu,
              inte bara mängden pengar utan också inriktningen. Hade hon hört
              dysterkvistarna i den svenska oppositionen hade hon tappat hakan.
              Vilket gnäll!
            </seg>
            <seg n="129f20f4">
              En av de viktiga avvägningar vi har att göra i forskningspolitiken
              i Sverige, som verkligen står på sin spets med två olika synsätt,
              är avvägningen mellan grundforskning och det vi kallar innovation
              och samverkan, tillämpad forskning.
            </seg>
            <seg n="67b9e904">
              Hos oppositionen tror jag att samverkan förekom sju gånger oftare
              än genus. Jag tror att ni sade samverkan hundra gånger i era inlägg.
              Det är bra, men ni talar aldrig om grundforskning. Varför är det
              inte viktigt?
            </seg>
            <seg n="2cc3b35d">
              Grundforskning är det som ger resultat på lång sikt. Den tillämpade
              forskningen, innovationsforskningen, kan ge resultat på kort sikt
              och är central och viktig. Det ligger stor tyngdpunkt där. Men
              om ni helt glömmer bort grundforskningen kommer vi att bli en
              långsiktigt mindre utvecklad forskningsnation.
            </seg>
            <seg n="149ba665">
              Thomas Strand läser upp två skrivelser. Jag kan ge honom en pärm
              med 400 skrivelser till. Alla skrivelser har en sak gemensamt,
              nämligen att de som avsänder skrivelsen vill ha mer pengar. Det
              är inget konstigt med det. Thomas Strand kan få allihop att läsa
              upp och hänvisa till.
            </seg>
            <seg n="3faf4246">
              Men tror man att forskningspolitiken kan baseras på alla dessa
              krav tror man fel. Vi har ett ansvar att väga ihop.
            </seg>
            <seg n="20e64bcf">
              Det finns en sak gemensamt för alla de 400 skrivelserna. Ingen
              kräver mer resurser till grundforskning. Alla kräver mer till
              just sin bransch eller företagsnisch eller fördelningsnycklar
              som gynnar det egna lärosätet.
            </seg>
            <seg n="d15b5d35">
              Vi måste bevaka grundforskningen. Sverige är en stor och tung
              grundforskningsnation. Men med er politik kommer den inriktningen
              att försvagas.
            </seg>
            <seg n="e1f1cf8c">
              Grundforskningen var en av Sveriges styrkor under 1900-talet.
              Det förstod Tage Erlander. Han var en av de mest framsynta forskningspolitiker
              Sverige har haft, men dagens socialdemokrater talar aldrig om
              grundforskning.
            </seg>
            <seg n="d46debde">
              Är det dålig samverkan mellan akademin och näringslivet i Sverige?
              Det är en viktig fråga. Är vi dåliga på innovation? Lägger man
              som oppositionen hela tyngdpunkten på innovation och samverkan
              måste man ha en bild av att vi är dåliga på detta i Sverige.
            </seg>
            <seg n="ad3df2bf">
              Låt oss ta Göteborg som exempel. Göteborg är Sveriges största
              industristad. I ett par hundra år har det varit vår viktigaste
              industristad. Här har det tillverkats bilar, lastbilar, läkemedel,
              mobiltelefoner, fartyg och kullager. Det är fortfarande en tung
              industristad.
            </seg>
            <seg n="5b2aa27b">
              Inget av detta hade existerat utan Chalmers. Samverkan mellan
              Chalmers och dessa företag äger rum varje dag. Det är personer
              som samverkar i konkreta projekt. De jobbar på lärosätet ena dagen,
              veckan eller året och ute på företaget nästa. De går fram och
              tillbaka. Utbyte sker varje dag, också i dag. Det är samverkan.
            </seg>
            <seg n="53932266">
              Detta äger rum utan att oppositionen behöver fatta ett enda beslut
              i denna kammare. Det har ägt rum i över hundra år, och det är
              därför Göteborg är så framgångsrikt.
            </seg>
            <seg n="227e13c2">
              Göteborg är inget undantag, men det är det tydligaste exemplet
              eftersom det är en sådan tung industristad. Vartenda svenskt lärosäte
              samverkar med omgivningen. Försök inte måla upp bilden att forskning
              är en verksamhet där man inte bryr sig om omvärlden. Sverige är
              så framgångsrikt för att detta äger rum hela tiden.
            </seg>
            <seg n="f919213e">
              När EU utvärderar hur framgångsrika länderna är inom innovation
              är Sverige nummer ett i EU. När OECD utvärderar hela den industrialiserade
              världen är Sverige nummer fyra i innovation.
            </seg>
            <seg n="5e4f6a4a">
              Vi är framgångsrika, men vi kan bli bättre. Vi föreslår därför
              utveckling av samverkansfaktorer och annat. Försök dock inte beskriva
              det som att samverkan inte förekommer. Det är något som svenska
              lärosäten ägnar sig åt varje dag. Vi har varit framgångsrika och
              en välståndsnation för att akademi och näringsliv har lyckats
              samverka, och så är det även fortsättningsvis.
            </seg>
            <seg n="3bbb89f9">
              Lyssnar man bara på de 400 skrivelserna, Thomas Strand, kommer
              man till sist att montera ned den svenska grundforskningen. Vi
              kan inte ge bara till dem som skriker högst. Vi måste också förstå
              att det är den mer långsiktiga forskningen som skapar de stora
              genombrotten.
            </seg>
            <seg n="3423578e">
              Herr talman! Det är väldigt fokus på det industrinära, och jag
              har inga invändningar mot det. Det är dock ytterligare ett perspektiv
              som går förlorat om vi bara talar om teknisk forskning, och det
              är humaniora och samhällsvetenskap. Vi är kulturella varelser
              och kan inte leva ett liv där vi enbart zappar, surfar, googlar
              och messar. Vi behöver också ett kulturellt djup. Vi behöver förstå
              vår omvärld.
            </seg>
            <seg n="8a709f7e">
              Tittar man på en nyhetssändning vilken kväll som helst ser man
              människor som skjuter på varandra. Då förstår man att kunskap
              om religion, andra kulturer, andras bakgrund och historia är central.
            </seg>
            <seg n="7210a96f">
              Finanskrisen borde leda till att vi lär oss ännu mer om hur ekonomi
              fungerar. Vi behöver också främmande språk i en globaliserad värld.
              Allt är inte teknik, naturvetenskap och medicin, även om det är
              viktigt.
            </seg>
            <seg n="413ecd09">
              Herr talman! Jämställdhet är viktigt inom akademin och forskningen.
              Som individer är vi olika smarta, men smartheten är lika fördelad
              mellan kollektivet kvinnor och kollektivet män. Därför är det
              viktigt att främja ökad jämställdhet inom akademin.
            </seg>
            <seg n="455c4cca">
              Det händer ganska mycket på detta område. I dag är en majoritet
              av cheferna inom akademin kvinnor. Under min tid som minister
              har vi fått en övervikt av kvinnor som rektorer på våra lärosäten.
            </seg>
            <seg n="afe70d5b">
              År 2009 uppnådde vi för första gången fifty-fifty vad gäller
              hur många kvinnor och män som doktorerar och disputerar. Tidigare
              var det fler män. Oavsett hur många gånger olika ord nämns i propositioner
              är det nu framgången sker. I dag är det till och med en viss övervikt
              av kvinnor som disputerar.
            </seg>
            <seg n="4e400a3b">
              När det gäller professorer är det korrekt att det är 23 procent.
              Det har nästan dubblerats på tio år, för det var extremt lågt
              när vi trädde till. Här kvarstår mycket. Professor är man dock
              hela livet. Hade vi en ättestupa efter 60 skulle procentandelen
              gå upp kraftigt. Det vi kan påverka är de som nyutnämns, inte
              de som redan finns. De som är rektorer och de som disputerar skiftar
              hela tiden, men här tar det längre tid att påverka siffran.
            </seg>
            <seg n="3b833e08">
              Det intressanta är att titta på hur många nya professorer som
              utnämns varje år och hur stor andel av dem som är kvinnor. Tittar
              vi på det går vi raskt mot en mer jämställd fördelning, även om
              majoriteten fortfarande är män.
            </seg>
            <seg n="fc18a20e">
              Det går inte tillräckligt snabbt, och därför vill jag använda
              ytterligare metoder. Till Rossana Dinamarca vill jag dock säga
              att ändamålet inte får helga medlen. Att börja kvotera tjänster
              eller anslag på basis av detta är inte en rimlig metod.
            </seg>
            <seg n="1ae76027">
              Däremot är det en rimlig metod att uppmuntra duktiga kvinnor.
              Det har att göra med anställningsform och hur fasta anslag fördelas.
              När man gör en akademisk karriär är många i familjebildande ålder,
              och då påverkar givetvis anställningsformer och fasta anslag.
              Därför ökar vi de fasta anslagen.
            </seg>
            <seg n="37330661">
              Vi fördelar också forskningsanslag till individer i stället för
              till forskningsmiljöer. Det senare fokuserade olyckligtvis 2004
              års proposition på. Fördelar man anslagen till forskningsmiljöer,
              stora grupper av forskare, blir de seniora äldre männen ledare
              och får anslagen. Fördelar man det till individer, som vi gör
              i ett mer borgerligt liberalt perspektiv, blir det fler yngre
              och fler kvinnor.
            </seg>
            <seg n="85643394">
              Det är ett par av våra metoder. Vi har nyligen också beslutat
              om rekryteringsmål på lärosätena.
            </seg>
            <seg n="6d20cf00">
              Herr talman! Sverige har en stor bredd på sin forskning, men
              för liten spets. Det enda oppositionen talar om är att ytterligare
              öka bredden, och det bekymrar mig. Bredden är redan stor. Spetsen
              handlar om att utvärdera kvalitet och fokusera på kvalitet. Ni
              är emot alla kvalitetsutvärderingssystem. Ni var emot det vi införde
              förra gången; nu är ni emot det nya. Ni har inga egna förslag
              om att utvärdera kvalitet på forskning, men i era repliker får
              ni gärna berätta om era egna system. Att utvärdera kvalitet är
              avgörande för att kunna fokusera på spets.
            </seg>
            <seg n="1be74d70">
              Jabar Amin påstod att inget tyder på att kvaliteten på de stora
              universiteten är bättre än på de små högskolorna. Ursäkta, vad
              stöder du dig på när du säger det? Karolinska Institutet, Chalmers
              tekniska högskola, Helsingforss universitet, Lunds universitet,
              Uppsala universitet, Umeå universitet, Linköpings universitet
              och Kungliga Tekniska högskolan är de stora lärosäten och universitet
              i Sverige som förekommer på internationella rankningslistor.
            </seg>
            <seg n="37725386">
              När du säger att det inte är någon skillnad i kvalitet, Jabar
              Amin, vad menar du då? Vad får du den uppgiften från?
            </seg>
            <seg n="02f60857">
              Det är klart att det är stor skillnad hur man än utvärderar.
              Det finns inbördes skillnader mellan dessa lärosäten. Allt är
              inte bra på de stora lärosätena, och det finns mindre lärosäten
              som har god kvalitet på vissa områden. Att påstå att det inte
              skulle vara kvalitetsskillnader i forskningen är häpnadsväckande.
              Du får gärna tala om vilka belägg du har för det påståendet, Jabar
              Amin.
            </seg>
            <seg n="f4198168">
              I era resursfördelningssystem, som ni alla beskriver hur ni vill
              utveckla, tänker ni er att man tar resurser från de stora universiteten
              och ger till de mindre högskolorna. Jag förstår att de som får
              pengar blir glada, men ni vill ta pengar från de universitet och
              lärosäten som har de internationellt konkurrenskraftiga forskningsmiljöerna.
            </seg>
            <seg n="5c681c46">
              Den internationellt mest ansedda kvalitetsrankningen kallas för
              Shanghailistan. Alla de svenska lärosäten som finns på den listan
              kommer att få minskade anslag med era förslag. Hur tänker ni?
              Är det vad som ska skapa konkurrenskraft i framtiden?
            </seg>
            <seg n="79da005f">
              Herr talman! Asien kommer starkt när det gäller forskning Kina,
              Indien och andra nationer. Afrika kommer också starkt. Afrika
              söder om Sahara satsar nu i kraft av sin ekonomiska utveckling
              och tillväxt starkt på högre utbildning och forskning. De kommer
              efter Asien, men de kommer starkt.
            </seg>
            <seg n="188c00bb">
              Vi utsätts för en ny och tuffare konkurrens när det gäller ekonomi,
              kunskap, vetenskap och forskning. Svaret på det är att höja ambitionerna.
              Det gör vi. Höjda ambitioner handlar både om ökade resurser och
              ökat fokus på kvalitet. Den väg som Sverige nu går skulle de flesta
              länder i Europa också vilja gå, men de förmår inte riktigt göra
              det just nu.
            </seg>
            <seg n="cbe2139d">
              Vi ska vara glada och stolta över forskningspolitiken. Vi kan
              diskutera detaljerna i den, men vi ska vara glada och stolta över
              den ambitionshöjning som vi kommer att göra eftersom riksdagen
              sannolikt kommer att gå på det förslag som vi har lagt fram. De
              satsningar som Sverige nu gör är bra för Sverige och bra för Europa,
              och det är bra för vetenskap och forskning i vår del av världen.
            </seg>
            <seg n="3b1a0a9e">
              Detta är en grund för att Sverige ska stå ännu starkare i framtiden.
            </seg>
          </u>
          <note type="speaker" n="ad7a6773">
            Anf. 22 ROSSANA DINAMARCA (V) replik:
          </note>
          <u who="rossana_dinamarca_533ec8" xml:id="i-8d32fd1568578ac7-1" n="91a55c28">
            <seg n="52425ef5">
              Herr talman! Utbildningsministern svarade på en del av det som
              jag tog upp i mitt anförande. Jag vill lägga till att Delegationen
              för jämställdhet i högskolan har pekat på flera brister i högskolan
              när det gäller arbetet för jämställdhet i fråga om planmässighet,
              långsiktighet, samverkan och teoretisk och praktisk kunskapsförankring.
              Det är ganska väsentliga delar som det brister i. Det handlar
              alltså inte bara om professurer utan om jämställdhetsarbetet över
              lag.
            </seg>
            <seg n="0505c48c">
              Utbildningsministern har, lite förnöjt, sagt: Det har ändå blivit
              bättre. Vi får se tiden an. Det kommer att bli bättre så småningom.
            </seg>
            <seg n="a55b9e30">
              Jag tror tvärtom. Jag har inte lust att vänta i 30 år på att
              vi ska få en numerärt jämställd akademi. Det behöver göras något
              nu. I vår motion har vi föreslagit en jämställdhetsbonus. Det
              skulle kunna vara en väg. En annan del är anställningsförhållandena
              för doktorander. Det är framför allt kvinnor som inte tar risken
              när den ekonomiska situationen är lite svajig. Det handlar också
              om att avskaffa stipendier.
            </seg>
            <seg n="59d30f4c">
              Min fråga till utbildningsministern är: Tycker inte utbildningsministern
              att vi måste göra något mer aktivt för att öka jämställdheten
              i akademin än att bara sitta och vänta?
            </seg>
          </u>
          <note type="speaker" n="0fbfc2bc">
            Anf. 23 Utbildningsminister JAN BJÖRKLUND (FP) replik:
          </note>
          <u who="jan_bjorklund_b0359f" xml:id="i-e36e8a4369668814-1" n="88dbe676">
            <seg n="e19288fc">
              Herr talman! Jag nämnde ju några saker på detta spår som ingår
              i propositionen. En viktig sak är hur forskningsanslag fördelas.
              Där finns det uppenbart en slagsida åt männen. Man får titta på
              vilka mekanismer som skapar det och hur man kan förändra de mekanismerna.
              Jag menar att vi nu gör en mycket viktig förändring bort från
              det som de rödgröna bestämde i sin proposition 2004.
            </seg>
            <seg n="c5fcd3d7">
              Om man fördelar forskning till det som kallas forskningsmiljöer,
              det vill säga en ganska stor grupp av forskare, blir det den seniore
              ledaren för gruppen som får anslagen. Det är ofta en äldre man.
              Vi går ifrån det kollektivistiska synsättet och fördelar forskningsanslag
              i ökad utsträckning till individer. Det är ett mer borgerligt
              liberalt synsätt. De duktigaste individerna ska få anslagen, inte
              kollektivet. Då blir det så att yngre forskare och kvinnor, alltså
              inte de äldre männen som leder grupperna, kommer att få ökade
              anslag. Enbart den förändringen kommer att förskjuta genusbalansen
              när det gäller forskningsanslag. Det nämns också i den utredning
              som Rossana Dinamarca talade om. Det var 2004 års beslut, som
              ditt eget parti medverkade till, som var olyckligt.
            </seg>
            <seg n="2a7b501a">
              Vi har också frågan om fasta anslag. De ytterligare ökade samverkansfonder
              som oppositionen föreslår där man ska söka pengar till forskning
              och där det förskjuts från fasta anslag till anslag som det ska
              ansökas om minskar möjligheten till fasta anställningar. Fasta
              anställningar kommer av fasta anslag. Ju mer man ska ansöka om
              pengar till olika projekt desto färre fasta anställningar blir
              det. Jag delar Rossana Dinamarcas uppfattning. I familjebildande
              ålder upplever sig kvinnor mer sårbara för lösa anställningsformer.
              Fasta anställningar premierar jämställdhet. Vi är medvetna om
              att det fungerar så.
            </seg>
          </u>
          <note type="speaker" n="3f785c0a">
            Anf. 24 ROSSANA DINAMARCA (V) replik:
          </note>
          <u who="rossana_dinamarca_533ec8" xml:id="i-8d32fd1568578ac7-2" n="91a55c28">
            <seg n="cbecd070">
              Herr talman! Då önskar jag att man hade varit ännu tydligare
              i propositionen och sagt att doktorander ska anställas; vi ska
              inte ha några stipendier.
            </seg>
            <seg n="10986e36">
              Jag har hakat upp mig på frågan om genus. Något som har stärkt
              genusforskningen är tillsättandet av genusprofessorer det sade
              jag också i mitt anförande. Det är nu 18 år sedan de tillsattes.
              För att trygga kontinuiteten borde man kanske utlysa ytterligare
              genusprofessorer. Det har majoriteten i utskottet sagt nej till.
            </seg>
            <seg n="f60d10c4">
              Tycker utbildningsministern att genusforskningen är viktig eller
              är det bara att märka ord att ta upp den frågan och hur tänker
              man i så fall stärka den?
            </seg>
          </u>
          <note type="speaker" n="c7b5b27f">
            Anf. 25 Utbildningsminister JAN BJÖRKLUND (FP) replik:
          </note>
          <u who="jan_bjorklund_b0359f" xml:id="i-e36e8a4369668814-2" n="88dbe676">
            <seg n="4908cacc">
              Herr talman! Jämställdhet i akademin är central. Det tog jag
              upp i mitt anförande. Utvecklingen går åt rätt håll. Jag är inte
              nöjd och det går inte tillräckligt fort, men det går åt rätt håll.
            </seg>
            <seg n="243a0a5e">
              När det gäller olika forskningsområden finns det en skillnad
              mellan de borgerliga och de rödgröna. Jag tycker att vi ska ha
              en mer autonom akademi. Vi ska inte peka ut vilka som ska tillsättas.
              Så var det förr. Mina företrädare som utbildningsministrar tillsatte,
              ända fram till 80-talet, själva alla professorer i Sverige. Det
              är ett absurt system. Det är klart att lärosätena själva måste
              bestämma vilka professorer de ska ha, vilka professurer som ska
              inrättas och vilka inriktningar de ska ha.
            </seg>
            <seg n="05297c35">
              Ni vill premiera viss forskning och förbjuda kärnkraftsforskning.
              Ni vill styra forskningen i detalj. Det är vi emot.
            </seg>
            <seg n="09c5e804">
              Vi har en majoritet kvinnliga rektorer i dag. Jag lovar att de
              alla, även männen, är engagerade för ökad jämställdhet. Vi måste
              ha något slags förtroende för våra lärosäten. Vi sätter upp rekryteringsmål
              och vi har mål för forskningen, men vi ska inte från riksdagen
              detaljstyra antalet professurer. Det finns ungefär 4 000 professorer
              i Sverige. Ska riksdagen då bestämma att vi ska ha ytterligare
              sex inom ett visst område? Det är inte ett rimligt sätt att styra
              akademin.
            </seg>
          </u>
          <note type="speaker" n="6336659a">
            Anf. 26 THOMAS STRAND (S) replik:
          </note>
          <u who="thomas_strand_a00e07" xml:id="i-5b1bd40dfc690c91-7" n="2b463864">
            <seg n="eff6184d">
              Herr talman! Jag måste korrigera utbildningsministern. Jag ska
              citera mig själv. Jag sade så här: Därför får det inte finnas
              någon motsättning mellan grundforskning och tillämpbar forskning
              eller mellan fri akademisk forskning och företagsnära forskning.
              Vi måste satsa på både och.
            </seg>
            <seg n="49a07550">
              Ministern kanske sov när jag sade det. Om han inte gjorde det
              är det nedslående, för då förvanskar han vad jag säger. Det är
              oerhört viktigt att satsa på grundforskning och företagsnära forskning.
              De 500 miljoner vi stoppar in är till både grundforskning och
              tillämpad forskning.
            </seg>
            <seg n="06d915a3">
              Vi har kvalitetssystem och vi vill stärka dem, så det behöver
              inte ministern vara orolig för. Men låt oss fundera på om peer
              review är det rätta systemet. Vi väntar med den domen tills vi
              får en utredning.
            </seg>
            <seg n="1ed67c74">
              Den stora skillnaden mellan oss är att vi har en balans mellan
              grundforskning och tillämpad forskning. Ni tippar lite, och sedan
              skyller ni på oss och säger att vi satsar bara på tillämpad forskning.
              Vi har helheten, vi stoppar in mer pengar, och vi vill satsa.
            </seg>
            <seg n="c686578f">
              Den skrivelse som jag hänvisade till är intressant. Det kommer
              signaler från hela landet om att det är någonting som är fel i
              strukturen.
            </seg>
            <seg n="5f513cb1">
              Det intressanta är att din före detta kollega Tobias Krantz han
              kanske också är en dysterkvist, det vet jag inte har sagt att
              regeringens forskningsproposition saknar resultatfokus.
            </seg>
            <seg n="80040c04">
              Nu vill vi satsa mer på både grundforskning och tillämpad forskning,
              och nu tar vi ett nytt grepp för att se över forskningen. Varför
              kommenterar du över huvud taget inte att det kanske är dags att
              se över hur vi organiserar och finansierar forskningen i Sverige?
            </seg>
          </u>
          <note type="speaker" n="394ec144">
            Anf. 27 Utbildningsminister JAN BJÖRKLUND (FP) replik:
          </note>
          <u who="jan_bjorklund_b0359f" xml:id="i-e36e8a4369668814-3" n="88dbe676">
            <seg n="4d5ba428">
              Herr talman! Det är precis det vi gör just nu. Vi har diskuterat
              det hela förmiddagen. Hela propositionen är ett stort underlag
              för hur vi organiserar och finansierar forskning. 140 miljarder
              ska fördelas i och med det beslut som riksdagen ska fatta i dag
              eller i morgon. Det är alltså precis det som vi gör just nu. Jag
              vet inte vad Thomas Strand menar. Diskussionen går ut på hur vi
              ska organisera och betala forskningen.
            </seg>
            <seg n="865204a9">
              Thomas Strands bakgrund till att han inte är nöjd utan vill ha
              ytterligare processer är att han vill omfördela medel från de
              stora universiteten till de små högskolorna. Det är det som det
              går ut på, Thomas Strand. Jag hörde också att du sade att ni skulle
              satsa på grundforskning. Men alla era förslag går i rakt motsatt
              riktning.
            </seg>
            <seg n="a5dbf7ed">
              Jag har en lista här på vilka universitet som får mindre pengar
              om ni höjer det basanslag som ni föreslår. Det är Uppsala universitet,
              Lunds universitet, Göteborgs universitet, Helsingforss universitet,
              Umeå universitet, Linköpings universitet, Karolinska Institutet
              de får de största neddragningarna Kungliga Tekniska högskolan,
              Chalmers tekniska högskola, Luleå tekniska universitet och Sveriges
              lantbruksuniversitet. Till och med Mittuniversitetet och Örebro
              universitet får minskade anslag. Ni tar pengar därifrån och ger
              till de andra. Jag förstår att de andra är glada och skriver skrivelser.
              De som ni vill ta pengar från kommer att skriva skrivelser när
              ni genomför er proposition det lovar jag om ni får göra det någon
              gång.
            </seg>
            <seg n="bdb81560">
              Alla de universitet som är internationellt konkurrenskraftiga
              får minskade anslag med er politik, Thomas Strand. Dessa universitet
              vet ännu inte vad era förslag innebär, men jag lovar att jag kommer
              att berätta det för dem.
            </seg>
          </u>
          <note type="speaker" n="1151d1c0">
            Anf. 28 THOMAS STRAND (S) replik:
          </note>
          <u who="thomas_strand_a00e07" xml:id="i-5b1bd40dfc690c91-8" n="2b463864">
            <seg n="3e9485f3">
              Herr talman! Då kan jag berätta för utbildningsministern att
              vårt förslag att höja basresursen 2014 innebär att 77 miljoner
              kronor omfördelas. År 2015 sjunker det till 69 miljoner kronor,
              och 2016 är vi nere på 61 miljoner kronor. Man ska ha respekt
              för dessa summor. Men med tanke på att anslaget har ökat med 9
              miljarder kanske utbildningsministern ska sänka tonläget lite.
              Dessutom är det flera som har stora oförbrukade medel, alltså
              resurser som de inte förbrukar.
            </seg>
            <seg n="fe4fefb0">
              Detta är egentligen inte någon stor fråga. Det är en rättvisefråga.
              Dessutom har vi ytterligare en halv miljard årligen som vi för
              in i systemet, både till grundforskning och till tillämpad forskning.
              Det blir alltså inte någon stor förändring, utbildningsministern.
              Du kan sova lugnt på natten. Du kan berätta att det inte är någon
              fara.
            </seg>
            <seg n="117eab8a">
              Men varför vill ni inte parlamentariskt se över systemet, och
              då menar jag en utredning? Nu sker det på dina villkor, alltså
              hur du vill ha det. Sedan ska vi reagera på detta. Men det kanske
              är dags att vi tänker blocköverskridande, att vi sätter oss ned
              som parlamentariker och tänker på nationens bästa: Nu ska vi utveckla
              det hela.
            </seg>
            <seg n="a3fcf0d7">
              Det kommer nu rapporter om att vi tappar mark mot Danmark, Schweiz
              och Holland. Om du läser rapporten från Öquist och Benner kan
              du se att det är just den fråga som de tar upp, alltså att vi
              kanske måste ta ett annat grepp över forskningen i Sverige. Man
              behöver inte hålla med om allt som de säger, men de fokuserar
              på frågan.
            </seg>
            <seg n="6f4c31b4">
              Du kan läsa vad Tobias Krantz säger om just att det är för lite
              output i systemet när vi stoppar in så mycket resurser. Våra politiska
              vänner från Kalmar och Växjö har samma budskap. Men du blundar,
              du stoppar fingrarna i öronen och vill inte lyssna. Det är dags
              att tänka blocköverskridande och långsiktigt.
            </seg>
          </u>
          <note type="speaker" n="cf2f3ef1">
            Anf. 29 Utbildningsminister JAN BJÖRKLUND (FP) replik:
          </note>
          <u who="jan_bjorklund_b0359f" xml:id="i-e36e8a4369668814-4" n="88dbe676">
            <seg n="1cfdb47f">
              Herr talman! Jag tror att om Thomas Strand buntar ihop det som
              Svenskt Näringsliv har sagt med det som står i denna skrivelse
              tror jag att han gör ett stort misstag. Svenskt Näringsliv vill
              ha ännu mer resultatfokus och ännu mer elittänkande än vad regeringen
              vill. Vi går rätt långt åt det hållet. De vill ha ännu mer. Det
              är inte det som ligger bakom denna skrivelse det är mer bredd.
            </seg>
            <seg n="5c4722a2">
              Jag har också stor respekt för detta perspektiv. Men man måste
              göra ett vägval. Man kan inte rida alla hästar samtidigt, Thomas
              Strand. Det går inte. Man måste bestämma åt vilket håll man ska
              gå.
            </seg>
            <seg n="7cbf9bb4">
              Vi behöver både grundforskning och tillämpad forskning. Vi behöver
              både bredd och spets. Men vi gör analysen det är där vi skiljer
              oss åt att bredden på forskningen i Sverige är relativt god. Det
              är spetsen som är för svag.
            </seg>
            <seg n="7887458d">
              Man kan göra en helt annan analys och säga: Vi är tillräckligt
              bra. Vi rasar i och för sig i fråga om kvalitet. Men det är tillräckligt
              bra, och det är bredden vi ska öka. Då ska man landa i er politik.
            </seg>
            <seg n="de3c03f8">
              Men gör man analysen att bredden är tillräcklig och att spetsen
              behöver bli bättre, då bör man gå i den riktning som regeringen
              går.
            </seg>
            <seg n="134fb6d8">
              Den parlamentariska behandlingen har jag mycket stor respekt
              för, Thomas Strand. Den sker faktiskt här och nu.
            </seg>
          </u>
          <note type="speaker" n="791fc0a5">
            Anf. 30 JABAR AMIN (MP) replik:
          </note>
          <u who="jabar_amin_5d3f98" xml:id="i-eceddda861ded9ef-1" n="197ab71a">
            <seg n="04fd7801">
              Herr talman! I sitt anförande tog utbildningsminister Jan Björklund
              ironiskt nog upp begreppet kvalitetssäkring. Samtidigt replikerade
              han för en stund sedan mot Rossana Dinamarca om att vi inte ska
              detaljstyra. Men den som har följt de senaste årens debatt har
              sett hur Utbildningsdepartementet med egna hemsnickrade och lekmannamässiga
              metoder har styrt över kvalitetssäkringen, mot forskarvärldens
              vilja. Man har konstruerat en modell som har havererat, en modell
              som innebar att Sverige blev utkastat från den europeiska organisationen
              för kvalitetssäkring. Nu står Sverige utanför, och systemet fallerar
              på 11 av 14 punkter.
            </seg>
            <seg n="2c394d7f">
              Då är min fråga till utbildningsministern: Kommer ni att detaljstyra
              även hur kvalitetssäkringen av forskningen ska se ut? Kvalitetssäkringen
              av grundforskningen som ni styrde havererade. Vad kommer du att
              göra när det gäller kvalitetssäkringen av grundforskningen? Fallerar
              grundforskningen, fallerar även forskningen som helhet.
            </seg>
          </u>
          <note type="speaker" n="30a1e08f">
            Anf. 31 Utbildningsminister JAN BJÖRKLUND (FP) replik:
          </note>
          <u who="jan_bjorklund_b0359f" xml:id="i-e36e8a4369668814-5" n="88dbe676">
            <seg n="0ac7bf94">
              Herr talman! Det måste vara något missförstånd. Jag antar att
              Jabar Amin talar om utvärderingssystemet för utbildning, vilket
              är någonting helt annat. Den debatten för vi inte i dag. I dag
              talar vi om forskning, men vi kan naturligtvis diskutera det också.
              Vi är inte utkastade. Enqa, den europeiska organisationen, har
              haft synpunkter på det svenska utvärderingssystemet, och vi för
              en dialog. Det kommer att bli godkänt, det är jag helt övertygad
              om. Men det har inte med forskning att göra utan med utbildning.
            </seg>
            <seg n="6a4f2f79">
              Det forskningsutvärderingssystem som vi införde 2008 är bra,
              men det går att utveckla med fler faktorer. Det är det som skapar
              kvalitet. Men Jabar Amin får gärna berätta vilket kvalitetsutvärderingssystem
              han vill ha.
            </seg>
            <seg n="78f2ff0b">
              Jag noterar att Jabar Amin angrep oss för att vi detaljstyr.
              Han sade: Vi står för autonomi och självbestämmande.
            </seg>
            <seg n="2525e698">
              Sedan läste jag lite grann i Miljöpartiets forskningsmotion.
              Ni vill lyfta fram och prioritera miljöforskning och forskning
              om förnybar energi. Ni vill förbjuda kärnkraftsforskning. Ni vill
              ha mer genusforskning, mer tvärvetenskaplig forskning och mer
              arbetslivsforskning. Ni vill styra lokaliseringen inte bara av
              lärosätena utan av enskilda campus. Och ni vill styra anställningsformerna
              mer. Hur skapar detta ökad autonomi? Berätta gärna det.
            </seg>
          </u>
          <note type="speaker" n="66e3a0dc">
            Anf. 32 JABAR AMIN (MP) replik:
          </note>
          <u who="jabar_amin_5d3f98" xml:id="i-eceddda861ded9ef-2" n="197ab71a">
            <seg n="9ff24dce">
              Herr talman! Nu försökte ministern förminska den kritik som har
              riktats mot Sverige och mot departementet när det gäller kvalitetssäkringen
              av utbildningen som är grunden för forskningen. Om kvalitetssäkringen
              av utbildningen fallerar, fallerar det även för forskningen.
            </seg>
            <seg n="0b87df50">
              Sverige är inte längre medlem i Enqa. Nu har vi minst två år
              på oss att rätta felen. I fråga om 11 av 14 kriterier fallerar
              det.
            </seg>
            <seg n="c7c1231f">
              Min fråga återstår: Kommer ni att styra kvalitetssäkringen av
              forskningen på samma sätt som ni har styrt kvalitetssäkringen
              av utbildningen?
            </seg>
          </u>
          <note type="speaker" n="ad74a534">
            Anf. 33 Utbildningsminister JAN BJÖRKLUND (FP) replik:
          </note>
          <u who="jan_bjorklund_b0359f" xml:id="i-e36e8a4369668814-6" n="88dbe676">
            <seg n="61ef407b">
              Herr talman! Jag svarade på frågan. Vi har ett fungerande kvalitetssäkringssystem
              för forskning, men det kan bli ännu bättre. Vi har i propositionen
              aviserat hur vi tänker oss att det ska bli. Vi väntar med spänning
              på Jabar Amins kvalitetssystem.
            </seg>
            <seg n="6ef9411d">
              Det Jabar Amin pratar om är någonting helt annat. Jag förstår
              möjligen att det är roligare att prata om något annat än er forskningsmotion,
              men utvärdering av utbildning är ett system som har införts. Enqa
              har haft synpunkter. Sverige är medlem i Enqa och kommer att fortsätta
              att vara medlem i Enqa. Vi för en dialog med Enqa om hur det ska
              utvecklas. Det har dock med utbildning att göra, inte med forskning.
            </seg>
            <seg n="115bb072">
              Jag noterar att jag inte fick något svar på detta, Jabar Amin.
              Ni säger att ni är för autonomi, men i verkligheten har ni den
              mest detaljstyrande forskningsmotionen av alla partier. Ni slår
              till och med Socialdemokraterna på denna punkt, vilket är en stor
              bedrift.
            </seg>
          </u>
          <note type="speaker" n="ad962669">
            Anf. 34 INGELA NYLUND WATZ (S):
          </note>
          <u who="ingela_nylund_watz_6b7be4" xml:id="i-58dcf40d9db12b7b-0" n="dfb83f6f">
            <seg n="36818c0e">
              Herr talman! Om vi i Sverige ska kunna upprätthålla en hög ambition
              på välfärdsområdet i framtiden krävs det kraftfulla åtgärder för
              att stärka vår konkurrenskraft, vår tillväxt och vår förmåga att
              skapa nya jobb.
            </seg>
            <seg n="f6e957ca">
              De demografiska och klimatrelaterade utmaningarna är stora hos
              oss och i vår omvärld. För att vi som litet, exportberoende land
              ska kunna möta och hantera utmaningarna måste vi vara både smarta
              och målmedvetna. Vi måste dra nytta av våra starka sidor samtidigt
              som vi måste fokusera våra ansträngningar på att rätta till de
              brister vi ser bland annat i vårt forsknings- och innovationssystem.
            </seg>
            <seg n="c890db0a">
              Jag vill precis som många andra i vår omvärld påstå att det är
              mycket bråttom för vår del. Andra länder arbetar nämligen för
              högtryck för att ligga i framkant av utvecklingen, och det måste
              vi också göra. Vi borde göra det på ett sådant sätt att alla berörda
              aktörer kan känna trygghet i stabila och långsiktiga förutsättningar
              som håller över mandatperioder. Vi har, precis som Thomas Strand
              tidigare sagt, erbjudit regeringen en sådan möjlighet inför arbetet
              med den proposition vi nu behandlar. Regeringen har dess värre
              svarat med tystnad.
            </seg>
            <seg n="84ce6967">
              Vi hade därtill gärna sett att regeringen låtit riksdagsbehandla
              den innovationsstrategi som utarbetats på Näringsdepartementet
              parallellt med det arbete som har gjorts kring forsknings- och
              utvecklingspropositionen. Regeringen har dock tyvärr medvetet
              missat eller undvikit ett naturligt tillfälle att binda samman
              två viktiga beståndsdelar i den svenska forsknings- och innovationspolitiken.
              Det är trist, och ytterst tror jag att det är till nackdel för
              den svenska konkurrenskraften att vi missar detta tillfälle just
              nu.
            </seg>
            <seg n="b7977569">
              Herr talman! Mot denna bakgrund vill jag i dag lyfta fram några
              av våra förslag som jag tror skulle kunna bidra till att stärka
              den svenska konkurrenskraften och Sveriges positioner.
            </seg>
            <seg n="e4c986b4">
              För det första: Stärk sambandet mellan akademi, näringsliv och
              samhälle! Det är nämligen så det tror jag att alla i denna kammare
              vet att Sverige befinner sig i en så kallad innovationsparadox.
              Vi satsar väldigt mycket på forskning, också internationellt sett,
              men vi får väldigt lite tillbaka i form av kommersialisering,
              nya produkter och tjänster. Det är just därför det är bråttom
              för oss just nu. Därför vill vi göra en översyn av hela strukturen
              inom ramen för den svenska forsknings- och innovationspolitiken,
              som också måste omfatta hela högskole- och universitetslandskapet.
            </seg>
            <seg n="e462aa4a">
              Vi vill att samverkan ska bli en indikator för resursfördelning,
              och vi tycker att detta arbete måste prioriteras. Vi vill se över
              meritvärderingssystemet för att stimulera rörligheten mellan företag,
              institut och lärosäten vid tillsättning av tjänster. Vi vill stärka
              och tydliggöra lärosätenas samverkansuppgift. Lärosätena måste
              vara mer öppna mot samhället än de är i dag.
            </seg>
            <seg n="e650f138">
              Herr talman! För det andra vill vi tillsätta ett nationellt innovationsråd
              och skapa en ny samverkansmodell mellan akademi, näringsliv och
              de fackliga organisationerna. Vi tror att de globala utmaningarna,
              som bland annat lyfts fram i Horizon 2020, kräver mer än att vi
              utgår från den traditionella synen på forskning enligt den så
              kallade linjära modellen. Den utgår från att grundforskningen
              vid universitet och högskolor förväntas spridas till näringslivet
              och omvandlas till innovationer, precis som Emil Källström tidigare
              var inne på.
            </seg>
            <seg n="d7bac217">
              För att komma ur den svenska innovationsparadoxen och stimulera
              en ökad grad av kommersialisering av nya produkter och tjänster
              behövs enligt vår uppfattning ett rejält omtag i synen på forskning
              och innovation i vårt land. Därför tycker vi att det är angeläget
              att vi nu skapar ett nationellt innovationsråd på högsta politiska
              nivå, som ska arbeta departementsövergripande och samordna frågor
              av betydelse för forskning och utveckling.
            </seg>
            <seg n="e285fc88">
              Vi vill satsa 2 miljarder de kommande åren på en ny strategisk
              samverkan mellan akademi, näringsliv och fackliga organisationer.
              Det handlar om en ny samverkansmodell som inte jag upprepar: inte
              tar sin utgångspunkt i de traditionella branschindelningarna utan
              i de inhemska och globala utmaningar vi står inför. Vi vill i
              detta sammanhang därutöver satsa 250 miljoner kronor under 2013
              på att stimulera klimatinnovationer och stärka forskningen inom
              de gröna näringarna.
            </seg>
            <seg n="acca064a">
              Herr talman! För det tredje vill vi stärka infrastrukturen för
              innovation och har definierat några områden som vi bedömer som
              särskilt angelägna. Vi vill ändra hälso- och sjukvårdslagen så
              att sjukvårdshuvudmännens ansvar för klinisk forskning tydliggörs.
              Dagens situation för de företag som arbetar inom life science-området
              är väl omtalad. Man upplever dagens situation som alltför osäker.
              Det gäller läkemedelsföretagen de hörs ofta i debatten men också
              de företag som arbetar inom det medicinsk-tekniska området, som
              upplever en ännu större svårighet att komma till kliniska prövningar
              inom sjukvården.
            </seg>
            <seg n="2765439e">
              Vi vill stärka institutsektorns roll i det svenska innovationssystemet.
              Vår institutsektor är väldigt liten internationellt sett 3 procent
              av de statliga FoU-medlen går till de svenska instituten, jämfört
              med till exempel Finland där motsvarande tillskott från staten
              till sektorn är ca 25 procent. De svenska industriforskningsinstituten
              har visat sig väldigt duktiga på att fungera som koordinatörer
              för svenskt deltagande i internationella forskningsprogram. Därför
              vill vi ge dem en tydligare roll att tillsammans med Vinnova fungera
              som koordinatörer för svensk medverkan i EU-forskning inom det
              kommande, nya ramprogrammet för forskning.
            </seg>
            <seg n="8bdf1d98">
              Kopplingen mellan industrisektor och tjänstesektor har förstärkts
              på senare år, och detta är en utvecklingstendens som förstärks
              alltmer. Det berörs också i forskningspropositionen. Därför vill
              vi stärka tjänsteforskningen inom ramen för institutsektorn med
              ytterligare 150 miljoner kronor under åren 20142016.
            </seg>
            <seg n="c0574610">
              Sverige har i relation till andra jämförbara länder också en
              sämre tillförsel av kapital till företag i de allra tidigaste
              faserna. Samtidigt är en mycket stor del av det statliga riskkapitalet
              helt outnyttjat. Därför vill vi skapa en marknadskompletterande
              investeringsfond som riktar sig mot investeringar i tidiga skeden
              och där näringsliv och stat går in med 50 procent vardera.
            </seg>
            <seg n="92f4a2bf">
              Nära 80 procent, herr talman, av företagens samlade FoU-investeringar
              sker inom storföretagens hägn samtidigt som vi vet att merparten
              av de nya jobben i Sverige kommer i de små och medelstora företagen.
              Därför vill vi skapa ett nytt incitament för SME-företagen att
              satsa på forskning och utveckling genom att ge dem rätt att göra
              avdrag för sådana investeringar och på så sätt skapa en mindre
              sårbar bas för privat forskning.
            </seg>
            <seg n="6d59765c">
              Herr talman! Stat, kommuner och landsting upphandlar årligen
              varor och tjänster för ungefär en halv miljard kronor och borde
              rimligen genom smart formulerade behovsspecifikationer kunna bidra
              till att stärka den svenska innovationsförmågan.
            </seg>
            <seg n="00491ce3">
              Om detta råder bred politisk enighet. Men vi vill ytterligare
              förstärka och synliggöra vikten av att nå framsteg på området
              genom att skapa en nationell strategi och ett kompetenscentrum
              för innovationsupphandling.
            </seg>
            <seg n="f9db031d">
              Herr talman! När man jämför regeringens förslag med våra kan
              man se många likheter. Det är få som har sagt det under debatten;
              åtminstone har det inte låtit så. Jag tycker att det i grunden
              är bra att det är så. Men det finns också några tydliga skiljelinjer.
            </seg>
            <seg n="41a9776b">
              Jag vill illustrera det hela ungefär så här: För vår del är utgångspunkten
              för den nationella forsknings- och innovationspolitiken att de
              insatser vi gör här och nu ska bidra till att stärka Sveriges
              konkurrenskraft, öka vår tillväxt och skapa nya jobb. Vi ser ingen
              som helst motsättning mellan å ena sidan akademins nyfikenhetsdrivna
              forskning, å andra sidan näringslivets mer behovsstyrda.
            </seg>
            <seg n="eb8c2bcc">
              Till sist, herr talman: Sverige är ett litet, exportberoende
              land. Vår uppfattning är att vi inte har råd att avstå från att
              tillvarata och sammanföra drivkrafterna för både forskning och
              innovation. Dess värre är dagens förslag från regeringen just
              på denna punkt varken tillräckligt insiktsfulla eller tillräckligt
              djärva och nydanande.
            </seg>
            <seg n="c3dd0665">
              Vi har i vår motion presenterat en lång rad förslag som på allvar
              skulle kunna vässa det svenska forsknings- och innovationsklimatet,
              stärka vår konkurrenskraft och bidra till att det skapas nya jobb.
              Därför yrkar jag bifall till reservationerna 49 och 58.
            </seg>
          </u>
          <note type="speaker" n="4f015b20">
            Anf. 35 BETTY MALMBERG (M) replik:
          </note>
          <u who="betty_malmberg_de3914" xml:id="i-2c7fb03f8da9f2b1-3" n="2748702c">
            <seg n="548098cf">
              Herr talman! Nog är det inspirerande att vi i ett sådant här
              forum får diskutera både forskning och innovation. Med anledning
              av det och av den proposition som vi nu har lagt fram får vi tillfälle
              till detta, och jag skulle vilja ställa några frågor till Ingela
              Nylund Watz.
            </seg>
            <seg n="e283479a">
              Ni säger att det är mycket som skulle kunna göras mycket bättre.
              Faktum är jag blev uppmärksammad på detta i en artikel här och
              nu att Geely öppnar ett forskningscenter i Göteborg. Man kommer
              att anställa 200 forskare som får denna chans, och man väljer
              alltså att förlägga forskningscentret till Göteborg. Det är fantastiskt.
              Med detta sagt innebär det att någonting måste vi göra rätt i
              Sverige, även om vi naturligtvis måste bli ännu duktigare på dessa
              frågor.
            </seg>
            <seg n="e12ae8e4">
              När jag tidigare hade ett replikskifte med Thomas Strand uppfattade
              jag i mångt och mycket att det finns något slags idétorka inom
              socialdemokratin på detta område. Ni vill göra en utredning där
              man ser förutsättningslöst på forskningen. Ingela Nylund Watz
              lyfter också upp att detta vore någonting väsentligt. Ni säger
              att ni alltid har tyckt att forskningen angår hela samhället.
              Men jag skulle vilja få besked om varför ni aldrig tog fram några
              incitament som kunde premiera den forskning som nyttiggjorde och
              som var relevant på andra sätt i samhället. Jag undrar vad det
              är för förändringar och strukturreformer som ni nu vill se.
            </seg>
            <seg n="831f2de9">
              Vi talar om kvalitetsindikatorer och att vi har värdesatt den
              kvalitativa forskningen. Men vi får inga besked, utan där var
              ni tveksamma och negativa. Vad kommer att göra skillnad nu framåt,
              och vad vill ni göra?
            </seg>
          </u>
          <note type="speaker" n="89bd9faf">
            Anf. 36 INGELA NYLUND WATZ (S) replik:
          </note>
          <u who="ingela_nylund_watz_6b7be4" xml:id="i-58dcf40d9db12b7b-1" n="dfb83f6f">
            <seg n="47bee7ad">
              Herr talman! När man vill göra förändringar i ett forsknings-
              och innovationssystem och föreslår att det till och med behöver
              göras en parlamentarisk utredning om detta bottnar det bland annat
              i den utgångspunkt som jag alldeles nyss tog upp i mitt anförande:
              Sverige är ett land som under lång tid har satsat oerhört mycket
              pengar på forskning och utveckling. Under tiden för de senaste
              två propositionerna har vi också varit eniga också om anslagsnivåerna.
              Även tidigare har vi varit ganska eniga om de ungefärliga tagen;
              det har inte rått så stora meningsskiljaktigheter.
            </seg>
            <seg n="f3c5a2e7">
              Men när vi tittar i andra änden på vad som kommer ut av alla
              de insatser som vi gör ser vi att Sverige är ett land som får
              ut väldigt lite av de insatser vi gör på forsknings- och innovationsområdet.
              Det måste vara det som är själva utgångspunkten. Sverige är ett
              litet land som måste konkurrera med kunskap. Vi måste se till
              att skapa nya jobb för att vi ska överleva som nation.
            </seg>
            <seg n="e18941fe">
              Det är klart att om vi år efter år upplever att vi inte får ut
              tillräckligt av de insatser vi gör måste man fundera på om det
              är några fel i den struktur vi har för forsknings- och innovationspolitiken.
              Eller har vi inte tillräckligt duktiga entreprenörer och forskare?
              Är det detta som gör att vi inte lyckas få mer output? Det är
              själva utgångspunkten till varför vi ser att en sådan här översyn
              behöver göras.
            </seg>
          </u>
          <note type="speaker" n="186c611f">
            Anf. 37 BETTY MALMBERG (M) replik:
          </note>
          <u who="betty_malmberg_de3914" xml:id="i-2c7fb03f8da9f2b1-4" n="2748702c">
            <seg n="8e328517">
              Herr talman! Jag tackar för svaret. Parlamentariska utredningar
              i all ära, men vi har sett att det har gjorts en mangrann förskjutning
              inom forsknings- och innovationspolitiken. Vi försöker i mångt
              och mycket via strukturreformer driva forskningen mot ökat nyttiggörande,
              och vi premierar det kvalitetsmässigt.
            </seg>
            <seg n="d3a50f45">
              I mitt anförande lämnade jag förslag på hur vi ber VR och Vinnova
              att finnas med när det gäller att styra det strategiska ledarskapet.
              Till syvende och sist skulle jag önska att man innan man tillsätter
              en parlamentarisk utredning om man nu ska ha en sådan tar chansen
              att utvärdera vad dessa förändringar kommer att leda till på sikt.
            </seg>
            <seg n="b15f1426">
              Det vi måste lära oss i Sverige och det är något som jag saknar
              och som man aldrig tidigare har gjort är att följa upp, utvärdera
              och se vilka effekterna blir. Sedan kan man skruva i systemen.
              Regeringen gör det bland annat i energiforskningen, som ska debatteras
              här senare. Där väljer man att i propositionen utvärdera och följa
              upp den forskning som läggs fram för att se om vi behöver göra
              omtag. Detta har saknats i alla tider, tycker jag.
            </seg>
            <seg n="7ec17721">
              Ni och du lyfter fram den kliniska behandlingsforskningen. Här
              har vi absolut en delad oro. Jag måste ändå få ställa frågan:
              Menar ni verkligen allvar med att ni tycker att landstingen ska
              avsätta 1 procent av sina intäkter till forskning och utveckling?
              Det kan man ju tycka. Men hur ska vi lyckas göra detta? Och hur
              förväntar ni er att vi ska klara av det med tanke på det lokala
              och det kommunala självbestämmandet? Vad har ni för patentlösningar
              på det här, och vad kan det kosta?
            </seg>
          </u>
          <note type="speaker" n="14b8b72d">
            Anf. 38 INGELA NYLUND WATZ (S) replik:
          </note>
          <u who="ingela_nylund_watz_6b7be4" xml:id="i-58dcf40d9db12b7b-2" n="dfb83f6f">
            <seg n="7daa2750">
              Herr talman! Skillnaden mellan oss och er i det här fallet, när
              det handlar om behovet av att se över vårt forsknings- och innovationssystem,
              är att vi har uppfattat omvärldens signaler om att detta är bråttom.
              Ni säger att vi ska vänta på och utvärdera de försök till omvridning
              av forskningspolitiken som du talar om och som nu sker i något
              slags steg två med de strategiska innovationsområdena.
            </seg>
            <seg n="913222fc">
              Jag tror inte att vi har tid att vänta. Allting pekar på att
              om man inte gör tillräckligt stora omtag kommer vi att leva kvar
              i de strukturer vi har. Vi kommer att få det svårt att få ut mer
              output. Jag kan ha fel. Men en sak är säker: Vi har inte råd att
              vänta i fyra år på att ytterligare utreda den förändring som ni
              nu föreslår. Det händer så mycket i vår omvärld. Vi är redan på
              väg att bli omsprungna. Hela näringslivet och stora delar av akademin
              menar att det är bråttom att få till förändring. Därför är det
              tråkigt att regeringen tövar i frågan.
            </seg>
            <seg n="c9a1446c">
              När det handlar om den kliniska behandlingsforskningen är det
              vår bestämda uppfattning att staten tillsammans med sjukvårdshuvudmännen
              bör garantera att hälso- och sjukvården har ett uppdrag att arbeta
              med utveckling. Vi vill göra det genom ändringar i hälso- och
              sjukvårdslagen. Det är möjligt att uppnå enprocentsmålet, men
              det handlar i grund och botten också om vilka prioriteringar vi
              är beredda att göra från staten till exempel när det handlar om
              tillskott till kommuner och landsting. Väljer man stora skattesänkningar
              eller enormt stora bolagsskattesänkningar har man gjort sitt val.
              Vi är beredda att göra ett annat.
            </seg>
          </u>
          <note type="speaker" n="5a0c54ec">
            Anf. 39 KENT PERSSON (V):
          </note>
          <u who="kent_persson_d7bdf7" xml:id="i-cde60fbf92990d1d-0" n="32c38eaa">
            <seg n="9722b26b">
              Herr talman! Det här har varit en intressant, viktig och kanske
              också efterlängtad debatt. Det är väl sällan som en fråga har
              diskuterats så mycket ute i samhället som den kommande forsknings-
              och innovationspropositionen. Under åtminstone tre års tid har
              jag följt debatten i samhället. Det har varit många inspel till
              regeringen, och förväntningarna har varit höga, även från Vänsterpartiet.
              Vi har försökt att bidra till den här debatten genom att i motioner
              under den allmänna motionstiden komma med förslag på vad en kommande
              innovationsstrategi kopplad till forskningen borde innehålla.
            </seg>
            <seg n="7291fb44">
              Jag ska också säga att det finns mycket i den här propositionen
              som är väldigt bra. Den är ett steg i rätt riktning där man också
              tar upp innovationen som en viktig del för svensk tillväxt, sysselsättning
              och jobb i framtiden. Det är bra.
            </seg>
            <seg n="1d07146f">
              Jag noterade att utbildningsministern ställde en retorisk fråga.
              Är vi dåliga på innovation och samverkan? Han hänvisade till hur
              Göteborg har utvecklats som industristad under ett par hundra
              år fram till i dag samt att OECD gör bedömningen att vi är ett
              innovativt land. Men vad utbildningsministern glömde är att det
              här är historia. Det här är utvecklingen fram till i dag, vilket
              OECD också påpekade i sin rapport som de presenterade den 22 november
              2012 och som var en analys av det svenska innovationssystemet.
              Det var en intressant rapport, en kritisk genomgång där man tog
              fram de positiva sidorna och tittade på svenska innovationssystem
              kopplade till forskningen och gav förslag på förbättringsområden.
            </seg>
            <seg n="dbd9b7f7">
              Det som var tydligt i redovisningen var kopplingen mellan stat,
              det offentliga, näringsliv och fackliga organisationer, vilken
              är en viktig orsak till vår välfärdsstat och den framgångsrika
              exportindustri som vi har i dag. Det är viktigt att påpeka det
              och komma ihåg just den delen, för det är att bygga vidare på
              detta som OECD föreslår.
            </seg>
            <seg n="85904446">
              I vårt inspel i den här diskussionen har Vänsterpartiet lyft
              fram samverkan som en viktig del för fortsatt utveckling av vår
              forskning och för att vi ytterligare ska kunna tillgodogöra oss
              forskningsresultaten. Det är vad den andra delen av OECD-rapportens
              kritik handlar om. Vi är duktiga på innovationer, men outputen,
              kommersialiseringen av nya produkter, tjänster eller systemlösningar
              är vi väldigt dåliga på i en internationell jämförelse. Det här
              måste vi bli mycket bättre på om vi vill utveckla kunskap till
              nya produkter, tjänster och företag som ger oss våra kommande
              jobb och välfärden i framtiden.
            </seg>
            <seg n="a5a49fbd">
              Innovation är en förutsättning för välfärdsstaten, och därför
              måste en innovationsstrategi kopplas till forskningen. Det är
              den delen som jag saknar i den här propositionen, alltså en tydlig
              strategi för hur det här ska kunna omvandlas till nya produkter,
              tjänster eller systemlösningar på en världsmarknad.
            </seg>
            <seg n="228f96f7">
              Vad som då ytterligare behöver göras och som vi lyfter fram i
              våra förslag är att använda oss av den offentliga upphandlingen
              i en mer strategisk inriktning, det som man många gånger kallar
              för innovativ upphandling. Vi har föreslagit under en rad år att
              vi ska bygga vidare på den tradition som vi har, och det är också
              den andra punkten som OECD har i sitt förslag till hur vi ska
              kunna utveckla en innovationsstrategi i Sverige, att man bygger
              på innovativ upphandling i mer strategisk bemärkelse. Vi har väldigt
              mycket att lära och att jobba med i Sverige när det gäller det
              här, inte minst kommunernas upphandlingar. Det behövs en kunskapsuppbyggnad
              i Sverige för hur vi ska kunna utnyttja det här och driva fram
              det.
            </seg>
            <seg n="e9d80235">
              Innovativ upphandling är inte teknikupphandling av befintlig
              teknik i dag utan upphandling som innehåller forsknings- och utvecklingsmöjligheter.
              Det är det som är poängen, det är det som har varit styrkan i
              Sverige historiskt och det är det som vi behöver bygga mer av.
            </seg>
            <seg n="260d541c">
              Nu finns det tendenser och små skrivningar i propositionen om
              de här delarna, men de är inte tillräckligt starka, tycker jag.
            </seg>
            <seg n="a01182ee">
              Den tredje delen som ytterligare behöver förstärkas men som också
              finns med i detta är industriinstitutens verksamhet. Den behöver
              stärkas, framför allt deras arbete med att vara bryggan mellan
              akademin och industrin, liksom att den rollen behöver tydliggöras
              ytterligare. Våra grannländer, Finland framför allt och Tyskland,
              har betydligt starkare institutssatsningar än vad vi har i Sverige.
              Det finns anledning att titta lite grann på våra nordiska grannländer
              och hur de jobbar med det här. Ibland är vi lite självgoda och
              tror att vi sitter på lösningarna själva när det i verkligheten
              är så att många andra länder har kommit längre och har betydligt
              fler vassa idéer.
            </seg>
            <seg n="3ffa376b">
              Den sista delen som jag vill ta upp i mitt anförande är kapitalförsörjningen,
              alltså när man ska gå från forskningsresultat till idé, utveckling
              och kommersialisering. Vänsterpartiet har tidigare sagt att det
              borde finnas en investeringsfond, en riskkapitalfond. Vi är inte
              så säkra på det längre. Vi tror inte att det är brist på riskkapital,
              i alla fall inte statligt riskkapital, utan att det mer är fråga
              om att det behövs en samordning av var det ska användas, hur det
              ska användas och med vilken inriktning. Det behöver tydliggöras
              att det är i de absolut tidigaste faserna det behövs. Där alltså
              i det som man kallar dödens dal för att risken är så stor och
              där kapital behövs för att man ska kunna gå från idé till nästa
              fas för att se om det finns en kommersialiseringsmöjlighet finns
              det i dag inte någon aktör som går in, vare sig privat eller i
              det statliga riskkapitalet. Därför är det också viktigt att man
              kopplar forskningen och innovationsstrategin till att det finns
              medel för demonstrations- och pilotanläggningar.
            </seg>
            <seg n="ef889d53">
              Regeringen har också här förslag på att stärka den delen, det
              ska villigt medges. Vänsterpartiet har ytterligare medel i sitt
              förslag. Det är ingenting som vi har gjort bara för att vi ska
              vara duktigare än regeringen, utan det handlar faktiskt om att
              förslagen inte är tillräckliga, inte våra heller. Det behövs egentligen
              betydligt mycket mer. Finlands motsvarighet till Vinnova är dubbelt
              så stor, har dubbelt så starka muskler och är mycket mer avancerad
              än Sveriges Vinnova. Vi har anledning att fundera lite grann på
              det.
            </seg>
            <seg n="ac6d9158">
              Sammantaget tycker jag att regeringens förslag är ett steg i
              rätt riktning. Jag delar Rossana Dinamarcas synpunkter det finns
              förbättringspotential och behöver jobbas betydligt mycket mer
              för att vässa det här som handlar om forskning och innovation,
              som jag hade hoppats skulle vara en innovationsstrategi men inte
              är det.
            </seg>
            <seg n="4646cf73">
              Det finns anledning att återkomma till detta i framtiden. Det
              handlar om hur vi ska bygga vår välfärd i framtiden. Varifrån
              kommer de nya jobben, och var finns de nya, framtida företagen?
              Det är där forskningen är så viktig, men då måste det kopplas
              en innovationsstrategi till den.
            </seg>
          </u>
          <note type="speaker" n="1dd9dcee">
            Anf. 40 HANS ROTHENBERG (M):
          </note>
          <u who="hans_rothenberg_e60ec8" xml:id="i-0b0e5f4684bac415-0" n="ea36fd9b">
            <seg n="fcfaa192">
              Herr talman! Jag vill inleda med att yrka bifall till propositionen
              och avslag på motionerna. Sedan måste jag rikta en eloge till
              Kent Persson. Det var nästan som om det var en nymoderat som talade,
              men bara nästan. Mycket av det Kent Persson sade kan jag instämma
              i. Det hade varit svårt att begära replik på honom, om jag hade
              haft den möjligheten. Nog med lovsång och prisande för denna gång.
            </seg>
            <seg n="4764c946">
              Herr talman! År 2050 kommer jordens befolkning att bestå av 9
              miljarder människor. Vid samma tidpunkt beräknas Sverige ha 10,6
              miljoner invånare. Det är en dryg promille av hela världens befolkning.
              Den gemensamma utmaningen för oss ligger i en uthållig och effektiv
              försörjning av dessa människors behov av mat, medicin och andra
              livskvalitetshöjande tjänster och produkter. Det är tre områden
              där Sverige har stor kapacitet att kunna spela en viktig roll.
            </seg>
            <seg n="c187a95f">
              90 procent av världens tillväxt sker i dag utanför Europa, och
              en stor del av den utgörs av tjänster. Tjänsteexporten utgör en
              tredjedel av Sveriges samlade export. Sedan slutet av 1990-talet
              har Sveriges andelar på världsmarknaden för tjänster ökat kraftigt,
              och under den perioden är den årliga tillväxten i exporten av
              tjänster betydligt högre än genomsnittet för OECD-länder.
            </seg>
            <seg n="05d50b99">
              Innovationer av tjänster kommer att vara av yttersta vikt för
              Sveriges tillväxt och fortsatta konkurrenskraft som ledande exportnation.
              Men innovation riskerar nästan att bli ett buzz word, som det
              så modernt heter. Begreppet är dock alldeles för viktigt för att
              minimeras till detta. Alla talar om innovationer, men alla har
              inte riktigt klart för sig vad man menar med innovationer.
            </seg>
            <seg n="1af09d1a">
              I grunden är en innovation en ny idé, till exempel en produkt
              eller tjänst som visar sig lovande eller fungerar och som är ny.
              En innovation är resultatet av en utvecklingsprocess, och att
              använda ett existerande föremål på ett nytt sätt kan också vara
              en innovation. En innovation kan även vara att använda ett argument
              som man tidigare aldrig prövat men som visar sig fungera här och
              nu. Det tycker jag att Kent Persson visade ett gott exempel på
              tidigare.
            </seg>
            <seg n="7fe8cd03">
              Vad kan politiken göra för att främja, eller rent av undvika
              att förhindra, innovationer? Och vad bör politiken hålla sig borta
              från för att inte störa utvecklingen av innovationer? Innovationer
              uppkommer inte ur tomma intet, och de uppkommer heller inte ur
              politiskt beslutade program. Innovationer uppkommer ur människors
              förmåga att tänka fritt i toleranta miljöer där det är tillåtet
              att emellanåt göra fel, för att någon gång få möjlighet att lyckas
              desto mer. Jordmånen för att utveckla innovationer är mycket en
              attitydfråga, att se individen före strukturerna och släppa fram
              annorlundatänkarna.
            </seg>
            <seg n="c3f77f5e">
              Herr talman! Ett annat ord som används flitigt är samverkan.
              Det har nog varit ett av de vanligaste orden under hela den långa
              process som föregått forsknings- och innovationspropositionen
              och dagens debatt. Samverkan får inte heller bli ett uttryck som
              det bara talas om. Samverkan behövs. Forskningens globala infrastruktur
              står inför stora förändringar, särskilt inom det för Sverige så
              viktiga life science-området. 85 procent av innovationerna kommer
              till utanför den akademiska världen. Därför är det viktigt med
              nya kontaktytor mellan nyfikenhetsforskningen, den tillämpade
              forskningen och den rena inspirationsforskningen, den som uppfinnare
              ofta står för.
            </seg>
            <seg n="dd5c1089">
              Merparten av den riktigt spetsiga forskningen ligger dock inom
              akademierna. Det finns fler utvecklingsmöjligheter att samverka,
              till exempel genom adjungeringar och resursutbytesprogram mellan
              universitet och näringsliv. Det är viktigt att universiteten verkar
              för att koordinera och utveckla innovationsstöd tillsammans med
              externa aktörer. Det kan ske genom att öka kontaktytorna med omvärlden
              så att kvaliteten i utbildningarna höjs, kunskapsutbytet mellan
              parterna stärks och studenterna får arbetslivskontakter.
            </seg>
            <seg n="e0218702">
              Det fungerar i goda miljöer där det, som utbildningsministern
              nämnde, finns en stark, kreativ industri kopplad till ett universitet
              eller rent av till flera universitet. Det är i den miljön som
              samverkan uppstår naturligt, inte nödvändigtvis genom ett beslut
              kl. 16 i eftermiddag i denna kammare. Det ligger en utmaning för
              såväl akademier som näringsliv att också använda alumner i alla
              utbildningar för att kunna utveckla arbetsmarknadsanknutna inslag
              i utbildningen.
            </seg>
            <seg n="1927aabe">
              Herr talman! Ur goda idéer uppstår embryon till det som kan bli
              nya innovationer, men utan näring växer de inte till sig. Näringen
              består av nyfikenhet, energi och resurser i form av kapital. Någonstans
              i innovationsprocessen är det här man landar då politiken börjar
              ta plats. Goda idéer uppstår och muskler behöver sättas in. Då
              talar vi om 530 miljoner kronor. Det är någonstans där som den
              tidigare nämnda dödens dal uppstår, när det börjar bli svårt att
              få in kapital.
            </seg>
            <seg n="6fe8a8ec">
              Hur täpper man då till dödens dal? Det finns några varianter.
              I Sverige har vi Almi som ett nyttigt redskap, men det offentliga
              kapitalet kan också ha sina sidor. När staten går in tidigt, och
              kanske rent av lite senare i processen, trängs det privata kapitalet
              fram i finansieringskedjan. Då vet det privata kapitalet att det
              inte behöver ta risken och gå in tidigare i finansieringskedjan,
              precis det som vi vill att det fria kapitalet ska kunna göra.
              Kapital måste få goda möjligheter att byggas, liksom goda möjligheter
              att verka. Sverige är som framstående innovationsland i behov
              av fler privata aktörer som har kapital och är beredda att använda
              det. Kapital måste kunna byggas upp i Sverige.
            </seg>
            <seg n="a2061ded">
              Finns det beredskap för detta? Ja, bolagsskatten sänks, vilket
              är bra. Det är bra för att attrahera bolag som kommer till Sverige.
              Det är bra för att se till att bolag blir kvar i Sverige. Det
              sprider sig till underleverantörer och verksamheter därunder.
              Investeraravdraget införs. Det är ett utomordentligt inslag som
              bidrar till att täppa till dödens dal.
            </seg>
            <seg n="f76501b8">
              Men visst behövs det offentliga insatser som gör nytta där marknadens
              naturliga insteg ännu inte riktigt kommit i gång. Då, herr talman,
              spelar Almi och den tidigare Innovationsbron, som sedan den 1
              januari slagits samman till en enhet, roll. När det gäller tillgången
              till såddkapital och annat riskvilligt kapital har de möjlighet
              att gå in, alltså när ingen ännu velat gå in med privata enskilda
              medel.
            </seg>
            <seg n="246149f2">
              Utöver de konkreta insatser som tillförts i den nyligen antagna
              budgeten och i den proposition vi nu diskuterar har regeringen
              också presenterat en nationell innovationsstrategi. Innovationsstrategin
              handlar om att identifiera och åtgärda områden där det i dag finns
              hinder för innovation eller där Sverige uppvisar svagheter i internationella
              jämförelser. Det är en strategi som vi inte sett någon annan regering
              presentera tidigare. Strategin ska omsättas i konkreta insatser
              från regeringens sida men också bidra till att mobilisera andra
              aktörers insatser för att stärka innovationskraften i Sverige.
            </seg>
            <seg n="052319b2">
              Herr talman! Att tala länge och ingående om forskning och innovation
              kan vara oss förunnat i riksdagens kammare i dag. Men det är utanför
              dessa väggar som verkstaden tar vid, en verkstad som mår bäst
              av att låta fria tankar prövas mot verkligheten, med goda förutsättningar
              att frodas. Forsknings- och innovationspropositionen utgör tillsammans
              med regeringens innovationsstrategi två viktiga steg på vägen
              för att säkra Sveriges roll som konkurrenskraftig spelare på världsmarknaden.
            </seg>
            <seg n="b090eb40">
              Om 37 år är vi en och en halv miljon fler i Sverige och två miljarder
              fler på klotet. Mat för dagen och medicin för hälsan kommer att
              vara av yttersta vikt för dessa människor. I det sammanhanget
              kan och ska Sverige spela en viktig roll, och då är forsknings-
              och innovationspropositionen ett av många viktiga steg på vägen.
            </seg>
          </u>
          <note n="f3f746d7">
            I detta anförande instämde Johan Johansson, Cecilie Tenfjord-Toftby
            och Boriana Åberg (alla M).
          </note>
          <note type="speaker" n="7b241f25">
            Anf. 41 FINN BENGTSSON (M):
          </note>
          <u who="finn_bengtsson_40fb24" xml:id="i-95c0a00af117f210-0" n="d015db02" next="i-1b972cceb7c24f8d-0">
            <seg n="406ab374">
              Herr talman! Dagens betänkande backar upp en av årets statsbudgets
              viktigaste propositioner, den om alliansregeringens omfattande
              satsningar på forskning och innovation i Sverige, vilket är mycket
              glädjande och välkommet.
            </seg>
          </u>
          <note n="4de1e395">
            I betänkandet hanteras också ett fyrtiotal motionsyrkanden från
            den allmänna motionstiden, vilka samtliga föreslås avslås.
          </note>
          <u who="finn_bengtsson_40fb24" xml:id="i-1b972cceb7c24f8d-0" n="d015db02" prev="i-95c0a00af117f210-0">
            <seg n="7afa98c4">
              Eftersom hanteringen i utskottet varit denna, vill jag passa
              på att framhålla förslaget i motion Ub467 om att ge ett forskningsuppdrag
              till Linköpings universitet gällande den fortfarande fördolda
              och undermåligt utforskade verksamheten i Sverige av den forna
              östtyska säkerhetstjänsten Ministeriet för statssäkerhet, mer
              känt som Stasi.
            </seg>
            <seg n="551e4a9d">
              Utskottet föreslår avslag på motion Ub467 med motiveringen att
              forskning inom mindre, avgränsade områden inte är en fråga för
              riksdagen att besluta om.
            </seg>
            <seg n="71050b83">
              Herr talman! Låt mig i detta sammanhang uttrycka en avvikande
              mening till förmån för motivet till att riktat forskningsstöd
              avseende Stasis verksamhet i Sverige under modern tid trots allt
              bör ges.
            </seg>
            <seg n="268be976">
              Runt om i världen pågår arbete med att dokumentera brott begångna
              av totalitära regimer. Sverige är naturligtvis också förpliktat
              att delta aktivt i detta arbete. Det gäller inte minst sedan Europaparlamentet
              antagit en resolution om Europas samvete och totalitära ideologier
              där det står att läsa att tillgången till handlingar av personlig
              betydelse eller för vetenskaplig forskning fortfarande är orimligt
              begränsad i vissa medlemsstater 20 år efter att de kommunistiska
              diktaturerna i Central- och Östeuropa föll. Parlamentet uppmanar
              samtliga medlemsstater att göra en verklig kraftansträngning för
              att öppna arkiv, däribland dem som tillhörde de tidigare säkerhets-
              och underrättelsetjänsterna.
            </seg>
            <seg n="d032ac78">
              Jag vill därför påminna kammarens ledamöter om att nazismens
              brott i Sverige har granskats på liknande sätt med stöd av ett
              särskilt forskningsuppdrag som tilldelades Södertörns högskola
              och framgångsrikt genomfördes där.
            </seg>
            <seg n="f28530ad">
              Med samma logik, och baserat på ett unikt engagemang och kompetens
              i frågan om Stasi som forskare vid Linköpings universitet besitter,
              förefaller det rimligt att överväga att nu lösa problemen med
              det moraliska dilemma som Stasifrågan fortsatt innebär för Sverige
              genom att förlägga ett forskningsuppdrag av denna karaktär just
              till Linköpings universitet.
            </seg>
            <seg n="e622c8c5">
              Man bör naturligtvis vara mycket återhållsam med att från politiskt
              håll peka ut särskilda forskare eller lärosäten för en viss uppgift.
              Men i det aktuella fallet, som på grund av sin känsliga natur
              kräver att mycket erfarna forskare med särskilt gynnsamma förutsättningar
              tar sig an uppgiften på ett objektivt sätt, vill jag framhålla
              att den föreslagna forskargruppen har speciell erfarenhet av djupintervjuer
              i Tyskland med tidigare DDR-medborgare.
            </seg>
            <seg n="3582040f">
              Linköpings universitet har också av en ren tillfällighet den
              unika förmånen att i sin ägo ha ett bibliotek med omfattande material
              från myndigheter i forna Östberlin i DDR. Det skulle kunna användas
              för att i vissa fall kontrollera och verifiera uppgifter som återfinns
              i det svenska Säpomaterialet och som berör Stasis verksamhet i
              Sverige.
            </seg>
            <seg n="9094ae33">
              Herr talman! Skulle kammarens ledamöter senare i dag biträda
              utskottets förslag om avslag på motion Ub467 är det motionärernas
              ambition att försöka erbjuda ledamöterna att ta del av förutsättningarna
              för att i framtiden kanske biträda ett förslag till forskningssatsning
              kring Stasiverksamhet i Sverige i någon form av seminarieliknande
              verksamhet här i riksdagen.
            </seg>
          </u>
          <note n="a050878b">
            Överläggningen var härmed avslutad.
          </note>
          <note n="243ddb8f">
            11 § Forskning och innovation för ett långsiktigt hållbart energisystem
          </note>
          <note n="4fe4d536">
            Föredrogs
          </note>
          <note type="speaker" n="d00e4e7d">
            Anf. 42 INGEMAR NILSSON (S):
          </note>
          <u who="ingemar_nilsson_946b73" xml:id="i-c5f617abc17ef570-0" n="77318fdb" next="i-d3c55e36344d4079-0">
            <seg n="528fdd05">
              Herr talman! Den debatt vi nu ska inleda är om näringsutskottets
              betänkande nr 6. Det handlar om forskning och innovation för ett
              långsiktigt hållbart energisystem. Den utgör en naturlig förlängning
              av den debatt vi just har lyssnat på här i kammaren i dag om forsknings-
              och innovationspropositionen.
            </seg>
          </u>
          <note n="68efe3d0">
            Låt mig också inledningsvis från Socialdemokraternas sida yrka
            bifall till propositionen men också yrka bifall till reservationerna
            2 och 3 i betänkandet.
          </note>
          <u who="ingemar_nilsson_946b73" xml:id="i-d3c55e36344d4079-0" n="77318fdb" prev="i-c5f617abc17ef570-0">
            <seg n="5905a6c6">
              Herr talman! Vårt mål för den svenska energipolitiken är att
              trygga tillgången på el och annan energi med en produktion som
              har liten inverkan på hälsa, miljö och klimat och att göra det
              på internationellt konkurrenskraftiga villkor.
            </seg>
            <seg n="55e7d1b9">
              Precis så inledde jag debatten om näringsutskottets betänkande
              om program för energieffektivisering som vi hade här i kammaren
              för lite drygt tre månader sedan. Det kändes som att det fungerade
              då, och det känns som att det gör det i dag också som inledning
              till den här debatten, för precis så är det.
            </seg>
            <seg n="640fc675">
              Vi socialdemokrater vill arbeta för en energipolitik som bidrar
              till omställningen av dagens energisystem till ett långsiktigt
              hållbart energisystem. Det ska vara tryggt, ekologiskt och ekonomiskt
              hållbart.
            </seg>
            <seg n="b610ba9b">
              Herr talman! Utgångspunkterna för detta kunde ha varit sämre.
              Sverige har bra och i många avseenden naturliga förutsättningar
              för förnybar energi med god tillgång på vind, vatten, sol och
              skog. Den förnybara energin har en mycket stor potential att byggas
              ut under lång tid framöver.
            </seg>
            <seg n="ba91b04e">
              All svensk energi kan på sikt komma från förnybara källor. Det
              är snarast en fråga om vilja, politisk vilja, om så blir fallet.
              Att ställa om samhället och energisystemet i en mer hållbar riktning
              är en utmaning men också en möjlighet. Genom investeringar i infrastruktur,
              bostäder och förnybar energi möjliggör och underlättar vi för
              människor och företag att göra klimatsmarta val samtidigt som
              nya jobb skapas.
            </seg>
            <seg n="b0ea1e7e">
              Vi kan välja att göra det nu och vara med och driva på utvecklingen,
              eller så kan vi välja att skjuta på problemet, förvärra situationen
              och hamna på efterkälken. Vi kan välja den fega varianten att
              skicka notan till kommande generationer, barn och barnbarn. Klimatproblemen
              finns här och nu, och de är allvarliga. Men genom en offensiv
              politik kan vi göra skillnad.
            </seg>
            <seg n="df6422d5">
              Egentligen har kanske möjligheterna aldrig varit större än vad
              de är just nu att lösa de utmaningar och svårigheter som ligger
              framför oss. En mycket stor del av de kunskaper, den teknik och
              de resurser som krävs finns. Det är bevisligen dyrare att inte
              göra klimatomställningen än att göra den. Men det är bråttom,
              och det kräver politiskt mod.
            </seg>
            <seg n="53b7291f">
              Vi vill att Sverige återigen ska visa vägen i energipolitiken,
              och då är forsknings- och innovationspolitik på detta område i
              det närmaste helt avgörande.
            </seg>
            <seg n="904b74a7">
              Herr talman! Vi socialdemokrater har, trots den kritik vi riktar
              mot regeringens energipolitik, beslutat oss för att i det här
              fallet tillstyrka den proposition som nu ligger om forskning och
              innovation för ett långsiktigt hållbart energisystem.
            </seg>
            <seg n="2ea96449">
              Frågan man kan ställa sig blir naturligtvis: Varför då? Precis
              som vi gett uttryck för i andra sammanhang har vi mer ambitiösa
              mål och visioner för klimat- och energipolitiken än den nuvarande
              regeringen har. Det är därför vår uppfattning att de energi- och
              klimatmål som riksdagen har beslutat om är för lågt satta och
              att regeringens långsiktiga prioriteringar och visioner bör ändras.
            </seg>
            <seg n="0044f908">
              Låt mig ta några exempel. Vi socialdemokrater vill ha 25 procent
              effektivare energianvändning till 2020, och vi vill minska energianvändningen
              i bostäder med 30 procent till 2020. Vi vill höja målet till 30
              terawattimmar ny förnybar el till 2020 och till minst 55 terawattimmar
              till 2030. Vi vill också öka utbyggnaden av både biokraftvärme
              och vindkraft.
            </seg>
            <seg n="48ad142e">
              Formuleringen i propositionen är att förslaget till mål för forskning
              och innovation på energiområdet ska bidra till att de uppställda
              målen för klimat- och energipolitiken nås. Vi kan ställa upp på
              den formuleringen.
            </seg>
            <seg n="34e435df">
              Målet för forskning och innovation på energiområdet behöver därför
              inte ändras om och när riksdagen beslutar om mer ambitiösa mål
              för energi- och klimatpolitiken, i linje med vad vi förordar,
              men inriktningen för forskningen kommer då att förändras.
            </seg>
            <seg n="8957f3a1">
              Herr talman! Statens engagemang i den tillämpade energiforskningen
              har av många upplevts som osäkert på senare tid. Vi välkomnar
              i sig att man nu ger besked om energiforskningen de kommande åren.
              Problemet är som sagt att ambitionsnivån är för låg.
            </seg>
            <seg n="b5f81c39">
              En mer offensiv klimat- och energipolitik innebär som nämnts
              utmaningar men också stora möjligheter. Möjligheten att skapa
              nya jobb finns bland annat där. Men vi möter också många företag
              inom miljöteknikbranschen som vittnar om att det är svårt att
              i dag finansiera alla idéer och det sista steget, som det talades
              om tidigare, från idén till produktion i full skala.
            </seg>
            <seg n="74fb6706">
              Genom ett statligt investeringsprogram ökar chanserna för att
              flera viktiga innovationer realiseras som i sig leder till fler
              företag och fler nya jobb.
            </seg>
            <seg n="f404c507">
              Därför har vi bland annat i vår budgetmotion föreslagit ett nytt
              stöd för klimatinnovationer på 250 miljoner kronor för innevarande
              år, där förutom kommuner även företag och ideella organisationer
              eller alla tillsammans kan få stöd för bland annat forskningsprojekt.
              Huvudinriktningen ska vara effektiva åtgärder för att långsiktigt
              minska utsläppen av växthusgaser. På så sätt ges också svenska
              företag möjlighet att pröva ny teknik i full skala, vilket stimulerar
              bland annat framtida svensk export.
            </seg>
            <seg n="3f11cef9">
              Herr talman! Energisystemets framtida utformning är en nyckelfråga
              för ett hållbart och resurseffektivt samhälle. Man kan nog utan
              överdrift påstå att energipolitiken är ett strategiskt politikområde
              för samhällsutvecklingen. Från vår sida har vi tydligt pekat på
              vikten av att satsa på strategisk samverkan och också avsatt resurser
              för detta. Här på energipolitikens område ser vi socialdemokrater
              stora utvecklingsmöjligheter och önskar att regeringen gjorde
              samma sak.
            </seg>
          </u>
          <note type="speaker" n="8b27d0c1">
            Anf. 43 LISE NORDIN (MP):
          </note>
          <u who="lise_nordin_7a122f" xml:id="i-4f94b3974a76fe4f-0" n="b370e319">
            <seg n="c574b4e0">
              Herr talman! Energiforskningen är en grundbult för att lösa de
              samhällsutmaningar vi står inför. Miljöpartiet tycker att forskningen
              ska styras med tydligare visioner men färre detaljer.
            </seg>
            <seg n="ff6881fd">
              Alliansen föreslår att det övergripande målet för forskning och
              innovation på energiområdet ska vara att insatserna inriktas så
              att de kan bidra till energi- och klimatmålen. Det är bra. Problemet
              är att regeringens mål är för lågt ställda och otydliga om i vilken
              riktning vi ska gå. Det saknas mål för hur vi ska klara en hållbar
              energiomställning.
            </seg>
            <seg n="ba3e38dc">
              Allianspartierna skriver i det betänkande vi i dag diskuterar:
              Sverige kan omöjligen fokusera på allt och behöver göra strategiska
              val och prioriteringar som tar till vara Sveriges förutsättningar.
              Men man misslyckas att göra de strategiska val som behövs därför
              att allianspartierna är oeniga om målet för den svenska energipolitiken.
            </seg>
            <seg n="2feb6e17">
              Miljöpartiet, Socialdemokraterna och Vänsterpartiet föreslår
              i dag i en gemensam reservation att utgångspunkten för energiforskningen
              ska vara att nå målet om ett helt förnybart energisystem. Vi tror
              på ett fossilfritt samhälle och att 100 procent förnybar energi
              är vägen dit.
            </seg>
            <seg n="af0f8b50">
              Det är glädjande att Energimyndigheten på eget initiativ nu har
              beslutat att utreda hur Sverige kan nå ett hållbart och därmed
              helt förnybart energisystem. När varken energiminister Anna-Karin
              Hatt eller näringsminister Annie Lööf har gett några besked om
              att utreda 100 procent förnybart är det tur att vi har en myndighet
              som tar det ansvaret. Det bästa hade varit om regeringen gett
              ett uppdrag om att utreda 100 procent förnybart, men tack vare
              att myndigheten har resurser att besluta om utredningar som är
              viktiga för den egna verksamheten får vi nu till stånd den utredning
              som Miljöpartiet, Socialdemokraterna och Vänsterpartiet krävde
              före jul.
            </seg>
            <seg n="a2335b03">
              För att skattebetalarnas pengar ska komma till bästa nytta i
              forskningen är det viktigt att politiken fattar beslut om i vilken
              riktning vi ska gå. När Internationella energibyrån, IEA, nyligen
              presenterade sin utvärdering av svensk energipolitik stod det
              klart att Sverige saknar en plan för den långsiktiga energipolitiken.
            </seg>
            <seg n="e5f11433">
              Chefen för IEA sade att det är hög tid för en tydlig politik
              mot bakgrund av att den första svenska reaktorn av åldersskäl
              behöver avvecklas 2022 och den sista 2030. En skarp fråga från
              IEA riktades mot den svenska regeringen: What are you going to
              do? Vad ska ni göra?
            </seg>
            <seg n="47036bc9">
              Tre oppositionspartier har presenterat ett tydligt mål för energipolitiken
              och därmed för forskningen. Den sittande regeringen har ännu inte
              gett något svar.
            </seg>
            <seg n="a4b10b4b">
              Genom att ge forskningsresurser till osäker kärnkraftsteknik
              försenas förstås utvecklingen av teknik för energieffektivisering
              och förnybara energikällor.
            </seg>
            <seg n="bf295a1b">
              Sverige ligger ganska långt fram vad gäller forskning och utveckling
              av förnybar energiteknik trots att anslagen är ganska låga jämfört
              med i många andra länder. Vi har duktiga forskare och innovatörer,
              men deras förutsättningar behöver förbättras. Förutom en tydlig
              inriktning saknas test- och demonstrationsanläggningar för att
              goda idéer ska kunna utvecklas och börja användas.
            </seg>
            <seg n="5c5c0c86">
              I stället för att ge en tydlig inriktning för energiforskningen
              har allianspartierna fokuserat på att tricksa med anslagsnivåerna.
              I budgeten för 2012 lade regeringen drygt 1,3 miljarder kronor
              på energiforskning. För 2013 planerade regeringen först att bara
              satsa drygt en miljard, alltså en rejäl sänkning. Men en vecka
              innan budgeten presenterades i höstas meddelades en höjning i
              nivå med det tidigare anslaget till 1,3 miljarder. Slutsatsen
              av allt tricksande var alltså att anslagsnivån för energiforskning
              är densamma som tidigare år.
            </seg>
            <seg n="05d038de">
              Detta är inte första gången som regeringen föreslår en sänkning
              av en budgetpost och sedan låtsas höja när man återgår till den
              tidigare nivån. Detta tycks ha satts i system på miljö- och energiområdet.
              Förutom att det är ohederligt skapar det en ryckighet och en osäkerhet
              hos forskningen och inom energibranschen.
            </seg>
            <seg n="fb767b89">
              Forskning och innovation för ett långsiktigt hållbart energisystem
              behöver tydliga spelregler och ett tydligt mål om 100 procent
              förnybar energi.
            </seg>
          </u>
          <note n="b27c9323">
            Herr talman! Jag yrkar bifall till reservation 3.
          </note>
          <note type="speaker" n="815fd132">
            Anf. 44 JOSEF FRANSSON (SD):
          </note>
          <note n="78fe5db9">
            Herr talman! Jag vill börja med att yrka bifall till Sverigedemokraternas
            reservation nr 4.
          </note>
          <u who="josef_fransson_030758" xml:id="i-43965d9c911fac91-0" n="5473117d" prev="i-d004379f2932df62-0">
            <seg n="3479e2e8">
              Inledningsvis vill jag också säga att mitt inledningsanförande
              kan komma att ta något längre tid än sex minuter.
            </seg>
            <seg n="59ea3032">
              Jag brukar benämna mig själv teknikoptimist. Både i mitt yrkesverksamma
              liv och genom studier har jag sysslat med teknik i olika former,
              och man upphör aldrig att imponeras av människans förmåga att
              uppfinna och utveckla produkter och arbetsmetoder. Teknik och
              utveckling kan lösa mängder av problem, förbättra vardagen för
              människor, skapa välstånd och förbättra för natur och miljö. Möjligheterna
              tycks många gånger vara gränslösa.
            </seg>
            <seg n="1b32cfde">
              När det gäller energipolitiken är det många som önskar ett 100-procentigt
              förnybart energisystem det har vi hört inte minst i det tidigare
              anförandet vilket inbegriper att man ska avveckla kärnkraften.
              Detta ingår också som en vision i den gemensamma reservationen
              från Socialdemokraterna, Vänsterpartiet och Miljöpartiet. Jag
              har vid flera tillfällen varit uppe i denna talarstol och diskuterat
              kärnkraft kontra förnybart. Men för att angripa frågan ur ett
              något nytt perspektiv från min sida skulle jag vilja börja med
              att säga att 100 procent förnybart är teoretiskt möjligt. Tekniken
              sätter egentligen inte några gränser för detta.
            </seg>
            <seg n="bb5bb089">
              Det är naturligtvis fullt möjligt rent tekniskt att fylla hela
              Sverige med vindsnurror och solpaneler för att motsvara vårt lands
              energibehov, även om dessa energislag inte nödvändigtvis levererar
              vid de tillfällen då strömmen behövs. Det är naturligtvis möjligt
              att integrera vårt elnät med både Europa och andra världsdelar
              för att på marginalen dämpa de svängningar som uppstår av dessa
              väder- och årstidsberoende energislag. Det är naturligtvis också
              rent tekniskt fullt möjligt att lagra den ström vi inte för ögonblicket
              gör av med till senare tillfälle med hjälp av till exempel pumpkraftverk
              eller andra uppfinningar.
            </seg>
            <seg n="58e62088">
              Tekniken finns redan i dag, och den är fullt tillämpbar. Men
              frågan man måste ställa sig är: Vad kostar det? Vad kostar det
              i pengar, och vad kostar det i miljö?
            </seg>
            <seg n="f5966d49">
              Ska man någorlunda begripa energipolitiken är det fundamentalt
              att förstå att kärnkraften inte är direkt utbytbar mot vind- och
              solkraft, eftersom dessa energislag inte fungerar som baskraft,
              utan att man kompletterar med en rad andra investeringar. De enda
              energislag som rakt av kan ersätta kärnkraften är vatten, gas,
              olja och kol. Det är vad vi har att tillgå.
            </seg>
            <seg n="5a600945">
              Ska man däremot ersätta baskraften med så kallad förnybar energi
              måste det bland annat investeras enormt i elnäten för att förbättra
              överföringskapaciteten, både inom Sverige och ut till omvärlden.
              Vidare måste man ofrånkomligen bygga upp en gigantisk industriell
              förmåga att lagra energi för senare användning.
            </seg>
            <seg n="4a350463">
              Herr talman! Överföring av elektricitet över långa sträckor ger
              energiförluster. Det gäller alla typer av överföringstekniker,
              även om förlusterna naturligtvis varierar med olika tekniker.
              Lagring av energi ger också upphov till förluster, och de ska
              nog räknas i tiotals procent. Ska vi ersätta 65 terawattimmar
              kärnkraftsel måste vi kanske bygga uppåt 7580 terawattimmar förnybart.
              Ska man räkna i vindkraft handlar det sannolikt om tiotusentals
              ytterligare vindsnurror jämfört med i dag.
            </seg>
            <seg n="20d3e093">
              Solkraften väljer jag att fortsättningsvis räkna bort ur ekvationen.
              De vansinnesförslag som finns gällande storskalig satsning på
              solkraft har jag redan kritiserat här i kammaren, så det får räcka
              tills vidare.
            </seg>
            <seg n="f2a584b3">
              I detta betänkande föreslår inte helt förvånande en koalition
              av Socialdemokraterna, Vänsterpartiet och Miljöpartiet mer forskning
              på lagring av energi. Det är begripligt med tanke på att lagringsförmåga
              är en absolut nödvändighet om man ska realisera ett avvecklande
              av kärnkraften och ersätta densamma med så kallat förnybart.
            </seg>
            <seg n="e8a481b9">
              Dagens kärnkraft levererar vid ett maxuttag runt 9 000 megawatt.
              Dagar då det inte blåser kan vi med dagens överföringskapacitet
              åtminstone i teorin importera en bit över hälften av den förlust
              som ett avvecklande av kärnkraften skulle innebära. Men det bygger
              på att kringliggande länder har ett överskott som de kan och vill
              sälja till Sverige, för satsar även de storskaligt på vindkraft
              kommer de oftast att ha elunderskott samtidigt som Sverige. I
              realiteten kommer vi i huvudsak att importera kraft från gas och
              kol.
            </seg>
            <seg n="0ff64ae9">
              Jag har försökt fördjupa mig när det gäller lagring av energi
              och ska försöka föra ett principiellt resonemang för att försöka
              avtäcka vilka utmaningar vi står inför vid 100 procent förnybart.
            </seg>
            <seg n="a8d32f93">
              Situationen stipulerar att jag tvingas höfta lite grann. Enligt
              de beräkningar och bedömningar som jag har gjort kommer vi att
              behöva investera i en generatorkapacitet på ungefär 4,5 gigawatt
              i anslutning till de lagringsmedier vi väljer att lagra energin
              i. Denna generatoreffekt motsvarar då hälften av dagens kärnkraftverk
              och skulle ha som syfte att generera el under de dagar då det
              inte blåser tillräckligt, givetvis kompletterad med den import
              som jag pratade om tidigare, som också är nödvändig.
            </seg>
            <seg n="89e351d9">
              Dagar då vindkraften står stilla utgår jag alltså från att vi
              importerar 4,5 gigawatt och använder lagrad energi med 4,5 gigawatt.
              Denna kapacitet bedömer jag vara ett minimum om inte Sverige ska
              stanna under årets kallaste månader.
            </seg>
            <seg n="279f37db">
              När vi väl har de här generatorerna på plats, med den installerade
              effekten på 4,5 gigawatt, måste de drivas av något: energi som
              vi på något vis har lagrat. Nu är vi här i dag för att diskutera
              forskning, så givetvis förstår jag att den forskning som föreslås
              av vänsteroppositionen gäller något annat än denna lägesenergi,
              när man ska pumpa upp vatten och använda gravitationen för att
              utvinna energin igen. Problemet är dock att vi oavsett vilken
              teknikform vi använder har fysikens lagar att förhålla oss till.
              Därför vill jag hålla mig kvar lite grann vid pumpkraftverk, för
              att sätta de här utmaningarna i perspektiv.
            </seg>
            <seg n="ecc10d6e">
              Dessa installerade 4,5 gigawatt i effekt måste, som alla förstår,
              kunna leverera el under ett antal dagar när vinden blåser snålt.
              Det är faktiskt inte ovanligt att landets alla vindkraftverk levererar
              nära noll under tre fyra dagars tid. Därför måste vi sannolikt
              kunna lagra energi motsvarande en halv terawattimme.
            </seg>
            <seg n="298a373e">
              De flesta känner nog till vattentornet i Örebro som har fått
              smeknamnet Svampen. Det är ett ganska imponerande bygge och lite
              av en turistattraktion. Det tornet är 50 meter högt och rymmer
              9 000 kubikmeter vatten. För att lagra energi motsvarande en halv
              terawattimme i torn av Svampenmodell måste vi pumpa upp ca 4 miljarder
              kubikmeter vatten. Det motsvarar ungefär 450 000 vattentorn. Det
              är en siffra att suga lite grann på. Skulle man ställa 450 000
              Örebrosvampar packade på en rad skulle sträckan bli 2 300 mil.
              Man skulle också kunna jämföra vattenvolymen med 7 000 Globen
              eller varför inte en fjärdedel av allt vatten i Mälaren.
            </seg>
            <seg n="b284765a">
              Nu tänker nog några av er att ingen föreslår att vi ska bygga
              450 000 vattentorn i Sverige. Men låt detta vara en illustration
              till vilka utmaningar det innebär att ställa om till 100 procent
              förnybart. Ingen kan ju ändra fysikens lagar inte ens Miljöpartiet.
              Oavsett vilken lagringsteknik forskningen kommer fram till kommer
              det att gå åt enorma summor pengar, ofantliga mängder stål och
              vidunderliga mängder cement för ett genomförande. Lika enorma
              kommer påfrestningarna att bli på miljön.
            </seg>
            <seg n="e8dcbb39">
              Den fullkomligt brutala miljöförstöring som det skulle innebära
              att ställa om till 100 procent förnybart i energisektorn kommer
              jag och Sverigedemokraterna aldrig att ställa oss bakom aldrig
              någonsin. Jag hoppas också att miljömedvetna väljare straffar
              ut de miljövandaler som förespråkar sådant ofog från Sveriges
              riksdag.
            </seg>
            <seg n="add1eec0">
              Herr talman! Efter denna lilla räkneövning skulle jag vilja avsluta
              med att tala om vad Sverigedemokraterna faktiskt vill, även om
              jag tycker att det är av yttersta vikt i sammanhanget att kritisera
              den intellektuella härdsmälta som är bärande i svensk energipolitik.
            </seg>
            <seg n="2aa6488f">
              Till skillnad från många partiföreträdare här i kammaren tycker
              jag och Sverigedemokraterna att det är en dålig idé att förespråka
              förändringar i energisystemet som innebär en näst intill oöverskådlig
              miljöförstöring och dessutom höjda elpriser med flera hundra procent.
              Jag och Sverigedemokraterna tycker i stället att man ska föra
              en politik som tar ansvar för landet och dess befolkning. Då är
              det mer rimligt att föra en politik för att sänka elpriserna och
              värna miljön.
            </seg>
            <seg n="b17b2426">
              Vill man människor väl ska man inte strypa tillgången på el.
              Visionen måste handla om att ge landets medborgare ett överflöd
              av ren, billig och leveranssäker el.
            </seg>
            <seg n="541cdab5">
              Därför ligger vårt fokus på att skapa förutsättningar för att
              göra kärnkraften ännu renare, ännu mer säker och ännu mer effektiv.
              Alla möjligheter finns. Här är utvecklingspotentialen enorm för
              att skapa tillväxt och välstånd. Inte minst skulle vi kunna bli
              en storexportör av kärnkraftsteknik. Många pratar om generation
              4-kärnkraftverk, men varför begränsa sig till det? Jag hoppas
              att under min livstid få uppleva både generation 5 och generation
              6, gärna utvecklade av svenska ingenjörer.
            </seg>
          </u>
          <note type="speaker" n="278e1d27">
            Anf. 45 LISE NORDIN (MP) replik:
          </note>
          <u who="lise_nordin_7a122f" xml:id="i-4f94b3974a76fe4f-1" n="b370e319">
            <seg n="2be80faf">
              Herr talman! Jag kan konstatera att Josef Fransson från Sverigedemokraterna
              inte saknar fantasi i energidebatten. Men jag tycker att det saknas
              en hel del relevanta fakta.
            </seg>
            <seg n="cbd9ca96">
              För inte så länge sedan lyfte Josef Fransson upp ungefär samma
              skräckscenario om förnybar energi. Jag noterar att han sedan dess
              inte har läst de forskningsrapporter som jag hänvisade till som
              svar på hans frågor.
            </seg>
            <seg n="fe2f81e4">
              Professor Lennart Söder på KTH har nyligen utrett hur Sverige
              skulle kunna nå ett elsystem helt baserat på förnybara energikällor.
              Den utredningen heter jag hoppas att Josef Fransson noterar det
              nu: På väg mot en elförsörjning baserad på enbart förnybar el
              i Sverige .
            </seg>
            <seg n="d3a3581b">
              Där fastslår Lennart Söder att Sverige kan nå 100 procent förnybart
              elsystem med dagens reglerkraft och med dagens infrastruktur samt
              att kostnaden, om någon, blir enstaka ören per kilowattimme. Han
              räknar på att Sverige kan nå ett mål om 100 procent förnybart
              genom vind och sol med dagens system och dagens teknik.
            </seg>
            <seg n="9de08844">
              Josef Fransson ägnar sig också åt en egen kalkyl av vad det skulle
              innebära för Sverige om vi skulle ersätta kärnkraften. Frågan
              var: Hur kan vi ersätta 65 terawattimmar kärnkraft?
            </seg>
            <seg n="dcae5a31">
              Jo, det skulle faktiskt räcka med att Sverige når det nationella
              vindkraftsmål på 30 terawattimmar som den här riksdagen står bakom
              och når den lönsamma besparingspotential som den statliga Energieffektiviseringsutredningen
              fastslog redan 2008. Det räcker alltså med att nå det nationella
              målet för vindkraft och den lönsamma besparingen för energieffektivisering
              för att nå 100 procent förnybar energi. Det är ingen rocket science.
            </seg>
            <seg n="0d9cf615">
              Vi ser att det runt om i världen är den förnybara energin som
              växer snabbast eftersom den är mest konkurrenskraftig. Det är
              en väldigt tydlig signal som den här riksdagen och även Sverigedemokraterna
              behöver ta del av.
            </seg>
          </u>
          <note type="speaker" n="7d6221bd">
            Anf. 46 JOSEF FRANSSON (SD) replik:
          </note>
          <note n="869ddc1e">
            Herr talman! Tack, Lise Nordin, för frågorna!
          </note>
          <u who="josef_fransson_030758" xml:id="i-43965d9c911fac91-1" n="5473117d" prev="i-d004379f2932df62-1">
            <seg n="dba253e1">
              När det kommer till reglerkraften säger man att vi med dagens
              reglerförmåga klarar att ersätta kärnkraften med vindkraft. Jag
              håller inte med. Jag tycker att det är ett absurt påstående. Jag
              menar att det inte räcker ens för 30 terawattimmar vindkraft.
            </seg>
            <seg n="48796022">
              Sedan ska man inte glömma att reglerkraften i Sverige inte används
              bara av konsumenter och producenter i Sverige, utan den är också
              eftertraktad i utlandet. Vi bär till exempel upp delar av Danmarks
              reglerförmåga för danskarnas extrema vindkraftssatsning.
            </seg>
            <seg n="5505bc4a">
              Sedan frågar jag mig varför vi ska begränsa människors möjligheter
              att använda elström. Vill vi inte utveckla svensk industri och
              välfärd? Energitillgången är så pass hårt knuten till välfärden.
              Ska vi då inte försöka göra energin billigare och ge mer ren energi
              till folket? Jag tycker att ni blir lite grann svaret skyldiga
              när det gäller hur ni har tänkt lagra energin. Ni föreslår själva
              i betänkandet att den ska lagras, och då antar jag att ni har
              tänkt åtminstone något på hur mycket som ska lagras och hur det
              ska gå till. Några tankar kring detta måste ni ändå ha. Det kunde
              du gärna få resonera lite grann om.
            </seg>
          </u>
          <note type="speaker" n="36784b4a">
            Anf. 47 LISE NORDIN (MP) replik:
          </note>
          <u who="lise_nordin_7a122f" xml:id="i-4f94b3974a76fe4f-2" n="b370e319">
            <seg n="7b67dc14">
              Herr talman! Jag hoppas att Josef Fransson bokar en tid med någon
              av de professorer som jobbar med just frågan hur Sverige kan ställa
              om till ett helt förnybart energisystem.
            </seg>
            <seg n="81b4a872">
              Jag noterar att Josef Fransson tycks ha missat det faktum att
              vindkraften levererar som allra mest när vi behöver den som mest.
              Det är kalla vinterdagar som vindkraften ger allra mest el. Vindkraften
              har de senaste åren levererat mer stabilt än vad kärnkraften i
              Sverige har gjort. Har Sverigedemokraterna noterat att Ringhals
              2 häromdagen snabbstoppades för att man upptäckte ett läckage
              som man inte visste var det var? Det är kärnkraften som gör det
              svårt för den svenska reglerkraften att ge en leverans som är
              tillförlitlig och stabil.
            </seg>
            <seg n="9fd9f6f0">
              I Finland försöker man nu bygga ny kärnkraft. I Europa är det
              bara på två platser det byggs ny kärnkraft, och det är Frankrike
              och Finland. Bygget i Finland är nu sex år försenat. Priset på
              prislappen är ungefär tre gånger så högt som man beräknade när
              man startade bygget. När kärnkraftverket Olkiluoto 3 är klart
              kommer det att leverera el som är dyrare än dagens vindkraftsel.
            </seg>
            <seg n="3bdef91c">
              Påståendet att kärnkraftsel är billig är absurt. Det visar alla
              de försök runt om i världen där man nu bygger ny kärnkraft. Vi
              nåddes nyligen av nyheten att det bolag som ska bygga ny kärnkraft
              i England kräver enorma statliga subventioner för att det över
              huvud taget ska bli lönsamhet i försöket.
            </seg>
            <seg n="4182e691">
              Vad gäller energieffektivisering säger det sig väl självt att
              det är mer konkurrenskraftigt om Sverige kan framställa en produkt
              med mindre energi. Ett tydligt exempel i den svenska debatten
              är Volvo, som upptäckte att deras konkurrenter i Belgien tillverkade
              en bil med hälften så mycket el. Det är klart att det är en konkurrensnackdel
              för Sverige om vi fortsätter att slösa energi. Miljöpartiet tycker
              att det behövs tydligare politiska styrmedel för att använda energin
              mer effektivt.
            </seg>
          </u>
          <note type="speaker" n="cca9731a">
            Anf. 48 JOSEF FRANSSON (SD) replik:
          </note>
          <u who="josef_fransson_030758" xml:id="i-e92df3b6247d3cc9-0" n="5473117d">
            <seg n="7ae43291">
              Herr talman! Det är intressant att Miljöpartiet börjar tala om
              nationalekonomi och företagsekonomi och konstaterar att det är
              billigare att använda lite energi. Det är klart att det är, men
              låt därför marknadskrafterna avgöra hur mycket energi de behöver
              använda för att göra en produkt på det mest energieffektiva och
              ekonomiska sättet! Ge dem den energi de behöver, så får de avgöra
              det själva.
            </seg>
            <seg n="485be856">
              Anledningen till att svensk kärnkraft har varit väldigt otillförlitlig
              vi ligger långt efter Finland när det gäller tillförlitlighetsgraden
              och tillgänglighetsgraden för vår kärnkraft är naturligtvis den
              mycket tragiska politik som länge har förts här i landet, där
              kärnkraften har levt under ett nedläggningshot. Då har man inte
              velat intressera sig för att investera i moderniseringar, underhåll
              och så vidare. Det är väl en ganska naturlig följd av det.
            </seg>
            <seg n="509bb9bf">
              Sedan har jag ett påpekande som är ganska viktigt och som Lise
              Nordin faktiskt behöver ta med sig hem. Det är en stor missuppfattning
              från Lise Nordins sida när hon säger att vindkraften levererar
              som bäst de absolut kallaste dagarna. Det är helt fel. Jag sitter
              och gör diagram det är bara att gå in på Svenska Kraftnäts statistik
              och titta hur det ser ut. Man kan göra egna diagram i Excel. Det
              är mycket enkelt.
            </seg>
            <seg n="28db28e0">
              Sanningen är förvisso den att vindkraften levererar mer vintertid,
              när det är kall luft ute med högre luftdensitet. Så är det absolut.
              Men titta hur det ser ut de dagar då vi gör av med allra mest
              energi, när vi har de riktiga topparna och har kallt ute! Då ligger
              vindkraften nära noll. Gå in och titta, ska du få se!
            </seg>
          </u>
          <note type="speaker" n="ed1b9233">
            Anf. 49 KENT PERSSON (V):
          </note>
          <u who="kent_persson_d7bdf7" xml:id="i-cde60fbf92990d1d-1" n="32c38eaa">
            <seg n="275f2879">
              Herr talman! Jag börjar med att yrka bifall till reservation
              3. Jag tänker inte hålla något långt anförande. I stort instämmer
              jag i det Lise sade i sitt anförande.
            </seg>
            <seg n="4af63cbb">
              Det finns mycket i propositionen som egentligen är bra. Vänsterpartiet
              har motionerat därför att vi har en annan målsättning med energipolitiken.
              Vi vill se en energipolitik som baseras på 100 procent förnybart.
              Det är därför vi har motionerat.
            </seg>
            <seg n="9f1bb0f2">
              Vi pratade också om vikten av samarbete mellan de olika forskningsfinansiärer
              som finns. Det räcker inte med bara ett informationsutbyte, som
              regeringen föreslår i propositionen, utan här behövs ett tydligt
              ansvar. Vi anser att det är energimyndigheterna som behöver ha
              ansvaret för att starta samverkansprogram. Vi lyfter också fram
              vikten av att det finns resurser avsatta för test- och demonstrationsanläggningar,
              för att man ska kunna förverkliga de forskningsresultat som förhoppningsvis
              kommer fram.
            </seg>
            <seg n="bdbdfe4c">
              Jag nöjer mig med detta. Jag har varit här i kammaren i flera
              timmar nu och känner mig lite mör.
            </seg>
          </u>
          <note type="speaker" n="e7ccffe2">
            Anf. 50 MATS ODELL (KD):
          </note>
          <note n="1c17bf51">
            Herr talman! I näringsutskottets betänkande NU6 behandlar vi
            propositionen Forskning och innovation för ett långsiktigt hållbart
            energisystem och ett antal motioner som väcktes med anledning
            av denna proposition samt två motioner från den allmänna motionstiden.
          </note>
          <u who="mats_odell_8b8cfa" xml:id="i-e951dce28d1fa02c-0" n="8bfb6337" prev="i-6ebad80c264f308a-0">
            <seg n="4f1576d3">
              Tanken med energipolitiken är att skapa villkor för en effektiv
              och hållbar energianvändning och en kostnadseffektiv energiförsörjning.
              Målet är att energiförsörjningen ska ha så låg inverkan på hälsa,
              miljö och klimat som möjligt och samtidigt bidra till omställningen
              till ett mer hållbart samhälle. Det är på så sätt som energipolitiken
              också främjar en god ekonomisk och social utveckling i hela Sverige.
            </seg>
            <seg n="2df73b9c">
              I dag debatterar vi emellertid den svenska energiforskningen.
              Denna forskning bör riktas in mot ekologisk hållbarhet, konkurrenskraft
              och försörjningstrygghet. Energiforskningen är en viktig, integrerad
              del av den svenska energipolitiken. Den är avgörande för om vi
              kommer att nå den utveckling på energiområdet som vi önskar. Därför
              är det också angeläget att energiforskningens mål knyts till de
              uppsatta målen för klimat- och energipolitiken.
            </seg>
            <seg n="a625c3e4">
              Målet för forskning och innovation på energiområdet är att de
              insatser som vi gör ska bidra till att uppnå regeringens energi-
              och klimatmål och de energirelaterade miljöpolitiska målen. Forskning,
              utveckling, demonstration, innovation och kommersialisering på
              energiområdet är några av de allra viktigaste instrumenten för
              att de uppsatta målen ska kunna uppnås.
            </seg>
            <seg n="90b4bf79">
              Utskottets majoritet det finns andra här, som vi redan har hört
              står bakom den förda energipolitikens mål om att Sverige år 2050
              ska ha en hållbar och resurseffektiv energiförsörjning utan nettoutsläpp
              av växthusgaser i atmosfären. De energi- och klimatmål som riksdagen
              har lagt fast visar, tillsammans med regeringens ambitioner för
              en god ekonomisk och social utveckling i hela landet, på den helhetssyn
              som måste prägla energipolitiken.
            </seg>
            <seg n="7076e058">
              I propositionen föreslår regeringen tre konkretiseringar av de
              övergripande målen. Forskning och innovation på energiområdet
              ska för det första bidra till att bygga upp vetenskaplig och teknisk
              kunskap och kompetens som behövs för att göra själva omställningen
              till ett långsiktigt hållbart energisystem möjlig i Sverige, men
              den ska också, för det andra, utveckla teknik och tjänster som
              kan kommersialiseras genom svenskt näringsliv och därmed också
              bidra till tillväxt genom energisystemets omställning och utveckling
              i Sverige och på andra marknader. Det tredje konkretiserade målet
              är att forskning och innovation på energiområdet ska bidra till
              internationellt samarbete på energiområdet.
            </seg>
            <seg n="d510e91f">
              Herr talman! Det är omöjligt för Sverige, som står för en begränsad
              del av de globala insatserna för forskning och innovation på energiområdet,
              att fokusera på alla angelägna områden inom det här mångfasetterade
              politikområdet. Därför måste vi göra strategiska val och prioriteringar
              som tar till vara Sveriges speciella förutsättningar och samtidigt
              skapar synergieffekter.
            </seg>
            <seg n="e7f1bca0">
              Då ska vi alltså ta hänsyn till den svenska industristrukturen,
              som är väldigt lämplig för just detta, men också Sveriges naturresurser.
              Vi måste även väga in våra svenska högskolors och universitets
              styrkor inom energiforskningen.
            </seg>
            <seg n="40956356">
              För att vi ska bli effektiva bör de insatser som vi gör genomföras
              i nära samarbete med näringslivet, universitet och högskolor,
              institut och samhället, i samverkan med andra forskningsfinansiärer.
            </seg>
            <seg n="31bd54ac">
              Mot bakgrund av det synsättet har vi identifierat fem prioriterade
              områden.
            </seg>
            <seg n="71e2f7c7">
              Det första är en fossiloberoende fordonsflotta. Det är ett ganska
              mäktigt uppdrag att klara detta till 2030. Det vill jag verkligen
              understryka, herr talman. Här behövs kraftfulla insatser för att
              öka användningen av förnybara drivmedel och elfordon. Vi behöver
              också systemförändringar för att gå från fossilberoende till fossiloberoende
              transportslag.
            </seg>
            <seg n="1edb91d0">
              Det andra handlar om ett kraftsystem som klarar förnybar energiproduktion.
              Vi har hört en diskussion om just detta. Det är ingen trivial
              fråga att se till att systemen klarar det här. De ska vara effektiva.
              De ska ge god försörjningstrygghet och samtidigt ge möjligheter
              för svenskt näringsliv att utvecklas. Framtidens elnät måste också
              klara förnybar elproduktion som vind-, våg- och solkraft.
            </seg>
            <seg n="bd82e332">
              Med andra ord: När det inte blåser och när det inte blåser tillräckligt
              för att det ska bli vågor och när det inte är solsken det räcker
              inte ens med att det är fullmåne måste energisystemen klara detta.
            </seg>
            <seg n="e7145a58">
              Det tredje är energieffektivisering i bebyggelsen. Det handlar
              om kraftfull och långsiktig energiforskning och innovation när
              det gäller ny och befintlig bebyggelse och om forskning om beteenden
              och om stadsplanering.
            </seg>
            <seg n="595b043f">
              Det fjärde fokusområdet handlar om ökad användning av bioenergi.
              En långsiktigt hållbar försörjning av biobränsle är helt avgörande
              för att man ska uppnå Sveriges energi- och klimatpolitiska mål.
            </seg>
            <seg n="6452aa7b">
              Där vill jag göra en liten utvikning. Jag besökte i veckan ett
              av Sveriges större sågverk uppe i Dalarna, i Insjön. Jag såg själv
              den här produktionen. Ungefär hälften av det som kommer ut ur
              ett träd går på export. I det här fallet gick det mesta till Japan.
              Men vi måste vara konkurrenskraftiga för att kunna få iväg detta.
              Det är ungefär halva stocken som sedan går till inte minst biobränslen.
              Det handlar om att vara konkurrenskraftig.
            </seg>
            <seg n="78d9c659">
              Här vill jag säga att det är bekymmer i dag inom den svenska
              skogsnäringen, bland annat beroende på den starka svenska kronan.
              Det är en ganska mångfasetterad process som ska se till att vi
              faktiskt har biobränslen som levereras i mycket stora mängder
              dygnet runt och året runt till de allt fler kraftvärmeverk som
              vi har i vårt vackra land. Biomassa behövs som drivmedel till
              fordon, bränsle för el- och värmeproduktion och andra energiprodukter.
            </seg>
            <seg n="e297b208">
              Det femte området handlar om energieffektivisering inom industrin.
              Industrin har gjort stora insatser för att se över sin energianvändning
              och har lyckats effektivisera väldigt mycket. Men det behövs en
              fortsatt effektivisering, och detta, herr talman, är en stor utmaning.
            </seg>
            <seg n="78da9d99">
              Det krävs fortsatta insatser på det här området. Men det goda
              med det här är att det samtidigt stärker svensk industris konkurrenskraft
              att arbeta med den energieffektiviseringen.
            </seg>
            <seg n="0d81be16">
              Jag vill påminna om den ökning av anslagen till energiforskning
              som riksdagen beslutade om 2012. Det har bagatelliserats här i
              debatten. Jag vill påminna om att det är en mycket stor satsning
              som nu görs jämfört med hur det har sett ut under tidigare regeringar
              och bakåt i tiden.
            </seg>
            <seg n="b10b96db">
              Beslutet innebär en förlängning och en successiv förstärkning
              av insatserna för energiforskning med totalt 1 240 miljoner kronor
              för åren 20132016. Detta är ett betydande tillskott, och det innebär
              en ökad förutsägbarhet och långsiktighet i finansieringen av framför
              allt stora forskningsprojekt. Den gångna höstens budgetarbete
              var alltså en stor framgång för svensk energiforskning.
            </seg>
          </u>
          <note n="e741d29d">
            Herr talman! Avslutningsvis yrkar jag bifall till utskottets
            förslag till beslut och avslag på samtliga motioner.
          </note>
          <note type="speaker" n="8563ff10">
            Anf. 51 CECILIE TENFJORD-TOFTBY (M):
          </note>
          <u who="cecilie_tenfjord-toftby_a8e41f" xml:id="i-bbae6fbce294eb2a-0" n="7220638c">
            <seg n="7d5794bc">
              Herr talman! Jag vill börja med att yrka bifall till förslaget
              i betänkandet och avslag på reservationerna.
            </seg>
            <seg n="0a94408f">
              Vi rör oss ständigt. Vad som är sanning i dag är morgondagens
              historia. Forskning är nyckeln till framtiden.
            </seg>
            <seg n="b4bdbac3">
              Vi har under förmiddagen lyssnat till en engagerad debatt som
              tydligt visar att Sverige både vill och ska vara med och forma
              framtiden inom en mängd olika områden. Jag är mycket glad över
              att just energiforskningen har fått en speciell ställning i dagens
              forskningsdebatt med en helt egen proposition.
            </seg>
            <seg n="c3e8f1b1">
              Utvecklingen sker ibland i små steg. Ibland kommer det revolutionerande
              upptäckter som ändrar vår världsbild totalt. Vi politiker är inte
              de bästa på att förutspå teknikutvecklingen, men vi har ett stort
              ansvar för att se till att den kommer till stånd.
            </seg>
            <seg n="792d6953">
              Den globala utmaningen på energiområdet är kanske den viktigaste
              vi har framför oss just nu. Vi ser en värld med ständigt ökande
              CO2-utsläpp. Kina är för 80 procent av sin elproduktion beroende
              av kolkraft. Tysklands elproduktion är i dag fast i ett enormt
              fossilberoende. Och i USA planeras en stor ökning av gasproduktion.
            </seg>
            <seg n="f162e99b">
              Det finns länder i dag vars utveckling går i en rasande fart.
              Med den utvecklingen följer självklart också ett behov av energi.
              Vi har i dag lösningar som kan ersätta kol, olja och gas men inget
              enskilt kraftslag som i sig självt är tillräckligt för att fasa
              ut den CO2-tunga energiproduktion som i dag förgiftar vår atmosfär.
            </seg>
            <seg n="67699844">
              I den globala bilden är Sverige en liten aktör. Men det betyder
              inte att vi inte kan vara ledande i utvecklingen av ny och ren
              energiproduktion som både ger en säker energiförsörjning och ger
              världen den tillväxt som speciellt de växande länderna efterfrågar.
            </seg>
            <seg n="6d6822e0">
              Herr talman! Sverige kan inte satsa på alla områden. Oavsett
              vad några här i kammaren har sagt måste vi faktiskt prioritera.
              Vi måste prioritera de områden där vi har bäst förutsättningar
              för att vara bland de ledande aktörerna. Det handlar också om
              att vi i Sverige måste satsa på de områden där vi ser att vi själva
              har de stora utmaningarna.
            </seg>
            <seg n="24370d03">
              I energiforskningspropositionen finns därför några prioriterade
              områden. Det är en fossiloberoende fordonsflotta, ett kraftsystem
              som klarar förnybar elproduktion, energieffektivisering i bebyggelse,
              ökad användning av bioenergi och energieffektivisering i industrin.
            </seg>
            <seg n="0854bacf">
              Sverige vill och kan vara en del av lösningen. Med dagens proposition
              visar vi i vilken riktning vi vill se energiforskningen i Sverige
              utvecklas.
            </seg>
            <seg n="33cfbe32">
              Herr talman! Forskning sker inom många delar i samhället. Självklart
              är våra universitet och högskolor viktiga, men vi ska inte glömma
              bort den forskning och utveckling som sker ute i våra företag
              och även bland enskilda kreativa kloka män och kvinnor i vårt
              land.
            </seg>
            <seg n="4a30732c">
              Förra veckan fick jag en utredning mejlad till mig om vätgasens
              potential i det svenska energisystemet. Det var 22 sidor, mycket
              gediget, och det var intressant läsning. Vid avsändarens namn
              stod det: Hälsningar från en intresserad privatperson.
            </seg>
            <seg n="5c033c21">
              Dagen efter fick jag ett telefonsamtal från en pensionerad ingenjör
              från Finspång. Han och två kompisar, också de pensionerade ingenjörer,
              har kommit på en ny metod som gör gasmotorer mycket mer effektiva
              när det gäller förgasning av biomassa.
            </seg>
            <seg n="a7bdc0ba">
              Det är tydligt att det är mycket som pågår inom forskning och
              utveckling i vårt långsträckta land, och vi måste från politikens
              sida se till att dessa goda idéer får en möjlighet att växa, både
              för att vi ska kunna nå våra energi- och klimatmål och för att
              säkra tillväxt och utveckling bland våra företag och i vårt samhälle.
            </seg>
            <seg n="0333e442">
              Herr talman! Regeringen avser att satsa 1,3 miljarder kronor
              varje år de närmaste tio åren på energiforskning. Dessa medel
              ska användas för att nå våra energimål. Det är också viktigt att
              komma ihåg att det utöver vad som finns i regeringens budget görs
              stora insatser från branschorganisationer och enskilda företag.
              Det finns också flera andra myndigheter som engagerar sig i detta
              viktiga forskningsområde, till exempel Verket för innovationssystem,
              Vinnova, vars satsning på grön tillväxt tangerar energiforskning.
              Forskningsrådet för miljö, areella näringar och samhällsbyggnad
              har kopplingar till energiområdet. Vetenskapsrådet är med och
              finansierar excellent, nyfikenhetsstyrd forskning.
            </seg>
            <seg n="69c64ce8">
              För att undvika att angelägna projekt och värdefulla idéer hamnar
              mellan stolarna och för att undvika onödiga överlappningar kommer
              Energimyndigheten, som redan i dag administrerar huvuddelen av
              energibudgeten, att få ett utökat ansvar för informationsutbyte.
            </seg>
            <seg n="f9902a9f">
              Herr talman! Nöd lär naken kvinna spinna. Det säger ett norskt
              uttryck. Detta gäller även för många av de uppfinningar som vi
              ser ute i samhället, men då kallar vi det för behovsmotiverad
              forskning. Principen är dock densamma.
            </seg>
            <seg n="0f989527">
              Vinnova är den myndighet som fångar upp forskningen inom detta
              område och som främjar samarbete mellan politik, näringsliv och
              forskning. Detta är ett viktigt samarbete som bör utvecklas, och
              även här bör Energimyndigheten vara delaktig i urvalsprocess och
              uppföljning när det gäller energirelaterad forskning.
            </seg>
            <seg n="854a7e2e">
              Vinnova och Energimyndigheten är viktiga aktörer, och tillsammans
              kan de lyfta energiforskningen från teori till verklighet. Just
              detta lyft är något som regeringen vill se prioriterat. Kommersialisering
              av energiforskning är en nyckel till framgång, men vägen från
              ritbord till verklighet kan ibland vara ödesdiger för den enskilda
              ingenjören men även för större privata eller kommunala bolag.
              Att hitta möjligheter att testa sina uppfinningar kräver kapital
              och långsiktiga satsningar.
            </seg>
            <seg n="c4cab71b">
              Det är därför viktigt att det skapas miljöer där lovande idéer
              kan testas i stor skala. Pilot- och demonstrationsanläggningar
              krävs för att ta nya tekniker närmare marknaden. Vilka långsiktiga
              finansieringsformer som behövs vill regeringen nu att Energimyndigheten
              ska ta fram.
            </seg>
            <seg n="349b3932">
              Kommersialisering av idéer som växer fram måste till för att
              inte nästa tekniksprång ska hamna i en skrivbordslåda i stället
              för i vår vardag. Genom att lyfta uppfinningar från ritbord till
              verklighet nås våra övergripande mål om ekologisk hållbarhet,
              konkurrenskraft och försörjningstrygghet.
            </seg>
            <seg n="92db611c">
              Herr talman! Sverige är ett litet land, men vi har många utmaningar
              gemensamma med övriga världen. Vi har naturliga förutsättningar
              som gynnar utvecklingen mot ett hållbart energisystem. Inom vissa
              områden är vi ledande, inom andra områden går andra länder före.
              Ett internationellt samarbete inom energiforskning är därför både
              positivt och helt nödvändigt.
            </seg>
            <seg n="043c0e6b">
              Sverige är i dag involverat i ett antal internationella forskningsprojekt,
              bland annat inom det nordiska samarbetet, inom EU och inom OECD
              genom Internationella energibyrån. EU:s nyligen beslutade energieffektiviseringsdirektiv
              kommer också det att styra mycket av den forskning som pågår i
              Sverige nu och den forskning som kommer att startas upp under
              den kommande tiden.
            </seg>
            <seg n="e9822615">
              Det internationella samarbetet är avgörande och kommer därför
              självklart att ha en viktig del i de kommande årens energiforskningssatsningar.
            </seg>
            <seg n="0eb69b3c">
              Herr talman! Forskning, utveckling och innovationer är nyckeln
              till att klara av dagens och framtidens energiutmaningar. Vi ska
              ha en energiproduktion som är ekologiskt, socialt och ekonomiskt
              hållbar. Hela Sverige ska leva, och vi ska klara av den globala
              klimatutmaningen. Vi har ett 2020-mål, vi har ett 2030-mål och
              vi har ett 2050-mål. Det finns därför självklart inom vissa områden
              en uppenbar fara för målkonflikter, bland annat inom den lokala
              miljön och de globala klimatmålen.
            </seg>
            <seg n="0e881a9f">
              För att hitta den bästa vägen fram mot dessa mål är dagens forskningsbeslut
              viktiga steg på vägen.
            </seg>
            <seg n="93ae2e94">
              (Applåder)
            </seg>
          </u>
          <note n="9a8b854d">
            I detta anförande instämde Jonas Jacobsson Gjörtler, Johan Johansson,
            Hans Rothenberg och Boriana Åberg (alla M) samt Mats Odell (KD).
          </note>
          <note type="speaker" n="cba5ce70">
            Anf. 52 EVA FLYBORG (FP):
          </note>
          <u who="eva_flyborg_5fd00d" xml:id="i-ac9538bd53c51bff-0" n="7020be66" next="i-0dca1934a3ddaf2a-0">
            <seg n="c3b31021">
              Herr talman! Energiforskning är av grundläggande betydelse för
              vårt välfärdssamhälle. Utan el och energi stannar samhället. Varje
              elavbrott påminner oss om detta.
            </seg>
            <seg n="56a21582">
              Vi lär oss också av historien att välfärdsutveckling går hand
              i hand med energiförbrukning. Det är mot den bakgrunden som man
              ska se regeringens satsningar och ökade ambitioner när det gäller
              just energiforskning. De närmaste åren, 20132016, satsas 1 240
              miljoner kronor mer på energiforskning, vilket vi även har hört
              här tidigare. Det här är mycket bra. Det står även i stark kontrast
              till hur det ser ut i de flesta andra länder runt om i Europa
              där nedskärningar, besparingar och uteblivna satsningar dominerar.
              EU självt ska dock ha en ökad fokusering på forskning och utveckling
              i framtiden, vilket jag tycker är mycket glädjande.
            </seg>
            <seg n="a4cc040a">
              Insatserna för forskning och innovation på energiområdet är som
              sagt en central och en integrerad del av energipolitiken i stort,
              och tillsammans med styrmedel ger detta synergieffekter som är
              viktiga för möjligheterna att nå energi- och klimatmålen för 2020.
            </seg>
            <seg n="f8c1fd89">
              Energipolitiken skapar villkoren för en effektiv energianvändning
              och en kostnadseffektiv svensk energiförsörjning med låg negativ
              inverkan på hälsa, miljö och klimat. På så sätt främjar energipolitiken
              en god ekonomisk och social utveckling i hela Sverige. Den svenska
              energiforskningen bör därför inriktas mot att främja konkurrenskraft,
              försörjningstrygghet och en god miljö.
            </seg>
            <seg n="42ed887c">
              Vi står självfallet också bakom de mål som regeringen ställt
              upp som särskilt viktiga inom energiforskningen. Om dessa mål
              har andra talat tillräckligt i dag, herr talman, så jag ska inte
              upprepa dem.
            </seg>
            <seg n="daec8928">
              Herr talman! Det finns också i betänkandet flera motioner som
              rör en ökad satsning på kärnkraft, både vad avser etablerandet
              av skolreaktorer och testreaktorer och en ökad och prioriterad
              satsning på forskningen inom det stora kärntekniska området.
            </seg>
            <seg n="2bbe1c17">
              Kärnkraften är viktig för Sveriges konkurrenskraft och fortsatta
              välfärd. Vår uppfattning är också att kärnkraften kommer att vara
              en viktig del av elproduktionen även i framtiden. Det är därför
              av stor vikt att landets lärosäten, industrin och självständiga
              think tanks sätter högsta fart.
            </seg>
            <seg n="2e2a6ff8">
              Ett land som har kärnkraftsreaktorer är beroende av en blomstrande
              och stark forskning för att hantera utveckling, säkerhet och framtid.
              Inget, herr talman, skulle glädja mig mer än om vi fick ett svenskt
              Nobelpris inom just den här delen av forskningen. Det skulle innebära
              att vi är på väg att återta många förlorade år och stå starkt
              rustade inför framtiden.
            </seg>
            <seg n="cfe71da6">
              De statliga anslagen till forskning inom just det kärntekniska
              området behandlas dock inte inom budgetutgiftsområde 21 Energi
              och vidare av Energimyndigheten, vilket gäller för andra satsningar.
              De här pengarna hanteras bland annat genom direkta anslag till
              lärosäten eller via andra forskningsfinansierade myndigheter,
              till exempel Vetenskapsrådet och SSM.
            </seg>
            <seg n="47c6a53f">
              Anslagen till forskningen om kärnkraft har ökat under de senaste
              åren, vilket är mycket glädjande. För perioden 20062013 har det
              satsats och kommer det att satsas drygt 700 miljoner kronor på
              forskning kring kärnkraften. Dessa medel har gått både till forskning
              för att få fram ny teknik, vilket är mycket bra då vi med nya
              generationers kärnkraftsteknik kan få fram ännu effektivare och
              säkrare reaktorer, och till säkerhetsfrågor och andra närliggande
              frågor. Dessutom ska vi inte glömma den forskning som pågår inom
              industrin varje dag för att förbättra och göra våra befintliga
              kärnkraftverk ännu säkrare.
            </seg>
          </u>
          <note n="b3432593">
            Herr talman! Jag yrkar bifall till förslaget i betänkandet och
            avslag på motionerna.
          </note>
          <u who="eva_flyborg_5fd00d" xml:id="i-0dca1934a3ddaf2a-0" n="7020be66" prev="i-ac9538bd53c51bff-0">
            <seg n="93ae2e94">
              (Applåder)
            </seg>
          </u>
          <note n="5d17c546">
            I detta anförande instämde Mats Odell (KD).
          </note>
          <note type="speaker" n="4b402714">
            Anf. 53 HELENA LINDAHL (C):
          </note>
          <u who="helena_lindahl_c5f81e" xml:id="i-9e3872a0622bc3e6-0" n="54a640bd">
            <seg n="8519571e">
              Herr talman och alla som tittar och lyssnar! Sverige och världen
              står inför en enorm klimatutmaning. Här spelar energin en avgörande
              roll. Vi måste lämna de fossila bränslena och ställa om vårt energisystem
              till just ett energisystem som är mer långsiktigt och hållbart.
            </seg>
            <seg n="adb76def">
              Visste ni att nära 80 procent av världens energibehov kommer
              från fossil energi? Visste ni att kol fortfarande är världens
              största energikälla och att en fjärdedel av alla utsläpp kommer
              från transporter? Om vi fortsätter i den här takten kommer jordens
              medeltemperatur att öka med mer än två grader. Det ger också katastrofala
              konsekvenser.
            </seg>
            <seg n="06eebe81">
              För att nå långsiktig ekologisk hållbarhet inom energiområdet
              har vi EU:s så kallade 2020-mål om bland annat förnybar energi
              och energieffektivisering. Vi har även visionen om en fossiloberoende
              fordonsflotta 2030. Vi har dessutom den långsiktiga visionen att
              vi 2050 inte ska ha några nettoutsläpp av växthusgaser.
            </seg>
            <seg n="51fd97cb">
              Flera av de här målen är vi på god väg att uppfylla, andra behövs
              det ytterligare och kraftfulla insatser för att vi ska kunna nå.
              Mer kunskap, ny teknik och nya tjänster är nödvändiga för att
              det här ska kunna ske.
            </seg>
            <seg n="569e22e1">
              Herr talman! Genom budgetpropositionen och energiforskningspropositionen
              gör regeringen nu en mycket stor satsning på svensk energiforskning.
              Mellan 2013 och 2016 satsar regeringen 1 240 miljoner kronor.
              Förutom den satsningen kommer anslagen att permanentas därefter.
              Från och med 2016 kommer 1,4 miljarder per år att satsas på energiforskningen.
              Det innebär att de närmaste tio åren kommer ungefär 14 miljarder
              kronor att satsas just på forskning om hållbar energi.
            </seg>
            <seg n="ee25703c">
              Vi får nu kritik från oppositionen som säger att vi satsar för
              lite på energiforskningen. Men om man tittar på vad alliansregeringen
              har gjort sedan 2006 och jämför med motsvarande period under socialdemokratiskt
              styre ser man att era samlade insatser knappt kommer upp till
              hälften av våra. Med vår permanenta satsning kommer vi upp till
              1,4 miljarder per år, vilket är 70 procent högre än det Socialdemokraterna
              kom upp i som mest. Deras högsta satsning var 826 miljoner kronor,
              och det var år 2002.
            </seg>
            <seg n="1a49ae95">
              Sedan kan jag inte låta bli att förvånas över att Miljöpartiet
              och Vänsterpartiet i mångt och mycket säger nej till regeringens
              satsningar på energiforskning med motiveringen att de övergripande
              klimat- och energimålen är för lågt ställda. Av den anledningen
              sätter man sig nu på läktaren med armarna i kors. Men klimatet
              har inte råd att vänta. Klimatet har inte tid att vänta tills
              Vänsterpartiet och Miljöpartiet är nöjda.
            </seg>
            <seg n="d4b3eb41">
              Eftersom Sverige inte kan ta sig an alla områden inom energiforskningen
              har regeringen också beslutat sig för att vi ska fokusera på fem
              områden där vi har goda förutsättningar att gå i bräschen och
              som går hand i hand med energi- och klimatmålen.
            </seg>
            <seg n="398996d2">
              Kraftfulla insatser behövs till exempel för den fossiloberoende
              fordonsflottan. Vi behöver också kraftsystem som klarar förnybar
              elproduktion. I dag finns det exempelvis ansökningar om vindkraft
              som överstiger 20 000 megawatt, det vill säga dubbelt så mycket
              som all kärnkraft. Framtidens elnät måste också klara mer förnybar
              elproduktion som vind-, våg- och solkraft. Här behövs mer forskning.
            </seg>
            <seg n="2c6fee96">
              Regeringen vill också satsa på energieffektivisering i bebyggelsen,
              ökad användning av bioenergi och energieffektivisering i industrin.
            </seg>
            <seg n="2409369f">
              Men energiforskningspropositionen handlar inte bara om fokusering
              på de fem områden jag nämnde, utan även om bedömningar av vilka
              typer av insatser som bör få ökade resurser. Två av flera insatser
              är ökade satsningar på just demonstrationsprojekt, som också några
              har efterlyst här i dag, och mer EU-gemensamma projekt.
            </seg>
            <seg n="a78673c1">
              Herr talman! Slutligen kan jag bara konstatera att framtidens
              utmaningar kräver nya sätt att tänka, nya idéer och nya sätt att
              använda idéerna. Här kommer energiforskningen även att vara en
              möjlighet för svenska företag att sälja sina produkter och innovationer
              på en världsmarknad. Men framför allt kommer energiforskningen
              att vara en stor pusselbit i den globala klimatutmaningen.
            </seg>
          </u>
          <note n="5d17c546">
            I detta anförande instämde Mats Odell (KD).
          </note>
          <note n="a050878b">
            Överläggningen var härmed avslutad.
          </note>
          <note n="f01b0252">
            12 § Vissa säkerhetspolitiska frågor
          </note>
          <note n="4fe4d536">
            Föredrogs
          </note>
          <note type="speaker" n="3abf6a57">
            Anf. 54 URBAN AHLIN (S):
          </note>
          <u who="urban_ahlin_9ad123" xml:id="i-f9463804ed591f6a-0" n="e990a036">
            <seg n="be54d449">
              Herr talman! Det är inte alltid lätt som ledamot att vara klar
              över hur fort olika debatter går och när man ska vara i kammaren.
              Vi får ta lärdom av näringsutskottets snabba debatteknik även
              i utrikesutskottet, tror jag. Vi är några stycken som kommer springandes
              från Försvarsberedningen. Det är möjligt att det kommer några
              borgerliga ledamöter också, för just nu ser jag bara oppositionen
              tillsammans med Sverigedemokraterna i kammaren.
            </seg>
            <seg n="400654a3">
              Det vi behandlar i dag är ett säkerhetspolitiskt betänkande som
              är ett motionsbetänkande som har samlat upp ett antal motioner
              som har kommit in under allmänna motionstiden och under andra
              propositioner som har lagts fram och som utskottet nu behandlar.
            </seg>
            <seg n="58357372">
              Jag hade gärna sett att det hade funnits några borgerliga ledamöter
              i salen när vi debatterar det här, för jag hade en konkret fråga.
              Nu vandrar Hans Wallmark, som är ordförande i utrikesutskottet
              för tillfället, in.
            </seg>
            <seg n="d610317c">
              Det är så att vi socialdemokrater har ett antal reservationer
              i den här texten. En handlar om att vi menar att det är väsentligt
              att påtala att Sverige är militärt alliansfritt. Vi har under
              en lång tid utvecklat den svenska säkerhetspolitiken, från neutralitetspolitik
              under det kalla kriget till den militära alliansfrihet som vi
              har i dag, genom ett fördjupat samarbete inom utrikes- och säkerhetspolitik
              i Europeiska unionen men också med ett utvidgat arbete i det nordiska
              samarbetet.
            </seg>
            <seg n="ca496733">
              Inom alla dessa områden har det upprättats olika klausuler och
              förklaringar, i EU till exempel solidaritetsklausulen och i det
              nordiska samarbetet solidaritetsförklaringen. Men alla dessa klausuler
              och förklaringar, som betyder att vi ska försöka att gemensamt
              ställa upp för varandra om en katastrof inträffar, har den lilla
              brasklappen att detta inte ska ändra ländernas säkerhetspolitiska
              hållning eller att det ska vara i samklang med den säkerhetspolitiska
              hållning som länderna har.
            </seg>
            <seg n="ff158533">
              Därmed blir vi socialdemokrater lite frustrerade när vi ser regeringen
              i utrikesdeklaration efter utrikesdeklaration skriva att den säkerhetspolitiska
              linjen ligger fast, för det gör den ju, om vi med det menar att
              Sverige fortsatt är militärt alliansfritt. Men när utskottet sedan
              behandlar frågan och vi socialdemokrater vill att vi beskriver
              den säkerhetspolitiska linjen säger den borgerliga majoriteten
              nej till det. De vill inte nämna den militära alliansfriheten.
            </seg>
            <seg n="ec69f477">
              Därför har jag en fråga riktad till de borgerliga ledamöterna,
              och det är en viktig fråga för oss socialdemokrater. Vi är nämligen
              av den åsikten att säkerhetspolitiska vägval ska göras i ett väldigt
              brett samförstånd i Sveriges riksdag där vi är överens om steg
              efter steg. Det har vi gjort hela tiden så här långt, men jag
              börjar bli lite frustrerad över att se att ni verkar skapa en
              bild av att vi inte längre är militärt alliansfria.
            </seg>
            <seg n="238d0e45">
              När vi uttalar att den säkerhetspolitiska linjen ligger fast
              måste vi få ett klart besked från er: Betyder det att vi är militärt
              alliansfria, eller menar ni någonting annat med den texten? Den
              enkla frågan till Hans Wallmark, Désirée Pethrus och Ismail Kamil
              är: Betyder orden den säkerhetspolitiska linjen ligger fast att
              Sverige är militärt alliansfritt, eller har ni en annan uppfattning?
            </seg>
            <seg n="39b52215">
              Jag ber er att tänka efter väldigt noga innan ni svarar på den
              frågan, för jag tror att det kommer att ha betydelse för hur samarbetet
              kommer att utvecklas i fortsättningen. Jag är grymt besviken över
              att den borgerliga majoriteten inte kunde tänka sig att i detta
              betänkande skriva in att Sverige är militärt alliansfritt. Jag
              tycker att det är obegripligt, om jag ska vara helt ärlig.
            </seg>
            <seg n="7933aeba">
              Ett annat avsnitt handlar om de internationella fredsbevarande
              operationer vi deltar i. Vi socialdemokrater har under flera år
              sagt att det är dags att Sverige också deltar i FN:s fredsbevarande
              operationer. Som ni känner till deltog vi under kalla kriget i
              en oerhört stor andel operationer som var mandaterade av Förenta
              nationerna och genomförda av Förenta nationerna. Efter kalla kriget
              öppnades det en möjlighet för Förenta nationerna att mandatera
              insatser men ge uppdraget åt Europeiska unionen, Nato eller Afrikanska
              unionen. Det är inget fel i detta. Vi socialdemokrater tycker
              att det är utmärkt att ha en ordning där regionala säkerhetsorganisationer
              tar ett ansvar för att genomföra det som Förenta nationernas säkerhetsråd
              beslutar om.
            </seg>
            <seg n="8db63189">
              Det är inte så att Sverige är med i för många Nato- eller EU-insatser,
              men det är för få FN-insatser. Sverige har aldrig haft så få soldater
              ute i FN-tjänst som nu. Vi socialdemokrater betonar i vår reservation
              att det inte är rimligt. Vi vill ha en bättre balans mellan de
              olika organisationerna. Självklart kan det inträffa en kris i
              ett område i morgon som vi inte känner till. Förenta nationerna
              känner att de inte klarar av att hantera krisen utan ger uppdraget
              åt EU eller Afrikanska unionen. Då ska vi naturligtvis ställa
              upp även om det är en Nato- eller EU-insats. Det råder inget tvivel
              om det.
            </seg>
            <seg n="8b9fe36b">
              Men Sveriges regering och riksdag måste ändå ha en inriktning.
              Vad skulle vi vilja stödja nästa gång? Sanningen är den att Förenta
              nationerna gång efter annan har frågat Sverige om vi vill delta
              med trupp på Haiti. Svaret har varit nej. Vill vi ersätta det
              danska kompaniet i Libanon? Svaret har varit nej. Vill vi bidra
              med ingenjörstrupper till Sydsudan för att där bygga upp helikopterplattor
              och så vidare för att göra det möjligt för humanitär hjälp att
              nå invånarna i Sydsudan? Svaret har varit nej.
            </seg>
            <seg n="6d55001e">
              När vi i oppositionen har debatterat med den borgerliga regeringen
              har de skakat på huvudet och sagt att de aldrig har sagt nej till
              någonting. Sanningen är den att det inte går till på det sättet.
              Det handlar om att FN ringer och frågar Sverige: Om FN frågar
              Sverige om att åka till Sydsudan, skulle Sverige säga ja eller
              nej då? Då svarar regeringen att frågan inte ska skickas till
              dem därför att de kommer att säga nej. Därmed har det aldrig kommit
              en formell förfrågan. Det är så det i praktiken går till.
            </seg>
            <seg n="d9b21d3f">
              Nu är inte vi ledamöter dumma. Vi vet att det går till så. Vi
              har våra kontakter i FN-systemet också. Vi vet att frågorna har
              ställts.
            </seg>
            <seg n="a1f63769">
              Vi socialdemokrater har en reservation i frågan. Vi anser att
              arbetet måste inriktas så att nästa insats faktiskt leds och genomförs
              av Förenta nationerna.
            </seg>
            <seg n="23eb4ea6">
              Jag ställer frågan till ledamöter från alla politiska partier,
              särskilt Centerpartiet och Kristdemokraterna som i många andra
              sammanhang framhåller hur viktigt det är att engagera sig i Förenta
              nationerna: Varför tyckte inte utskottets majoritet att det var
              lämpligt att betona och understryka vikten av att Sverige är engagerat
              i Förenta nationerna och därmed kan bidra i de FN-operationer
              vi blir tillfrågade om?
            </seg>
            <seg n="6949bbaf">
              Jag har några frågor till den borgerliga gruppen. Den säkerhetspolitiska
              linjen ligger fast. Vad betyder det? Betyder det att Sverige ska
              fortsätta att vara militärt alliansfritt? Ja eller nej? Tänk efter
              ordentligt när ni svarar på frågorna.
            </seg>
            <seg n="a2202820">
              Vidare undrar jag varför ni inte kan tänka er att stödja en reservation
              av oss socialdemokrater och andra där vi säger att vi faktiskt
              behöver delta i fler FN-ledda insatser. Det handlar om att vi
              ska använda alla de verktyg som finns till förfogande. Jag är
              förvånad.
            </seg>
            <seg n="108daf1b">
              Man kan inte lämna en debatt om säkerhetspolitik utan att ha
              en diskussion om vad som de facto har diskuterats den senaste
              tiden, nämligen den totala splittringen i den borgerliga regeringen
              om viktiga frågor, om säkerhetspolitik, om försvaret, om synen
              på Ryssland. Vi från Socialdemokraterna ställer frågorna till
              er. Vi fick inte svar i utrikesdebatten av utrikesminister Carl
              Bildt, men det kanske finns någon ledamot här som vågar svara
              på frågorna. Frågorna var bland annat om Sveriges försvar är ett
              särintresse.
            </seg>
            <seg n="e66e93d1">
              Vi socialdemokrater menar att det är viktigt att se försvaret
              som ett nationellt intresse. En av de grundläggande uppgifterna
              för ett lands regering är att se till att sköta försvaret. Vi
              har sett på område efter område den snabba förändringen från värnpliktsförsvar
              till yrkesförsvar. Det är ett materielberg som har hopat sig framför
              försvarsledningen. Det har varit inte fullt finansierade inköp
              av nya JAS. Då är det inte underligt att se en försvarsledning
              som helt utmattad försöker klara de arbetsuppgifter som regeringen
              har lagt på Försvarsmakten. Försvarsmakten gör allt man kan, men
              regeringen tar inte ansvar för fattade beslut utan hänvisar till
              att försvaret är ett särintresse; försvaret har inget med oss
              att göra utan är ett särintresse som vilket annat intresse som
              helst.
            </seg>
            <seg n="440df538">
              Det här rymmer en annan intressant fråga när vi diskuterar säkerhetspolitik,
              nämligen om det svenska försvaret i en budgetprövning kan behandlas
              som vilken myndighet som helst. Borde man inte i stället titta
              på hur det militära hotet ser ut, vilka resurser det svenska försvaret
              behöver och vad man ska förbereda sig för och därifrån bygga ett
              svenskt försvar och se vad det kostar? Är inte det egentligen
              den rimliga hållningen? Jo, det tycker vi socialdemokrater. Det
              är inte så att försvaret ska vara en budgetpost som kan behandlas
              som vilket särintresse som helst, utan det ska utgå från en analys
              av hur situationen ser ut.
            </seg>
            <seg n="2dc58a71">
              Då kommer vi till nästa fråga. Med den ryska militära ökningen
              i materiel och resurser, utgör då Ryssland ett militärt hot mot
              Sverige? Vi har hört en representant från Folkpartiet, det vill
              säga vice statsministern och partiledaren, tala om att det är
              dags att sätta upp patriotmissiler på Gotland. Då är frågan till
              alla de borgerliga partierna: Anser ni att Ryssland är ett militärt
              hot mot Sverige?
            </seg>
            <seg n="67e15574">
              Låt mig förklara hur vi socialdemokrater ser på saken. För att
              vara ett hot mot Sverige måste ett land ha intention och förmåga.
              Det räcker inte med att ha förmågan. Om man inte har en intention
              att angripa någon annan blir det inget krig. Har man intentionen
              att angripa någon men inga resurser blir det heller inget krig.
              De två sakerna behövs, nämligen intention och förmåga.
            </seg>
            <seg n="1928329f">
              Låt oss titta på intentionen. Är det någon i kammaren som på
              fullt allvar kan säga att Ryssland i dag har intentionen att anfalla
              Sverige? Mitt svar är nej. Jag tror att Ryssland inte har en sådan
              intention. Jag tror inte att Ryssland kommer att ha en sådan intention
              inom den närmaste framtiden under en framtid som jag kan överblicka.
              Jag tycker dessutom att ryssarna vore fullständigt korkade om
              de hade en sådan intention eftersom deras problem i stället finns
              i söder och öster. Vore jag en rysk försvarsplanerare hade jag
              inte fokuserat på hur jag kan attackera ett land som är medlem
              i Europeiska unionen. Jag skulle mer fundera på situationen i
              Kaukasien.
            </seg>
            <seg n="0791fe15">
              Hur är det med förmågan? Det är klart att Ryssland har en förmåga
              att attackera Sverige. Om Ryssland satte in alla sina resurser
              skulle nog svenska försvaret ha svårt att stå emot. Så är det
              naturligtvis. Sannolikheten att Ryssland skulle samla alla sina
              resurser mot oss är dock väldigt liten.
            </seg>
            <seg n="36447767">
              Sanningen är den att Ryssland har ingen intention att anfalla
              Sverige, och förmågan att anfalla Sverige är otroligt liten. Ryssland
              av i dag är inte Sovjetunionen.
            </seg>
            <seg n="a18a2386">
              Anser då vi socialdemokrater att det inte finns något att oroa
              sig över och att allt är fantastiskt bra? Nej, självklart inte.
              Ryssland gör nu en förmågeutveckling. Ryssland satsar fler miljarder
              än tidigare efter kalla kriget på att bygga upp sin försvarsförmåga.
              Det ska vi naturligtvis ha ögonen på. Vi ska naturligtvis följa
              utvecklingen för att se vilka konsekvenser det så småningom kan
              få för svenska försvaret. Det betyder inte att Ryssland automatiskt
              blir ett hot, men det betyder att det svenska försvaret naturligtvis
              måste studera vad den ryska förmågeutvecklingen innebär och vad
              vi behöver för att matcha en sådan. Så är det naturligtvis.
            </seg>
            <seg n="e496d09a">
              Kan vi se en situation där intentionen förändras, att Ryssland
              helt plötsligt får för sig att attackera ett land i Europeiska
              unionen? Jag anser att vi ska följa den demokratiska utvecklingen
              i Ryssland. Vi ser att den går åt fel håll. Ryssland blir mer
              och mer auktoritärt och styrs mer och mer från Kreml. Det blir
              svårare och svårare för oppositionen. Det i sig är naturligtvis
              ett oroande tecken. Om det går över styr i den politiska processen
              i Ryssland kommer vi naturligtvis i en framtid att se hur nya
              ledare stiger fram som har en helt annan dagordning än dagens
              och som då har intentionen, eller dumheten, att göra något som
              vi i dag inte räknar med att de ska göra.
            </seg>
            <seg n="44da3755">
              Det handlar om intention och förmåga. Ryssland har i dag egentligen
              inget av dem. Men vi måste bevaka den politiska utvecklingen,
              och vi måste bevaka förmågeutvecklingen. Det kommer naturligtvis
              att få effekter på hur vi utvecklar vårt svenska försvar.
            </seg>
            <seg n="387ca041">
              Är Ryssland ett militärt hot eller ej? Ge ett svar i debatten!
              Det handlar om säkerhetspolitik.
            </seg>
            <seg n="ef4f6ef2">
              Jag har alltså ställt följande frågor: Innebär den säkerhetspolitiska
              linjen att vi är militärt alliansfria ja eller nej? Varför kan
              ni inte ställa upp på att ha en inriktning att vi mer ska delta
              i fredsbevarande operationer som är ledda och mandaterade av Förenta
              nationerna? Är svenska försvaret ett särintresse? Är Ryssland
              ett militärt hot?
            </seg>
          </u>
          <note type="speaker" n="3125776a">
            Anf. 55 VALTER MUTT (MP):
          </note>
          <u who="valter_mutt_7861ee" xml:id="i-4a2ad599ba4c292a-0" n="59f98ff5">
            <seg n="80b06c23">
              Herr talman! Tidigare försvarsberedningar har konstaterat att
              ett militärt angrepp direkt mot Sverige är osannolikt under överskådlig
              tid. I den europeiska säkerhetsstrategin från år 2003 angavs att
              en storskalig aggression mot någon medlemsstat inte var trolig.
              Den snart 70-åriga fredsperiod som Västeuropa upplevt sedan andra
              världskrigets slut är den längsta någonsin i vår del av världen,
              och de 204 år av fred som Sverige åtnjutit har få motsvarigheter
              någonstans i världen.
            </seg>
            <seg n="a09298cb">
              Det kan vara bra att hålla detta i minnet när braskande kvällstidningsrubriker
              ropar ut att vårt försvar bara förmår hålla den lede fi stången
              en enda vecka, något som förmodligen i och för sig stämmer om
              man tänker sig ett scenario där en stormakt av någon outgrundlig
              anledning satsar hela sin kraft på att betvinga Sverige och att
              omvärlden samtidigt förblir totalt passiv. På samma sätt skulle
              vår försvarsförmåga antagligen snabbt kunna slås ut av ett massivt
              meteoritregn.
            </seg>
            <seg n="502f5815">
              När man lämnar tankelekarnas fascinerande men osannolika låtsasvärldar
              och kliver ut i verkligheten är det helt andra hotbilder som tornar
              upp sig. Försvarsberedningens rapport från 2007 konstaterar att
              de globala miljöutmaningarna och klimatförändringarna utgör de
              allvarligaste hoten mot människornas säkerhet och fundamentala
              livsvillkor i vår tid. Jag tycker att det är positivt att vi i
              detta betänkande lyckats nå betydande samsyn kring att ett utvidgat
              säkerhetsbegrepp, som även väger in icke-militära hotbilder, bör
              utgöra grunden för Sveriges säkerhet. Och det är glädjande att
              ett enigt utskott ställer sig bakom ambitionen att etablera ett
              europeiskt fredsinstitut för att utveckla EU:s förmåga att förebygga
              och lösa konflikter genom medling och dialog.
            </seg>
            <seg n="fc041dce">
              Herr talman! Vi i Miljöpartiet vill emellertid ta längre och
              snabbare steg i riktning mot ett totalförsvar där de klassiska
              militära delarna krymper och gökungar som JAS helt avvecklas.
              Givet vad klimatklockan är slagen och att, som Försvarsberedningen
              konstaterade, klimatförändringarna utgör vår tids största säkerhetshot
              är det hög tid att en stor del av de enorma belopp som i Sverige
              och i världen alltjämt satsas på militärt försvar omdirigeras
              till klimatinvesteringar. Bara i min hemstad, Göteborg, beräknas
              stigande havsnivåer under kommande årtionden kräva 10 miljarder
              kronor i investeringar i ny infrastruktur.
            </seg>
            <seg n="d7646422">
              För att gå från den lokala till den globala nivån bör vi erinra
              oss att de rika länderna på FN:s klimatmöte i Köpenhamn 2009 lovade
              att de från och med 2020 årligen skulle bistå utvecklingsländerna
              med 100 miljarder dollar i nya friska pengar för klimatinvesteringar.
              Utan en omfattande global nedrustning är det svårt att se hur
              belopp i den storleksordningen skulle kunna frigöras. Nu när antalet
              krig i världen, såväl mellan som inom länder, sjunker vore det
              naturligt att även de globala rustningsutgifterna började sjunka.
              Att så ändå inte sker beror av allt att döma mer på framgångsrik
              lobbyverksamhet från det militärindustriella komplexet än på faktiska
              försvarsbehov.
            </seg>
            <seg n="db1c5863">
              Herr talman! Det pågår en kampanj från delar av borgerligheten,
              såväl publicister som politiker, om att Sverige bör ansöka om
              medlemskap i Nato. Vi i Miljöpartiet avvisar detta bestämt och
              värdesätter högt fortsatt svensk alliansfrihet och noterar till
              vår glädje att enligt SOM-institutet ställer sig bara 19 procent
              av väljarna positiva till ett svenskt Natomedlemskap. I en värld
              dominerad av stormakter, motsättningar och misstroende har små
              alliansfria länder som inte hotar någon en viktig roll att spela
              som medlare och brobyggare. Att utmåla en USA-ledd krigsallians
              från förra seklets förra hälft som något nytt och spännande är
              rätt patetiskt och åskådliggör den fantasiinfarkt som lamslår
              stora delar av dagens svenska borgerlighet. Ett Natomedlemskap
              skulle kunna öppna upp för stationering av amerikanska kärnvapen
              på vårt territorium, något som blivit fallet i Belgien, Nederländerna,
              Italien, Tyskland och Turkiet, och detta trots att dessa länder
              inte producerar egna kärnvapen. Denna beredskap att ta emot amerikanska
              kärnvapen kallas nukleärt kompanjonskap, nuclear sharing, och
              strider mot icke-spridningsavtalet, som Sverige signerat.
            </seg>
            <seg n="d4921ece">
              Amerikanska kärnvapen innanför våra gränser ökar naturligtvis
              risken för att vi i en framtid blir utsatta för kärnvapenattacker.
              Rimligen skulle även risken för terrorattacker öka om vi blir
              del av en USA-ledd militärallians. Låt oss komma ihåg att man
              i stora delar av omvärlden inte gör någon tydlig boskillnad mellan
              USA och Nato, vilket kanske inte är så förvånande med tanke på
              att Nato under sina drygt 60 år alltid haft amerikanska generaler
              som överbefälhavare och att Pentagons inflytande över alliansens
              förehavanden är massivt.
            </seg>
            <seg n="e05e1f98">
              I det här sammanhanget förtjänar det att påpekas att USA emellanåt
              agerar på och ibland över folkrättens heldragna linjer. Jag tänker
              här på företeelser som Guantánamo och tortyr av fångar eller hur
              obemannade drönare skördar ett växande antal civila offer. En
              färsk undersökning från Pakistan visar att CIA:s drönare under
              de senaste tio åren där dödat 3 468 personer varav 893 civila,
              av vilka 176 var barn. USA bedriver här en sorts krig utan krigsförklaring,
              och sammaledes gäller i Jemen och Somalia. Enligt New York Times
              beklagade sig nyligen USA:s ambassadör i Pakistan, Cameron Munter,
              över att han inte informerats om att hans huvudsakliga uppgift
              i landet skulle gå ut på att döda folk.
            </seg>
            <seg n="93f75a0a">
              I september 2011 dödar drönare i Jemen två amerikanska medborgare
              som uppges vara terrorister, och två veckor senare dödas även
              den 16-årige sonen till en av dem som dödades i den första attacken.
              Det var något som fick den republikanske senatorn Rand Paul att
              i USA:s kongress uttrycka sin djupa olust över att presidenten
              ges rätt att döda amerikanska medborgare, inklusive omyndiga personer.
            </seg>
            <seg n="19642e34">
              Varje tisdag förelägger CIA presidenten, om vi får tro den ansedda
              brittiska tidningen The Guardian, en så kallad kill list där han
              ombeds kryssa för personer som ska dödas under arbetsveckan. Hela
              denna skymningsvärld skulle självfallet Sverige genom ett Natomedlemskap
              komma betydligt närmare. Jag har svårt att förstå varför vi skulle
              utsätta svenska officerare, som jag har stor respekt för, för
              något så förnedrande. Det är utomordentligt att FN nu tillsatt
              en utredning under ledning av den brittiske juristen Ben Emmerson
              för att utröna på vilken folkrättslig grund, om alls någon, USA
              bedriver sitt drönarkrig.
            </seg>
            <seg n="3198ae78">
              Herr talman! I stället för att backa in i framtiden borde vi
              nu ta till vara alla de nya möjligheter för fred och mellanfolkligt
              samarbete som globaliseringen för med sig och som dagens kommunikationsteknik
              öppnar nya vägar för. Det är dags att EU äntligen förverkligar
              EU-parlamentets gamla krav på att upprätta en civil fredskår.
              Det är på tiden att vi politiker tar till oss fredsforskningens
              rön. Här i Helsingfors har vi det världsledande fredsforskningsinstitutet
              Sipri i vars styrelse Göran Lennmarker, tidigare moderat ordförande
              i utrikesutskottet, utövar ett inspirerande ledarskap.
            </seg>
            <seg n="4dd2d7c7">
              Låt oss komma ihåg att internationellt samarbete inte bara försiggår
              på nationell och övernationell nivå utan även, och i växande grad,
              på diverse understatliga nivåer, där folkrörelser och medborgargrupper
              utbyter information och där kommuner upprättar partnerskap med
              kommuner i andra världsdelar. Sedan 2004 finns en världskommunal
              federation en sorts Förenta kommunerna med högkvarter i Barcelona,
              och 2008 anordnades den första världskommunala fredskonferensen
              i Haag i Holland. Detta framväxande globala civilsamhälle agerar
              i hög grad självständigt men ställer också krav på nationella
              och övernationella parlament att upprätta lagar och regleringar
              som exempelvis stänger skatteparadis och tvingar de stora multinationella
              företagen att uppföra sig som ansvarsfulla medborgare och ta hänsyn
              till såväl arbetsmiljön som miljön och betala skatt i de länder
              där deras vinster skapas.
            </seg>
            <seg n="01ea00f2">
              Jag stöder självfallet, herr talman, Miljöpartiets samtliga reservationer,
              men för tids vinnande yrkar jag bifall bara till reservationerna
              7 och 13.
            </seg>
          </u>
          <note type="speaker" n="5a507e0c">
            Anf. 56 JULIA KRONLID (SD):
          </note>
          <u who="julia_kronlid_4ece83" xml:id="i-9b5284fa5457de3b-0" n="09573af3">
            <seg n="ead8eb0f">
              Herr talman! Vi sverigedemokrater ställer oss i dag bakom samtliga
              våra reservationer samt vårt särskilda yttrande, men vi väljer
              att yrka bifall bara till våra reservationer nr 5, 8 och 12.
            </seg>
            <seg n="174ed3fb">
              Vi debatterar som sagt i dag säkerhetspolitik utifrån ett betänkande
              som dels behandlar motioner i ämnet, dels berör frågan om säkerhetspolitik
              i ljuset av den ekonomiska krisen i Europa.
            </seg>
            <seg n="666b538f">
              När vi debatterar svensk säkerhetspolitik kan jag inte låta bli
              att kommentera den senaste tidens försvarspolitiska debatt i medierna,
              som på många sätt varit både spännande och lite skrämmande att
              följa. Överbefälhavare Sverker Göranssons uttalande om att Sverige
              bara kan stå emot ett angrepp i en vecka på en plats har startat
              en välbehövlig debatt om svensk försvarsförmåga som Sverigedemokraterna
              länge efterfrågat. Att vår statsminister senare skulle bemöta
              debatten med ett uttalande om att svenskt försvar är ett särintresse
              är högst anmärkningsvärt och har väckt starka förståeliga reaktioner.
            </seg>
            <seg n="1cf86c99">
              Samtidigt som jag välkomnar att fler partier än Sverigedemokraterna
              nu har börjat tala om behovet av höjda försvarsanslag kan jag
              inte annat än skönja ett ganska stort mått av dubbelmoral och
              bara ett spel för gallerierna när det råkar vara läge i opinionen
              för att tala om stärkt försvar.
            </seg>
            <seg n="d64e16c7">
              När Sverigedemokraterna i debatter i riksdagen talat om behovet
              av att stärka svenskt försvar har vi från våra politiska motståndare
              bara blivit bemötta med kritik med bland annat argumentet att
              vi i dag står inför andra nya hot som inte kan bemötas med militära
              medel. Inget annat parti har de senaste åren kommit med konkreta
              förslag om höjda försvarsanslag, utan i stället har man röstat
              för en försvarsbudget som innebär en allvarlig underfinansiering
              av vårt svenska försvar. Som det ser ut i dag är försvaret underfinansierat
              med ca 30 miljarder och kan inte ens uppnå de mål som nuvarande
              regering satt upp.
            </seg>
            <seg n="1e7db70d">
              Vi är det enda parti som på allvar vill värna Sveriges försvar
              och också skjuter till resurser för det. Sverigedemokraterna lägger
              ca 20 miljarder mer på försvaret än regeringen i fyraårsbudgeten.
              Svensk säkerhetspolitik och svenskt försvar är en av statens kärnuppgifter,
              och det duger helt enkelt inte att den högste representanten för
              Sveriges regering kallar försvaret för ett särintresse. Det faktum
              att enskilda regeringsföreträdare sedan kommer med ofinansierade
              utspel ändrar inte på detta faktum.
            </seg>
            <seg n="d1196a28">
              Herr talman! Det aktuella betänkandet tar upp att dagens hot
              och utmaningar som sagt inte enbart kan bemötas med militära medel.
              Sverigedemokraterna instämmer i att de hot som Sverige potentiellt
              står inför inte kan isoleras till rent militära och kan behöva
              bemötas på andra sätt. Vi anser det dock beklagligt att regeringen
              gång på gång använder argumentationen om nya hotbilder som en
              ursäkt för att nedrusta Sveriges militära försvar i stället för
              att bredda vårt försvar. På samma sätt som militära medel inte
              kan skydda cybersäkerheten kan inte globala regler för cybernätverk
              skydda oss mot ett eventuellt militärt angrepp.
            </seg>
            <seg n="a4046c6f">
              Nu står vi inte inför ett militärt hot i dagsläget men situationen
              kan snabbt förändras, och vi kan inte blunda för de långtgående
              ryska upprustningsplanerna.
            </seg>
            <seg n="26c64cda">
              Precis som Nato angav vid sitt senaste toppmöte i Chicago vad
              gäller alliansens viktigaste uppgift menar Sverigedemokraterna
              att den svenska Försvarsmaktens främsta uppgift är att skydda
              och försvara Sveriges territorium och befolkning mot en attack
              och fungera som en garant för vår suveränitet.
            </seg>
            <seg n="03e8d606">
              Vi kan även instämma i att det är viktigt att försvara folkrätten
              och i de fall det är befogat delta i internationella insatser
              för att bidra till fred och stabilitet och skydda människor. Vi
              menar vidare att internationella insatser måste ha ett tydligt
              mål och syfte samt vara sanktionerade av FN och ha rimliga utsikter
              till framgång. Ett deltagande bara för deltagandets egen skull
              anser vi inte vara rimligt. Om Sverige ska bidra till sådana insatser
              anser vi att det ska finnas tillräckligt med resurser, så att
              det inte sker på bekostnad av vårt försvar av Sverige.
            </seg>
            <seg n="28594e68">
              Herr talman! Låt mig även tala om vikten av Sveriges alliansfrihet
              och Nato.
            </seg>
            <seg n="17b6bad7">
              Med tanke på hur vårt försvar ser ut i dag kan man fråga sig
              om det har varit en medveten strategi från regeringens sida att
              göra vårt svenska försvar så svagt att svenskarna till slut ska
              känna att det inte finns något annat val än att gå med i Nato.
              Sverigedemokraterna ser positivt på ett samarbete med Nato och
              har inget emot det partnerskapsavtal som finns. Men då vi vill
              värna Sveriges neutralitet och alliansfrihet motsätter vi oss
              ett fullt medlemskap i Nato.
            </seg>
            <seg n="80294534">
              Socialdemokraterna, som också bär ett ansvar för den utveckling
              som varit till där vi står i dag vad gäller svensk försvarsförmåga,
              hävdar också att de vill värna vår alliansfrihet och ställer sig
              kritiska till ett medlemskap i Nato. Socialdemokraternas motivering
              till detta är bland annat att de litar på EU:s diplomatiska förmåga
              och Lissabonfördragets solidaritetsförklaring. Solidaritetsförklaringen
              i EU innebär dock att vi är skyldiga att ge stöd om ett annat
              EU-land skulle bli angripet, och vi förväntar oss detsamma om
              Sverige skulle bli angripet.
            </seg>
            <seg n="c23bbd0e">
              Vi anser det motsägelsefullt att tala om vikten av alliansfrihet
              om man inte samtidigt talar om riskerna med vad en full implementering
              av solidaritetsförklaringen kan innebära för Sverige och dess
              alliansfrihet.
            </seg>
            <seg n="0f3341de">
              Självklart ska vi bistå vårt närområde i händelse av kris och
              katastrof, men vi måste fundera på vad solidaritetsförklaringen
              innebär i praktiken. Om till exempel Turkiet blir medlem i EU
              och hamnar i konflikt med Iran och Irak, är det då Sveriges skyldighet
              att bidra med militära medel? Som det ser ut i dag är det ganska
              oklart vad implementeringen av solidaritetsförklaringen ska innebära.
              Vi måste kunna diskutera vad den innebär för Sveriges alliansfrihet.
            </seg>
            <seg n="17b3f49e">
              Både i utskottets betänkande och i Socialdemokraternas reservation
              framhålls att EU kan möta de nya hoten med handel, bistånd och
              diplomati. Jag instämmer i att dessa verktyg är en viktig del
              i säkerhetspolitiken för att verka förebyggande för fred och stabilitet.
              Samarbete med andra stater och organisationer för att bemöta gränsöverskridande
              hot som terrorism och organiserad brottslighet är också nödvändigt.
              Vi anser dock inte att detta kan ersätta behovet av ett väl utbyggt
              svenskt försvar. Att inför svenska folket hävda att de kan känna
              sig trygga för att EU exempelvis kan bemöta Rysslands upprustning
              med handel, bistånd och diplomati anser jag inte vara trovärdigt.
            </seg>
            <seg n="40112c50">
              I det aktuella betänkandet hävdas också att Sveriges närområde
              numera utgörs av EU:s yttre gränser inbegripet grannskapsområdena,
              vilket gör att Centralasien och öknar i Sahara ska betraktas som
              Sveriges nuvarande grannländer. Sverigedemokraterna, som är positivt
              inställda till ett nordiskt försvarssamarbete, anser att vårt
              viktigaste närområde fortfarande består av våra geografiska grannländer
              främst i Norden och Baltikum. Vi anser att den solidaritetsförklaring
              som finns mellan de nordiska länderna snarare behöver stärkas
              och konkretiseras.
            </seg>
            <seg n="cc4ca970">
              Utskottet framhåller i betänkandet att den ekonomiska krisens
              effekter på länders försvarsekonomier ska användas som utgångspunkt
              för ett fördjupat försvarssamarbete i Europa. Även Sverigedemokraterna
              inser naturligtvis att det är väldigt positivt med vissa mellanstatliga
              försvarsmaterielsamarbeten. Vi anser dock att ett ökat försvarsmaterielsamarbete
              inte ska användas som en ursäkt för att nedrusta vårt eget försvar
              eller som en början till ett gemensamt EU-försvar. Sverigedemokraterna
              förespråkar i stället ett förstärkt svenskt försvar. Ett gemensamt
              EU-försvar skulle innebära ett uppgivande av den nationella självbestämmanderätten
              och vår alliansfrihet, vilket vi anser vara oacceptabelt och inget
              som är förankrat hos den svenska befolkningen med tanke på hur
              kritisk Sveriges befolkning är till ett Natomedlemskap.
            </seg>
            <seg n="c6023023">
              Herr talman! Betänkandet tar även upp EU:s roll som global aktör.
              Vi stöder tanken på ett gott samarbete i Europa och anser att
              det är en förutsättning för fred och stabilitet. Vi instämmer
              också i vikten av att EU står upp för rättsstatens principer,
              demokrati och mänskliga rättigheter. Vi ser dock inte detta som
              likställt med att EU alltmer måste gå mot att bli en överstatlig
              union. Vi ser snarare att det EU som i dag växer fram motverkar
              fredliga relationer i Europa samt att styrningen av EU har ett
              stort demokratiskt underskott.
            </seg>
            <seg n="6473dfa6">
              Vad gäller EU:s gemensamma utrikespolitik kan vi se ett mervärde
              i att ha en global plattform för att möta globala problem. Så
              länge vi kan ha ett Europasamarbete i utrikespolitiken som bygger
              på samsyn och respekt för länders olika utrikespolitiska intressen
              ser vi inget problem med detta.
            </seg>
            <seg n="982997d5">
              Det vi däremot ställer oss kritiska till är Europeiska utrikestjänsten
              och att Sveriges utrikespolitik i så hög grad ska bli påverkad
              av EU:s utrikespolitik att man till och med säger att EU:s utrikespolitik
              är vår utrikespolitik.
            </seg>
            <seg n="f0ef70ba">
              Då det inte verkar finnas utrymme för konsensus inom alla områden
              av utrikespolitiken vare sig mellan medlemsstaterna eller inom
              kommissionen menar vi att det finns all anledning att hålla fast
              vid en samordnad utrikespolitik i de frågor där det finns samsyn
              i stället för att med organisatoriska medel försöka ge en bild
              av en enhetlighet som inte finns.
            </seg>
            <seg n="ce292bb0">
              Fru talman! Utskottet har som sagt även behandlat frågan om säkerhetspolitik
              i ljuset av den ekonomiska krisen. EU har försökt bemöta krisen
              med hårdare ekonomisk styrning, åtstramningspaket och stabilitetsmekanismer.
              EU:s åtgärder har mötts av reaktioner i form av demonstrationer
              mot åtstramningspaket och mot åtagandet att betala stora summor
              pengar till länder som misskött sin ekonomi. Dessa reaktioner
              måste tas på allvar i stället för att bemötas med mer styrning
              och överstatlighet.
            </seg>
            <seg n="af02e4cc">
              Vi kan konstatera att krisen har ställt frågor om EU:s framtid
              och dess utveckling på sin spets. Å ena sidan förespråkade kommissionens
              ordförande José Manuel Barroso i september att EU:s länder på
              sikt bör gå mot en federation av stater för att komma till rätta
              med underliggande brister i samarbetet.
            </seg>
            <seg n="eefb53d8">
              Å andra sidan, och i motsatt riktning, höll den brittiske premiärministern
              David Cameron ett uppmärksammat tal den 23 januari om Storbritanniens
              relation till EU och om EU:s framtid. Cameron argumenterade för
              ett nytt fördrag för samtliga EU-länder eller, om det inte skulle
              vara möjligt, en omförhandlad och ny överenskommelse, med den
              inre marknaden som grund, mellan enbart EU och Storbritannien.
            </seg>
            <seg n="5852fd68">
              Cameron talade även om att det finns en växande frustration bland
              medborgare i EU:s medlemsländer över att beslut tas längre och
              längre från dem. Han påpekade att vi är olika nationer med olika
              viljor, och vi kan inte och ska inte låtsas något annat. Han sade
              att ett flexibelt, frivilligt samarbete binder länder starkare
              samman än något som är påtvingat från en central makt. Jag håller
              med om detta.
            </seg>
            <seg n="2158b81d">
              Sverigedemokraterna välkomnar en konstruktiv debatt om utvecklingen
              inom EU och om EU:s framtid. Vi anser att även Sverige tydligt
              borde deklarera att vi vill omförhandla vårt EU-medlemskap, och
              vi anser att svenskarna borde få tycka till om EU-medlemskapet
              i en folkomröstning.
            </seg>
          </u>
          <note type="speaker" n="683674aa">
            Anf. 57 URBAN AHLIN (S) replik:
          </note>
          <u who="urban_ahlin_9ad123" xml:id="i-f9463804ed591f6a-1" n="e990a036">
            <seg n="6c10c7fb">
              Fru talman! Jag börjar med att yrka bifall till alla socialdemokratiska
              reservationer, vilket jag glömde när jag höll mitt anförande.
            </seg>
            <seg n="4fa06a99">
              Jag kan lugna Julia Kronlid med att Socialdemokraterna inte alls
              menar att diplomati, bistånd, handelspolitik och internationellt
              samarbete ska ersätta det svenska försvaret. Vi tror dock inte
              att det svenska försvaret är allenarådande och det enda som behövs
              för att hantera kriser och konflikter i världen.
            </seg>
            <seg n="5bc423a4">
              Vi tror att många av de hot, kriser och katastrofer som riskerar
              att uppkomma hanteras bäst med andra resurser än militära, det
              vill säga med bistånd, med öppenhet för flyktingar, med fungerande
              utvecklingssamarbete, genom större samarbete mellan länder, genom
              ett gott samarbete inom Europeiska unionen, genom att bistå så
              att andra länder blir medlemmar av Europeiska unionen och genom
              att kämpa mot diskriminering och annat.
            </seg>
            <seg n="444a864d">
              Det Julia Kronlid säger om att vi bedriver den politiken för
              att på den vägen ersätta det svenska försvaret är alltså inte
              sant. Vi vill ha kvar det svenska försvaret som en försäkring
              som vi betalar en premie till för att vi den dag vädret blir sämre
              och risken för ett militärt anfall mot Sverige uppstår ska ha
              ett fungerande försvar.
            </seg>
            <seg n="425d38c6">
              Under tiden är det dock viktigt att se på de andra hot som finns,
              och då är det militära försvaret inte det allra bästa verktyget
              att använda.
            </seg>
          </u>
          <note type="speaker" n="f2656af8">
            Anf. 58 JULIA KRONLID (SD) replik:
          </note>
          <u who="julia_kronlid_4ece83" xml:id="i-9b5284fa5457de3b-1" n="09573af3">
            <seg n="ea76878e">
              Fru talman! Det är bra att Socialdemokraterna säger att det inte
              ska ersätta vårt svenska försvar, men i praktiken har det skett.
              Varför röstade Socialdemokraterna annars för en försvarsbudget
              som innebär att vi vid ett militärt angrepp bara kan försvara
              Sverige i en vecka på en plats?
            </seg>
            <seg n="c16e79b7">
              Socialdemokraterna har inget förslag på utökade försvarsanslag
              och ett starkare försvar. Om Urban Ahlins argumentation ska vara
              rimlig måste ni på allvar visa att ni vill stärka vårt svenska
              försvar.
            </seg>
            <seg n="f3973046">
              Vad anser Socialdemokraterna och Urban Ahlin om en full implementering
              av EU:s solidaritetsförklaring? Det finns ett kryphål som gör
              att vi inte måste bistå med militära medel, men det går mot den
              riktningen. Det finns ett stort politiskt tryck att bistå vid
              konflikter. Om ni så gärna vill värna Sveriges alliansfrihet,
              hur ser ni då på denna utveckling inom EU? Är ni kritiska eller
              positiva till den?
            </seg>
          </u>
          <note type="speaker" n="3030dab1">
            Anf. 59 URBAN AHLIN (S) replik:
          </note>
          <u who="urban_ahlin_9ad123" xml:id="i-f9463804ed591f6a-2" n="e990a036">
            <seg n="8dd7269b">
              Fru talman! Redan Anna Lindh sade på Folk och Försvar för mer
              än tio år sedan att det är svårt att se att Sverige skulle förklara
              sig neutralt om ett annat land i Europeiska unionen angreps militärt
              av en annan makt. Hon hade rätt då, och vi har rätt nu när vi
              säger att det inom Europeiska unionen är viktigt att vi samarbetar,
              utarbetar relationer med varandra och visar solidaritet. Detta
              är uttryckt i solidaritetsklausulen i Lissabonfördraget där vi
              säger att vi är beredda att bistå med hjälp om landet så önskar
              men att vi själva bestämmer hur den hjälpen ska se ut.
            </seg>
            <seg n="23338d27">
              Solidaritetsklausulen har utvecklats till en solidaritetsförklaring
              för att också inbegripa Norge och Island, vilket jag tror att
              Sverigedemokraterna också tycker är högst rimligt. Natolandet
              Norge ska med sina försvarsgarantier garantera stöd till Turkiet,
              och Sverige ska inom EU hjälpa Grekland vid en katastrof. Självklart
              ska vi då också hjälpa Norge, och därför har vi denna solidaritetsförklaring.
            </seg>
            <seg n="a95b1c86">
              Det är en bra utveckling där länderna går djupare och djupare
              in i ett gemensamt internationellt samarbete.
            </seg>
            <seg n="817ea716">
              Detta är Sverigedemokraterna emot. Ni vill gå i den andra riktningen
              och åternationalisera. Det är därför Julia Kronlid talar om att
              Cameron är så bra; han vill ju gå den andra vägen och åternationalisera.
            </seg>
            <seg n="6fec8001">
              Det är fel väg framåt. Vi behöver mer internationellt samarbete,
              och då kommer frågor om att vi ömsesidigt ska lita på och stötta
              varandra när det uppstår kriser och katastrofer.
            </seg>
            <seg n="9f98306f">
              Vad gäller försvarets storlek menar vi att den budget vi har
              lagt fram motsvarar den resurs vi behöver lägga på det svenska
              försvaret i dagsläget, för vi ser inget militärt hot mot Sverige.
              För att ett militärt hot ska uppstå måste det finnas en annan
              makt med intention och förmåga att anfalla Sverige, och det finns
              ingen sådan makt i dag.
            </seg>
          </u>
          <note type="speaker" n="6448133d">
            Anf. 60 JULIA KRONLID (SD) replik:
          </note>
          <u who="julia_kronlid_4ece83" xml:id="i-9b5284fa5457de3b-2" n="09573af3">
            <seg n="b1fbc903">
              Fru talman! Jag kan inte tolka det på annat sätt än att Urban
              Ahlin är nöjd med dagens försvar och att det räcker att vi kan
              försvara Sverige i en vecka om hotbilden skulle förändras.
            </seg>
            <seg n="26424072">
              Vad gäller solidaritetsförklaringen är det viktigt att visa solidaritet
              med vårt närområde, men en utveckling mot ett fullskaligt gemensamt
              EU-försvar där vi har skyldighet att ingripa militärt om ett annat
              land angrips bör vi vara vaksamma mot. Sverige måste få bedöma
              från fall till fall vad som är rimligt. När EU utvidgas kan ganska
              komplicerade konflikter uppstå, till exempel i Turkiet eller öststaterna.
            </seg>
            <seg n="186d8688">
              Vi bör därför reflektera över detta och ställa oss kritiska så
              att vi inte går åt det hållet.
            </seg>
            <seg n="13ef72c1">
              Ja, vi är positiva till ett nordiskt försvarssamarbete. Vi har
              aldrig sagt något annat. Det är givet att vi ska ställa upp för
              varandra. EU är dock större och bredare, och här bör Sverige få
              göra sin egen bedömning av vilken förmåga vi har och på vilket
              sätt vi vill bidra.
            </seg>
          </u>
          <note type="speaker" n="4bff0a88">
            Anf. 61 HANS LINDE (V):
          </note>
          <u who="hans_linde_abeaba" xml:id="i-d85d38fd02482c91-0" n="5786fa06">
            <seg n="31711599">
              Fru talman! Både Urban Ahlin och Valter Mutt har i sina anföranden
              lyft upp intressanta områden och intressanta frågor. Jag ser fram
              mot att längre fram i debatten från de borgerliga företrädarna
              få höra svaren på de frågor som har ställts.
            </seg>
            <seg n="44029dbd">
              För mig som vänsterpartist är frågor om säkerhetspolitik ganska
              enkla. Svensk militär alliansfrihet har tjänat vårt land och vår
              omvärld väl och har möjlighet att tjäna vår omvärld väl under
              lång tid framöver.
            </seg>
            <seg n="2a77df4f">
              Den militära alliansfriheten har bidragit till att generation
              efter generation i det här landet har kunnat leva i fred och undvika
              krigets helvete. Den militära alliansfriheten har gett vårt land
              ett utrikespolitiskt handlingsutrymme som har gjort att Sverige
              har kunnat spela en viktig roll i arbetet för fred och nedrustning
              när den politiska viljan har funnits.
            </seg>
            <seg n="e4e9d223">
              När vi tittar på hur det ser ut i världen i dag är det uppenbart
              att det råder akut brist på länder som är militärt alliansfria
              och står upp för fred, nedrustning och mänskliga rättigheter oavsett
              när, var och med vilka motiv de kränks eller inskränks. Sverige
              skulle kunna vara ett sådant land, men den militära alliansfriheten
              är en förutsättning för att vi ska kunna vara den rösten i världen.
              För mig som vänsterpartist är det självklart att vår militära
              alliansfrihet är en av våra viktigaste och största utrikespolitiska
              tillgångar. Därför ser vi försvaret av den svenska militära alliansfriheten
              som en av de absolut viktigaste politiska frågorna.
            </seg>
            <seg n="801b0c38">
              Jag ser med oro på hur den svenska militära alliansfriheten steg
              för steg under ganska lång tid har tömts på sitt innehåll och
              hur förtroendet för den svenska militära alliansfriheten har undergrävts.
            </seg>
            <seg n="64a112a9">
              År 2008 sade en majoritet i denna kammare ja till EU:s Lissabonfördrag
              där man uttryckligen slår fast att den gemensamma säkerhets- och
              försvarspolitiken ska omfatta den gradvisa utformningen av unionens
              gemensamma försvarspolitik. Den kommer att leda till ett gemensamt
              försvar.
            </seg>
            <seg n="2b435056">
              Bara några månader innan riksdagen fattade beslutet att ställa
              sig bakom Lissabonfördraget och dessa skrivningar hade den borgerliga
              regeringen valt att uppgradera den svenska representationen vid
              Natohögkvarteret i Bryssel till en egen ambassad. Om vi tittar
              ut över världen kan vi konstatera att vi i modern tid aldrig har
              haft så få svenska soldater i FN-insatser som just nu. Samtidigt
              har vi aldrig haft så många svenska soldater som har deltagit
              i internationella insatser med Natoemblem på sina uniformer.
            </seg>
            <seg n="d22bc325">
              Fru talman! Vi ska vara ärliga och säga att ingenstans märks
              urholkningen av den svenska militära alliansfriheten så tydligt
              som i Norrlands inland. Under de senaste åren har vi gång på gång
              sett hur den borgerliga regeringen har upplåtit svenskt territorium
              i norra Sverige för att Nato ska kunna genomföra militära övningar
              på vårt territorium. År 2009 genomfördes den största flygövningen
              i Sveriges historia med bas i Luleå. Det var en övning som helt
              leddes av Nato där både USA och Turkiet fick delta. På flygbasen
              i Vidsel i Norrland har USA:s flygvapen getts tillstånd att träna
              bombflygning vid flera tillfällen.
            </seg>
            <seg n="162edec0">
              Hur länge kommer det att dröja innan den här typen av militära
              övningar tillsammans med Nato och under Natos ledning sprider
              sig till andra delar av Sverige? Vi ser redan i dag hur Försvarsmakten
              i stora delar av Sverige trycker på för att man ska öppna svenskt
              territorium för internationella militära övningar. I Göteborg,
              som jag kommer från, vill man öppna den södra skärgården för internationella
              militära övningar bland annat tillsammans med Nato.
            </seg>
            <seg n="da26e762">
              Natos ledning och deras hejarklack i svensk debatt och i den
              svenska riksdagen försöker sälja in militäralliansen Nato med
              argumentet att det är en freds- och frihetsallians. Låt mig ställa
              några enkla frågor.
            </seg>
            <seg n="a748e66c">
              Fråga irakierna som har levt i mer än ett decennium med våldet
              i sin vardag under det USA-ledda anfallskriget om Nato har gett
              dem frihet.
            </seg>
            <seg n="77f7ae1f">
              Fråga de många oppositionspolitiker som just nu sitter fängslade
              i Natolandet Turkiet om Nato har gett dem deras mänskliga rättigheter.
            </seg>
            <seg n="e8dbb60f">
              Fråga befolkningen i den afghanska byn Baraki Barak som USA:s
              flygvapen bombade mitt i natten den 6 juni förra året och dödade
              18 civila om Nato har gett dem fred.
            </seg>
            <seg n="e18f7e40">
              Fru talman! Den tid då vi som är vänner av den militära alliansfriheten
              kunde tala om att försvara den militära alliansfriheten är snart
              förbi. Nu handlar det i större utsträckning om att vi behöver
              återupprätta den militära alliansfrihetens trovärdighet. Det krävs
              att vårt territorium, vårt luftrum och vårt territorialvatten
              inte upplåts för framtida och ytterligare Natoledda militärövningar.
              Det krävs att Sverige som enskilt land tackar nej till att delta
              i EU:s stridstrupper och Natos snabbinsatsstyrka, och det krävs
              att vi avvecklar vår ambassad vid Natohögkvarteret i Bryssel.
              Det krävs framför allt att vi får en svensk regering som har modet
              att föra en självständig utrikes- och säkerhetspolitik.
            </seg>
            <seg n="4f656ca0">
              Det bästa sättet att skapa säkerhet är att förebygga militära
              konflikter. Det krävs breda och ofta civila insatser där man bekämpar
              fattigdom och hunger och ger unga män och kvinnor framtidstro
              genom utbildning och arbetstillfällen. Det krävs att man stärker
              respekten för demokrati och mänskliga rättigheter. Det är många
              gånger det bästa sättet att skapa säkerhet.
            </seg>
            <seg n="dbac4136">
              Centralt i ett konfliktförebyggande arbete måste vara att vi
              runt om på jordklotet begränsar handeln med vapen. I stället har
              vi det senaste decenniet sett en mycket kraftig militär upprustning
              runt om på jordklotet. Enligt fredsforskningsinstitutet Sipri
              har de hundra största vapentillverkarna på jorden ökat sin försäljning
              av vapen med 51 procent sedan 2002. Sverige har i högsta grad
              bidragit till denna utveckling. Bara det senaste decenniet har
              den svenska vapenexporten mer än fyrdubblats.
            </seg>
            <seg n="4971c822">
              Om vi ska lyckas med att förstärka det förebyggande arbetet och
              förebygga väpnade konflikter krävs det ett mycket kraftfullt svar
              på de omfattande klimatförändringar som vi redan i dag ser på
              olika delar av jordklotet. För ett par år sedan gjorde Sida en
              omfattande studie där man konstaterade att 46 länder riskerade
              att drabbas av väpnade konflikter på grund av klimatförändringarna.
              Att förebygga väpnade konflikter är kostsamt och komplicerat,
              men att inte förebygga konflikter utan hantera dem när de har
              uppstått är mycket mer kostsamt.
            </seg>
            <seg n="f6b73061">
              Den utveckling som vi har sett i Mali i Västafrika de senaste
              månaderna visar på vikten av konfliktförebyggande arbete. Det
              visar också att konflikter inte kan hanteras, lösas eller förklaras
              med ensidiga militära förklaringsmodeller. Mali är ett av världens
              fattigaste länder med en regering som under lång tid inte har
              haft vare sig den politiska viljan eller förmågan att se till
              hela befolkningens bästa. Mali är ett av de länder som redan har
              drabbats hårt av klimatförändringarna. Det är ett av de länder
              som Sida redan för flera år sedan pekade ut som ett land där riskerna
              var stora för framtida konflikter kopplade till klimatförändringarna.
              Det är inte så konstigt. I Mali slår klimatförändringarna mot
              befolkningen och konkurrensen om mat och odlingsbar mark ökar.
            </seg>
            <seg n="e2e1c7ab">
              I Mali har det saknats förutsättningar att förhindra att militanta
              grupper har kunnat etablera sig och att vapen har kunnat strömma
              in i landet efter Muammar Gaddafis fall i Libyen. Konflikterna
              i Mali och andra väpnade konflikter understryker att om vi ska
              kunna förebygga konflikter och bygga fred och säkerhet behöver
              vi ett breddat säkerhetsbegrepp där vi inte tittar på de militära
              delarna.
            </seg>
            <seg n="e6a00f14">
              Fru talman! För mig är det viktigt att lyfta upp något som hittills
              har saknats i debatten och som tyvärr alltför ofta saknas när
              vi diskuterar säkerhetspolitik, nämligen den del av jordens befolkning
              som är kvinnor. Krig och konflikter är inte könsneutrala. Krig
              och konflikter drabbar män och kvinnor på olika sätt och i olika
              grad. Så är det i varje väpnad konflikt.
            </seg>
            <seg n="1ea5b62c">
              De senaste åren har jag haft möjlighet att besöka Liberia i Västafrika
              vid två tillfällen. Det är ett land som i dag tar mödosamma steg
              mot fred och försoning efter ett av vår tids grymmaste inbördeskrig.
              Under inbördeskriget i Liberia var det sexualiserade våldet, våldet
              mot kvinnor, våldtäkterna och stympningen en bärande del av de
              stridande parternas krigföring. Det var ett massförstörelsevapen
              som användes i kriget och konflikten.
            </seg>
            <seg n="4ad95f14">
              När jag har träffat kvinnor i Liberia och pratat med dem ifrågasätter
              de om deras land verkligen är ett postkonfliktland som vi ofta
              beskriver det som i Västeuropa. Vi anser att Liberia i dag är
              ett land i fred eftersom männen har slutat skjuta på varandra,
              men männens våld mot kvinnorna det sexualiserade våldet har på
              inget sätt avtagit. Det fortsätter.
            </seg>
            <seg n="a09ea22a">
              Vid samtal med kvinnor i Liberia, som har drabbats så hårt av
              våld och krig, är det uppenbart att vi när vi talar om krig, säkerhet
              och fred dessa generella beskrivningar alldeles för ofta utgår
              från mäns verklighet och från mäns erfarenheter. Kvinnors erfarenheter
              osynliggörs, och kvinnor betraktas som särintressen.
            </seg>
            <seg n="e616bd16">
              Jag tror att det är viktigt att vi ser att var tredje kvinna
              runt om på jordklotet utsätts för våld i hemmet, på jobbet eller
              i samhället. Långt fler kvinnor runt om på detta jordklot lever
              med rädslan för våld. Det är en rädsla som begränsar kvinnors
              möjligheter att delta i samhället och att röra sig i sitt eget
              samhälle, i sin egen by eller i sin egen stad. Detta är ett våld
              som finns i varje land, i varje kultur och i varje samhällsgrupp.
            </seg>
            <seg n="9d751499">
              Detta är kanske vår absolut största säkerhetspolitiska utmaning.
              Ska vi lyckas möta denna säkerhetspolitiska utmaning som mäns
              våld mot kvinnor utgör måste vi göra två saker. För det första
              måste vi synliggöra hur våld och konflikter drabbar män och kvinnor
              på olika sätt. För det andra måste vi se att kvinnor runt om på
              detta jordklot inte bara är offer utan att kvinnor i högsta grad
              själva är aktörer som försöker skapa fred och säkerhet. I vårt
              arbete med att förebygga konflikter och hantera konflikter måste
              vi inkludera kvinnor i alla lägen.
            </seg>
          </u>
          <note n="3dedae13">
            Fru talman! Avslutningsvis yrkar jag bifall till reservation
            3.
          </note>
          <note type="speaker" n="644215ed">
            Anf. 62 HANS WALLMARK (M):
          </note>
          <u who="hans_wallmark_93395e" xml:id="i-d3ce7d64854d46d0-0" n="14daa322">
            <seg n="07ce08eb">
              Fru talman! När vi i utskottet för några dagar sedan skulle begära
              talartid fick jag viss kritik från socialdemokraten Urban Ahlin
              för att jag begärde 14 minuter. Han sade: Hur kan du tala så länge?
              Själv klockades han in på 14.05, och då hade han begärt bara 10
              minuters talartid.
            </seg>
            <seg n="d80006ed">
              Jag tror inte att skillnaden är så stor mellan Socialdemokraterna
              och alliansregeringen på flera bärande områden. Däremot är det
              intressant att Urban Ahlin vill söka konflikten. Det kan man fundera
              en del på. Kan det vara så enkelt att det är kongressfrossa?
            </seg>
            <seg n="d56057bb">
              Fru talman! Enligt World Development Report från 2011 lever cirka
              en och en halv miljard människor i sviktande stater i situationer
              av våld och förtryck. Det motsvarar nästan var femte människa
              på vår planet tre gånger EU, fem gånger USA eller motsvarande
              170 gånger Sverige. Det är en nästan ofattbar siffra. Men likväl
              är detta verklighet.
            </seg>
            <seg n="02c82208">
              En sådan vardag har i någon mening även präglat Europa under
              lång tid. Fram till freden 1945 och undertecknandet av Romfördraget
              1958 hade Europa mer ofta än sällan varit skådeplats för väpnade
              krig och konflikter. Därför var det lika unikt som välbehövligt
              när Europas stormakter efter andra världskrigets slut insåg det
              meningslösa i framtida krig sinsemellan. Därmed lades grunden
              för bildandet av FN, Nato och EU som tillsammans och på olika
              sätt har bidragit till den kanske längsta sammanhängande fredstiden
              i Europa.
            </seg>
            <seg n="b71dd257">
              Europas samarbete och avsteg från väpnad konflikt som problemlösning
              har inneburit fred efter århundraden av krig, frihet för nästan
              hela Öst- och Centraleuropa och ekonomisk tillväxt för hela regionen.
              Mycket av detta låg säkert till grund för att EU tilldelades Nobels
              fredspris 2012.
            </seg>
            <seg n="213b7bdd">
              Fru talman! Sverige är en av världens äldsta fortfarande fungerande
              demokratier. Trots politiska olikheter har vi en lång och stolt
              tradition av breda överenskommelser att se tillbaka på. Vårt system
              är förhållandevis stabilt, förutsägbart och förankrat hos medborgarna.
              Vi tar mycket av detta för givet.
            </seg>
            <seg n="4ab3abd7">
              Låt oss tänka på att mindre än en timme bort från Helsingfors,
              och än kortare från Skåne, ligger Vitryssland som är Europas sista
              diktatur. Demokrati och frihet är därför inte självklara utan
              måste alltid försvaras. Därför är det relevant att ta ett samlat
              grepp om försvars-, säkerhets- och utrikespolitiken.
            </seg>
            <seg n="4e5363af">
              Sverige har inte varit i krig eller väpnad konflikt på nära 200
              år, vilket torde vara världsrekord i fred. Det är någonting för
              oss svenskar att vara stolta över och framhäva i internationella
              sammanhang.
            </seg>
            <seg n="1a62c583">
              I år, 2013, befinner vi oss mitt emellan två viktiga jubileer
              i alla fall viktiga för oss som är historieintresserade nämligen
              freden i Örebro 1812 och freden i Kiel 1814.
            </seg>
            <seg n="92a2cf60">
              Två världskrig och det kalla kriget har utkämpats vid vår dörr.
              Vårt närområde är ingalunda förskonat från krig eller konflikt.
              Vårt geografiska läge och vår politiska hemvist har genom tur
              och skicklighet förskonat oss från krigets fasor. Men trots detta,
              eller kanske just på grund av detta, har vi en lång och stolt
              tradition av internationell solidaritet och deltagande i olika
              aktioner.
            </seg>
            <seg n="e0101e2c">
              Dagens internationella samfund omfattar mer än FN. Svensk samverkan
              med andra aktörer som Nato och EU är därför en naturlig utveckling
              av vår internationella solidaritet.
            </seg>
            <seg n="82907e75">
              Terrorism, sjöröveri, väpnade konflikter, naturkatastrofer och
              liknande hot mot och störningar av mänskliga fri- och rättigheter,
              demokrati och världshandel har inneburit svenskt deltagande.
            </seg>
            <seg n="fd1d89d9">
              Svensk trupp och personal har aktivt deltagit i operationer inom
              ramen för Nordic Battlegroup, NBG, i Adenviken, i Afghanistan
              och i Libyen.
            </seg>
            <seg n="9c4c6be4">
              I sammanhanget kan nämnas att sedan 2003 har EU inlett ca 30
              civila och militära krishanteringsinsatser, varav hälften fortfarande
              pågår.
            </seg>
            <seg n="09ac1a89">
              FN saknar egna resurser för fredsbevarande och humanitära insatser.
              Trots detta motsätter sig Vänsterpartiet svenskt deltagande i
              Natoledda insatser av principiella skäl. Och Socialdemokraterna
              vill att nästa utlandsuppdrag ska ske under specifikt FN-kommando.
              Men om din grannes hus brinner frågar du inte efter märket på
              vattenslangen.
            </seg>
            <seg n="e1a10727">
              Vår egen, den nordiska och EU:s solidaritetsklausul värnas, och
              vi kommer inte att vara passiva om katastrof eller angrepp drabbar
              ett EU-land eller ett nordiskt land.
            </seg>
            <seg n="3f734f31">
              En sak som allt oftare har slagit mig är den starka kontrasten
              mellan kloka socialdemokrater i andra länder och socialdemokrater
              hemma i Sverige. På många områden dras liknande slutsatser, och
              på många områden används en snarlik retorik. Men det finns ett
              stort undantag. I fråga om Nato är det för somliga socialdemokrater
              lika självklart och naturligt som det är något som möts av intuitivt
              avståndstagande från svenska socialdemokrater.
            </seg>
            <seg n="7ad7a4b6">
              Självfallet finns det historiska händelser som kan förklara åtskilligt.
              Danmark och Norge ockuperades under andra världskriget. Estland,
              Lettland och Litauen våldfördes å sin sida av Röda armén och Sovjetstaten.
            </seg>
            <seg n="47ba59ba">
              Samtidigt har mycket hänt. Efter Berlinmurens fall 1989 var det
              möjligt för Sverige att staka ut en ny kurs som fullbordades i
              och med EU-medlemskapet.
            </seg>
            <seg n="14a25bb0">
              Sveriges säkerhetspolitiska linje ligger fast. Samtidigt kommer
              vårt land inte att förhålla sig passivt om katastrof eller angrepp
              skulle drabba ett annat medlemsland i Europeiska unionen eller
              ett annat nordiskt land. I detta ligger också en förväntan om
              att dessa länder agerar på samma sätt om Sverige drabbas. Sveriges
              säkerhet byggs solidariskt med andra.
            </seg>
            <seg n="4bbb08e7">
              I ljuset av detta finns det anledning att välkomna en ärlig och
              mer fri debatt.
            </seg>
            <seg n="f8e0c150">
              Medan socialdemokrater i Danmark och Norge unisont sjunger Natos
              lov är reaktionen i Sverige surmulen tystnad.
            </seg>
            <seg n="b58bf91a">
              Det finns anledning att beklaga denna brist på nyanser och avsaknad
              av ledande S-företrädare som ens vågar pröva argumenten. Detta
              konstaterande, fru talman, Urban Ahlin och alla andra socialdemokrater,
              görs med den största respekt.
            </seg>
            <seg n="2f387e33">
              För mig som moderat är det självklart att tre grundläggande villkor
              ska vara uppfyllda för en eventuell svensk Natoanslutning.
            </seg>
            <seg n="63819b85">
              För det första handlar det om folklig uppslutning. Då återstår
              en hel del med återkommande mätningar som indikerar ett Natostöd
              på runt 30 procent i Sverige.
            </seg>
            <seg n="8b14ac2e">
              För det andra handlar det om parlamentarisk uppslutning. Jag
              kan konstatera att endast Moderaterna och Folkpartiet genom beslut
              har uttalat sig till förmån för medlemskap.
            </seg>
            <seg n="4683ef89">
              För det tredje handlar det om koordinering med Finland. Även
              i vårt östra grannland finns det tydliga skillnader mellan dem
              som är för och dem som är emot. Två statliga utredningar har inte
              i någon större utsträckning flyttat fram positionerna i Helsingfors.
              Finland kunde inte ens samla sig bakom beslut om deltagande i
              Libyen.
            </seg>
            <seg n="92fac56a">
              Urban Ahlin har ställt frågor om den militära alliansfriheten.
              Jag konstaterar att utrikesutskottet 2008/09 skrev följande: Sverige
              är militärt alliansfritt. Det går inte att se militära konflikter
              i vårt närområde som skulle påverka endast ett land. Sverige kommer
              inte att förhålla sig passivt om en katastrof eller ett angrepp
              skulle drabba ett annat medlemsland eller nordiskt land. Vi förväntar
              oss att dessa länder agerar på samma sätt om Sverige drabbas.
              Sverige bör därför kunna såväl ge som ta emot militärt stöd. Det
              är Sverige självt som definierar den närmare innebörden av den
              militära alliansfriheten.
            </seg>
            <seg n="37239bd4">
              I den utrikespolitiska deklarationen avgiven av regeringen här
              i riksdagen 2010 sägs det: Regeringen har tidigare presenterat
              och förankrat Sveriges säkerhetspolitik i riksdagen. Den säkerhetspolitiska
              linjen ligger fast.
            </seg>
            <seg n="8ac4b411">
              I den utrikespolitiska deklarationen 2011 sägs det: Regeringen
              har tidigare presenterat och förankrat Sveriges säkerhetspolitik
              i riksdagen. Den säkerhetspolitiska linjen ligger fast.
            </seg>
            <seg n="17ec81ab">
              I den utrikespolitiska deklarationen 2012 sägs det: Sveriges
              säkerhetspolitiska linje ligger fast.
            </seg>
            <seg n="9a567a91">
              Däremot har jag hört en del röster här under dagen som har talat
              utifrån termen militär alliansfrihet. Den betyder ärligt talat
              väldigt olika saker. Jag har till exempel noterat att Vänsterpartiet
              säger att man i en militär alliansfrihet är tveksam till eller
              emot Lissabonfördraget. Enligt Vänsterpartiets motion innebär
              militär alliansfrihet att man är emot Partnerskap för fred. Hur
              ställer sig Socialdemokraterna till detta? Man är emot Natoövningar,
              vilket det också hänvisades till från talarstolen. Hur ställer
              sig Socialdemokraterna till detta?
            </seg>
            <seg n="6b12d626">
              Läser man vidare i den vänsterpartistiska motionen ser man att
              partiet vill avveckla Sveriges ambassad vid Natodelegationen i
              Bryssel. Hur ställer sig Socialdemokraterna till detta? Vänsterpartiet
              menar också att Europeiska unionen leder en militär upprustning
              som Sverige är med och bidrar till. Hur definierar man det?
            </seg>
            <seg n="6a896bd1">
              Jag har sett att Sverigedemokraternas definition av militär alliansfrihet
              är att det är motsägelsefullt till EU, enligt Julia Kronlid. Man
              tycker att det kräver mer pengar. Jag kan då konstatera att Socialdemokraternas
              och de rödgröna partiernas linje när vi hade valet 2010 var mindre
              pengar till försvaret. Vi hade att möta ett önskemål om minus
              2 miljarder i försvaret i samband med valet 2010. Den sverigedemokratiska
              definitionen av militär alliansfrihet är att vi ska hålla oss
              hemma och inte befinna oss utomlands.
            </seg>
            <seg n="c109a50a">
              Avslutningsvis har Miljöpartiet från talarstolen definierat militär
              alliansfrihet. Det innebär bland annat att man beskriver JAS Gripen
              som gökunge. Är det en socialdemokratisk hållning? Man beskriver
              också Natosamarbetet som en USA-ledd krigsallians.
            </seg>
            <seg n="c7785cd4">
              Fru talman! Militär alliansfrihet kan uppenbarligen definieras
              på väldigt många olika sätt beroende på om man är socialdemokrat,
              sverigedemokrat, vänsterpartist eller miljöpartist. För egen del
              tycker jag att det är klokt att den svenska säkerhetspolitiska
              linjen ligger fast. Jag tror inte att skillnaden är så dramatiskt
              stor mellan Socialdemokraterna och alliansregeringen.
            </seg>
            <seg n="7a313b6d">
              Fru talman! Ryssland är en viktig global och regional aktör som
              samverkar med både EU och Nato. Dess integration med den internationella
              ekonomin har stor säkerhetspolitisk betydelse för Östersjöregionen
              och för övriga Europa. Men det finns också anledning att vara
              bekymrad över utvecklingen i Ryssland, inte minst för de ryska
              medborgarnas del. Ryssland uppvisar betydande brister vad gäller
              rättsstat, bekämpning av korruption och främjandet av uppbyggnaden
              av ett starkt civilt samhälle. Det senaste är det absurda åtalet
              mot en död man, Sergej Magnitskij. Som advokat engagerade han
              sig mot de företagsplundringar som inte skedde med myndigheternas
              goda minne utan just genom dessa myndigheter.
            </seg>
            <seg n="ec27ca71">
              Urban Ahlin har gett en beskrivning av läget i förhållandet mellan
              Sverige och Ryssland. Jag delar i allt väsentligt Urban Ahlins
              beskrivning av Ryssland. Han borde egentligen inte ens berätta
              det han berättar från talarstolen för sådana som mig. I stället
              finns det ledande socialdemokrater som närapå tycks abonnera på
              radio- och tv-tid för att beskriva en annan Rysslandsbild än den
              Urban Ahlin beskrev. Min fråga till Socialdemokraterna är alltså:
              Vilken Rysslandsbild är det som gäller den man torgför via radio
              och tv eller den Urban Ahlin på ett väldigt moderat sätt, om uttrycket
              tillåts, framför från riksdagens talarstol?
            </seg>
            <seg n="e4b3e87d">
              Fru talman! Det ligger i sakens natur att många av våra skyddsinsatser
              blir internationella till sin natur. Jag vill i samband med detta
              framhålla försvaret av universella normer och värden som demokrati,
              mänskliga fri- och rättigheter, jämställdhet, mänsklig värdighet
              och utveckling. Därför måste människorättsfrågor bli en integrerad
              del av säkerhetspolitiken, något som är särskilt viktigt avseende
              internationell krishantering och förebyggande insatser.
            </seg>
            <seg n="6dd0fd85">
              Här spelar FN:s resolutioner 1325 om kvinnor, fred och säkerhet,
              1612 om barn och väpnade konflikter och 1820 om sexuellt våld
              i väpnade konflikter stor roll. Därför välkomnar jag att vårt
              säkerhetspolitiska fokus har flyttats från att primärt handla
              om territoriellt försvar till att sätta människors säkerhet i
              främsta rummet.
            </seg>
            <seg n="7eb07b15">
              Jag har talat om världen ur ett säkerhets- och försvarspolitiskt
              perspektiv. Jag har betonat Sveriges roll på den internationella
              arenan som en aktiv, solidarisk och engagerad aktör för främjandet
              av fred, frihandel och demokratispridning. Jag har även talat
              om att Sveriges huvudsakliga arena för detta utgörs av internationella
              samarbeten tillsammans med FN, EU och Nato.
            </seg>
            <seg n="d135742a">
              Vår förmåga att agera enskilt och/eller med likasinnade påverkas
              givetvis av våra ekonomiska förutsättningar och omständigheter.
              Världen av i dag är annorlunda jämfört med gårdagens. Globaliseringen
              och det ömsesidiga sammanflätandet av ekonomier, kulturer och
              samhällen har lett till stora förändringar. Visst har länders
              militära makt och förmåga fortfarande stor påverkan, men samtidigt
              har globaliseringen höjt tröskeln för militär våldsanvändning
              liksom minskat toleransen för mänskliga förluster.
            </seg>
            <seg n="823b1acb">
              Mot denna bakgrund blir ekonomisk styrka och framgång alltmer
              centralt för globalt politiskt inflytande. Trots de nuvarande
              problemen är och förblir EU en stor framgång. EU är det mest ambitiösa
              och framgångsrika frivilliga och fördjupade samarbetet mellan
              olika länder i historien. EU är världens största integrerade ekonomi.
              EU är världens största bidragsgivare, och EU är världens största
              mottagare och givare av utländska investeringar. EU omfattar 500
              miljoner människor och en fjärdedel av världens ekonomi.
            </seg>
            <seg n="a84dbad2">
              Sverige har i allt väsentligt ett starkt säkerhetspolitiskt intresse
              av en starkare europeisk integration. Europeiska unionen är mer
              än inre marknad, mellanstatligt samarbete och geografisk närhet.
              EU är i grunden en union av värderingar.
            </seg>
            <seg n="08c6ec1a">
              Fru talman! Historien visar att det tyvärr är en bister sanning
              att ett fredsavtal ingalunda innebär en garanti för fred. Konfliktdrabbade
              länder har tyvärr en tendens att ofta återfalla i stridigheter.
              Världssamfundet måste därför bli bättre på att bidra till en säkrad
              fred.
            </seg>
            <seg n="230f5d20">
              En viktig bakomliggande orsak är förekomsten av fattigdom och
              undermålig demokratisk utveckling. Fattigdomsbekämpning och demokratispridning
              utgör därför den överordnade målsättningen för de svenska fredsbevarande
              insatserna. Sverige agerar kraftfullt för att stärka synergierna
              mellan de civila och militära insatserna, liksom för att identifiera
              områden där rättsväsendet kan bidra till stärkt civilkrishantering.
              Denna inställning stöds i allt väsentligt av den europeiska säkerhetsstrategin
              från 2003. Där framhålls att det inte kommer att finnas någon
              hållbar fred utan utrotning av fattigdomen.
            </seg>
            <seg n="df828e36">
              För mig är därför utrikes-, säkerhets- och försvarspolitik verktyg
              i samma låda. För att kunna uppnå detta syfte måste Sverige vara
              en aktiv part på de arenor där vi har bäst möjlighet att göra
              vår röst hörd. Därför utgör Nato det främsta forumet för fortsatt
              transatlantisk dialog kring säkerhetspolitik. Därför ligger det
              i svenskt intresse med fortsatt deltagande i Natoledda insatser
              under FN-mandat. Notabel är den rödgröna splittringen.
            </seg>
            <seg n="2b4bc52d">
              Avslutningsvis, fru talman, vill jag understryka att krig och
              konflikt utgör de enskilt största hindren för utveckling och fattigdomsbekämpning.
              De fortsatta fredsinsatserna måste genomsyras av insikten om att
              säkerhet, utveckling och respekt för mänskliga fri- och rättigheter
              och demokratiska principer är nära sammanflätade med ömsesidig
              förstärkning. Detta är själva grunden och förutsättningen för
              att demokrati, mänskliga fri- och rättigheter, en fungerande rättstat
              och allmänt välstånd ska kunna uppnås.
            </seg>
            <seg n="cd1a3599">
              Utan fred, ingen säkerhet.
            </seg>
            <seg n="53e55606">
              Utan demokrati, ingen utveckling.
            </seg>
          </u>
          <note n="d5e0e969">
            Med dessa avslutande ord, fru talman, vill jag yrka avslag på
            motionerna och bifall till förslaget i betänkandet i sin helhet.
          </note>
          <note type="speaker" n="88fa20d8">
            Anf. 63 URBAN AHLIN (S) replik:
          </note>
          <u who="urban_ahlin_9ad123" xml:id="i-f9463804ed591f6a-3" n="e990a036">
            <seg n="730846f0">
              Fru talman! Hans Wallmark gör patetiska försök att skapa en splittringsbild
              på den rödgröna sidan. Jag ställde några frågor till dig, Hans
              Wallmark. Tycker du att det svenska försvaret är ett särintresse?
              Det är vad din statsminister tycker, men det är vad andra borgerliga
              företrädare inte tycker. Ska vi sätta upp patriotmissiler på Gotland?
              Det är vad en del folkpartistiska företrädare, det vill säga vice
              statsministern, tycker men det tycker inte statsministern.
            </seg>
            <seg n="36d928ab">
              Jag menar att detta är ett försök att lägga ut dimridåer för
              att få debatten att handla om någonting helt annat. Det är den
              borgerliga regeringen som har ansvaret för att sköta den grundläggande
              uppgiften, det vill säga det svenska försvaret. Statsministern
              och vice statsministern har olika uppfattningar om synen på Ryssland,
              behovet av patriotmissiler och hur man ska se på det svenska försvaret.
              Tydligare kan inte splittringen vara.
            </seg>
            <seg n="a5a06596">
              Sedan: You didnt pass the test. Jag ställde en enkel fråga till
              dig, och det var: Om den säkerhetspolitiska linjen ligger fast,
              betyder det då att Sverige är militärt alliansfritt? Jag vill
              ha ett jasvar eller ett nejsvar på denna fråga. När vi har behandlat
              detta i utskottet har vi nämligen eftersträvat precis det Hans
              Wallmark ville, det vill säga att vi ska ha breda överenskommelser
              om säkerhets- och försvarspolitik. Jag har bidragit i alla dessa
              sedan mitten av 1990-talet, och då har vi kommit överens om förflyttningar
              i EU, i det nordiska samarbetet och i vår relation till Nato.
              Så har det varit.
            </seg>
            <seg n="21482b7c">
              Detta har gjorts i total enighet, precis som du sade. Du läste
              upp utrikesutskottets betänkande när vi bestämde oss för att vi
              skulle ställa upp på solidaritetsklausuler och solidaritetsförklaringar.
              Det utgick dock från den militära alliansfriheten. Du läste precis
              upp det själv. Frågan är naturligtvis: När du nu blev ordförande
              i utskottet och vi socialdemokrater föreslår att det precis på
              samma sätt som tidigare ska stå att vi är militärt alliansfria
              vad var skälet till att du tog bort det?
            </seg>
            <seg n="1dd5768a">
              Är det ett försök att skapa breda överenskommelser och ett samarbete
              över blockgränserna i de här viktiga frågorna? Nej, det är det
              inte. Det är bara att försöka skapa en bild av att vi ska jobba
              allt vi kan med Nato och att vi struntar i allting annat. Det
              är fel bild som Hans Wallmark ger.
            </seg>
          </u>
          <note type="speaker" n="a7651a95">
            Anf. 64 HANS WALLMARK (M) replik:
          </note>
          <u who="hans_wallmark_93395e" xml:id="i-d3ce7d64854d46d0-1" n="14daa322">
            <seg n="a7639a19">
              Fru talman! När det gäller olika synpunkter på och uppfattningar
              om Ryssland är det alldeles uppenbart att detta inte bara finns
              inom Alliansen utan också inom den socialdemokratiska familjen.
            </seg>
            <seg n="79badc1d">
              Vi har nu en särskild ordning för att både göra en säkerhetspolitisk
              analys och av detta dra försvarspolitiska slutsatser. Den försvarsberedning
              som Urban Ahlin har undertecknat, fru talman, är en del av detta.
              För det finns alltså en särskild ordning.
            </seg>
            <seg n="5baab7e0">
              Jag kan bara konstatera att när vi möttes i valet 2010 mötte
              de fyra allianspartierna ett rödgrönt regeringsalternativ som
              föreslog neddragningar på försvarsområdet med 2 miljarder. Men
              jag gläds åt den tillnyktring som uppvisas.
            </seg>
            <seg n="39bbdd10">
              Det är alldeles sakligt korrekt att beskriva Sverige precis som
              Urban Ahlin gör, genom att säga att det är militärt alliansfritt.
              Så kan man säga. Samtidigt har vi olika former av andra kombinationer.
              Vi har solidaritetsförklaringen och vi har det Lissabonfördrag
              som Hans Linde nyligen kritiserade från talarstolen. Samtidigt
              kan jag konstatera att om vi skulle skriva in den militära alliansfrihet
              som Urban Ahlin efterfrågar är frågan om det är Urban Ahlins militära
              alliansfrihet som gäller. Eller är det Vänsterpartiets militära
              alliansfrihet, som betyder nej till Lissabonfördrag, nej till
              samarbete inom partnerskap, nej till Natoövningar i Sverige och
              nej till en svensk ambassad vid Natodelegationen i Bryssel? Eller
              är det Miljöpartiets militära alliansfrihet, som beskriver JAS
              Gripen som en gökunge och Nato som en USA-ledd krigsallians? Eller
              är det Sverigedemokraternas militära alliansfrihet, som egentligen
              fullt ut motsätter sig samverkan med EU? Vilken är den militära
              alliansfriheten?
            </seg>
          </u>
          <note type="speaker" n="d965d6de">
            Anf. 65 URBAN AHLIN (S) replik:
          </note>
          <u who="urban_ahlin_9ad123" xml:id="i-fc688eca4c8d7938-0" n="e990a036" next="i-aef12613edb3821c-0">
            <seg n="d31aae11">
              Fru talman! Det enkla svaret är att militär alliansfrihet betyder
              att man inte är med i en militär allians. Det är den enda definition
              som finns av militär alliansfrihet. Det du gör nu är ett gigantiskt
              misstag, Hans, när du försöker få det till att militär alliansfrihet
              skulle definieras som någonting annat och att vi därför inte kan
              nämna orden militär alliansfrihet.
            </seg>
            <seg n="a59e7edc">
              Sverige är militärt alliansfritt. Vi har fattat alla dessa beslut
              om Lissabonfördraget, solidaritetsklausuler och solidaritetsförklaringar.
              Varje gång har vi i utskottet mycket noga betonat att det inte
              påverkar landets säkerhetspolitiska hållning, det vill säga att
              Sverige är militärt alliansfritt. Det har ingenting med något
              annat att göra.
            </seg>
            <seg n="ed9a3b4e">
              Nu vill jag höra från Hans Wallmark: Är Sverige militärt alliansfritt
              ja eller nej?
            </seg>
            <seg n="ac7aea03">
              När det gäller den ryska situationen är det den borgerliga regeringen
              som inte kan vara överens om huruvida Ryssland är ett hot eller
              inte. Vi socialdemokrater säger unisont jag, Peter Hultqvist,
              Anna-Lena och alla andra att Ryssland inte utgör ett militärt
              hot av det skälet. De har inte en intention att anfalla oss, och
              de har knappt förmåga. Men de håller på att utveckla sin förmåga.
              De satsar tusentals miljarder nu i investeringar i försvarsmateriel
              och annat. Då ska vi hålla ögon och öron öppna för att se vad
              det leder till och hur det påverkar det svenska försvaret.
            </seg>
            <seg n="19860071">
              Det är i den borgerliga regeringen som statsministern och vice
              statsministern inte kan komma överens om huruvida Ryssland är
              ett militärt hot eller ej och om det behövs patriotmissiler på
              Gotland. Det är inte i det socialdemokratiska partiet vi har problem
              med detta. Ryssland är inte ett militärt hot. Men Ryssland upprustar,
              och det kommer naturligtvis att få konsekvenser för det svenska
              försvaret. Detta är vi socialdemokrater fullständigt eniga om.
            </seg>
            <seg n="588068b7">
              Men frågan återstår, och detta är din sista chans, Hans: Är den
              säkerhetspolitiska hållning vi har i dag att Sverige är militärt
              alliansfritt?
            </seg>
          </u>
          <note n="40a02353">
            Anf. 66 FÖRSTE VICE TALMANNEN:
          </note>
          <u who="urban_ahlin_9ad123" xml:id="i-aef12613edb3821c-0" n="e990a036" prev="i-fc688eca4c8d7938-0">
            <seg n="3016bbf3">
              Jag vill fästa kammarens uppmärksamhet på att vi bland åhörarna
              vid dagens utrikespolitiska debatt har en delegation från Marockos
              parlament under ledning av hans excellens Karim Ghellab.
            </seg>
          </u>
          <note n="75d9f734">
            I would like to greet the delegation from the Parliament of Morocco
            under the leadership of His Excellency Karim Ghellab.
          </note>
          <note type="speaker" n="5863bf9a">
            Anf. 67 HANS WALLMARK (M) replik:
          </note>
          <u who="hans_wallmark_93395e" xml:id="i-d3ce7d64854d46d0-2" n="14daa322">
            <seg n="bb40d06b">
              Fru talman! Det är glädjande att vi kan visa upp för den marockanska
              delegationen att vi i alla fall har en aktiv utrikes- och säkerhetspolitisk
              debatt i den svenska riksdagens kammare.
            </seg>
            <seg n="8ed92f5a">
              Jag har två kommentarer. Den första gäller Ryssland. Med Urban
              Ahlins formuleringar och beskrivning av Ryssland behöver han inte
              i någon större utsträckning övertyga mig. I allt väsentligt delar
              jag den bild han målar upp. Jag kan möjligtvis tillföra ytterligare
              några nyanser och kanske fördjupa bilden, men i allt väsentligt
              delar jag den alltså.
            </seg>
            <seg n="cf9da8a0">
              Däremot kan jag notera att det finns olika röster i debatten
              även inom Urban Ahlins eget parti. Men för detta finns också en
              ordning. Vi har Försvarsberedningen, som ska lämna ett säkerhetspolitiskt
              betänkande under sommaren 2013 och därefter dra försvarspolitiska
              slutsatser.
            </seg>
            <seg n="256c467d">
              När det gäller militär alliansfrihet är det alldeles uppenbart
              att Sverige inte är en del av någon militär allians. Men lika
              uppenbart är om Urban Ahlin nogsamt hade lyssnat till den debatt
              som vi hitintills har haft i kammaren är att det finns fyra olika
              definitioner av hur man ser på militär alliansfrihet beroende
              på om man är vänsterpartist, miljöpartist, socialdemokrat eller
              sverigedemokrat. Detta har åtminstone jag kunnat notera.
            </seg>
            <seg n="cc08366d">
              Jag kan alltså notera att det finns olika röster. Men min grundläggande
              inställning, som jag också började med att tala om när jag höll
              mitt anförande, är att jag inte tror att skillnaden i grunden
              är så förfärligt stor mellan Socialdemokraterna och alliansregeringen.
            </seg>
          </u>
          <note type="speaker" n="18799827">
            Anf. 68 JULIA KRONLID (SD) replik:
          </note>
          <u who="julia_kronlid_4ece83" xml:id="i-9b5284fa5457de3b-3" n="09573af3">
            <seg n="a1e966bf">
              Fru talman! Hans Wallmark kom med något påstående om att Sverigedemokraterna
              bara vill hålla sig hemma. Jag vill säga att jag tycker att det
              är stor skillnad mellan att frivilligt vilja delta i internationella
              insatser som man anser uppfyller ett syfte för fred och stabilitet
              i världen eller att av solidaritet ställa upp för våra grannländer
              och att ingå i en militär allians. Det är just detta att ingå
              i en militär allians som vi är kritiska till oavsett om det gäller
              Nato eller en utveckling inom EU till ett gemensamt försvar, som
              Lissabonfördraget så tydligt förespråkar.
            </seg>
            <seg n="3cf5c6af">
              Jag skulle vilja ställa några frågor till Hans Wallmark. Uttalandet
              från överbefälhavare Sverker Göransson om att Sverige endast kan
              stå emot ett militärt angrepp i en vecka har debatterats mycket.
              När vi nu står här i dag och har en debatt om svensk säkerhetspolitik
              skulle jag vilja fråga Hans Wallmark om han anser att det är förenligt
              med en hållbar säkerhetspolitik att ha ett så svagt försvar. Och
              är det rimligt att svenskt försvar är underfinansierat med ca
              30 miljarder kronor?
            </seg>
            <seg n="c92850fe">
              Jag vill även fråga Hans Wallmark en gång till eftersom han inte
              svarade Urban Ahlin på denna fråga om det är i enlighet med Alliansens
              och Moderaternas säkerhetspolitik att betrakta vår svenska försvarsmakt
              som ett särintresse, såsom statsminister Fredrik Reinfeldt har
              uttryckt det.
            </seg>
          </u>
          <note type="speaker" n="f42a1c21">
            Anf. 69 HANS WALLMARK (M) replik:
          </note>
          <u who="hans_wallmark_93395e" xml:id="i-d3ce7d64854d46d0-3" n="14daa322">
            <seg n="6fce1df9">
              Fru talman! Onekligen har den så kallade enveckasdiskussionen
              förekommit nu en tid i Sverige. Det intressanta är bara i förhållande
              till vad en vecka i förhållande till vad? Det finns en mängd olika
              bakomliggande förutsättningar som varken Julia Kronlid eller jag
              känner till. Jag kan mycket väl erkänna att det är en klatschig
              formulering. Men frågan är hur mycket relevans den har och vad
              det egentligen är den beskriver. Och hur såg det ut tidigare?
              Var det sju dagar, fem dagar eller tre dagar?
            </seg>
            <seg n="5e0306cb">
              Mycket av den debatt som förs bygger på något slags antagande
              att Sverige är precis ensamt, det vill säga att alla skulle vända
              sig mot Sverige. När jag tittar på en kartbild ser åtminstone
              jag att om man ska nå Sveriges kust eller land så måste man komma
              från söder, från öster eller från väster. I alla dessa lägen kommer
              man att passera ett eller flera andra länder varav flera dessutom
              är Natoanslutna och därmed artikel 5-länder. Hela debatten bygger
              på något sätt på ett antagande där man tänker bort resten av världen.
            </seg>
            <seg n="b7cee716">
              Hela betänkandet och samtalet har fört oss till att vi bygger
              ett internationellt samarbete. För mig handlar det om att jag
              vill bygga upp en förmåga för landet att ge hjälp men också att
              ta emot hjälp. Jag tycker att hela försvarsdebatten och den säkerhetspolitiska
              debatten saknar väsentliga beståndsdelar. Det går inte att tänka
              sig Sverige utskilt från de andra. Vi hänger ihop. Det är det
              som är den grundläggande hållningen.
            </seg>
          </u>
          <note type="speaker" n="12d2279e">
            Anf. 70 JULIA KRONLID (SD) replik:
          </note>
          <u who="julia_kronlid_4ece83" xml:id="i-9b5284fa5457de3b-4" n="09573af3">
            <seg n="b42e9f2e">
              Fru talman! Vi kan definitivt fråga oss hur det såg ut tidigare.
              Vår försvarsminister Karin Enström sade i en intervju att svensk
              försvarsmakt var starkare i dag än när Alliansen kom till makten.
              Man kan fråga sig hur det såg ut då. Vi kanske bara kunde försvara
              Sverige i en dag eller två dagar tidigare om det nu är en vecka.
            </seg>
            <seg n="a054fbe9">
              Självfallet är detta inte helt enkelt att beräkna, och man vet
              inte i förhållande till vad, men jag tycker ändå att det säger
              ganska mycket när vår överbefälhavare säger det. Och han är inte
              heller ensam om att göra dessa beräkningar.
            </seg>
            <seg n="0b1c0b23">
              Jag hör också i det Hans Wallmark säger att vi helt enkelt ska
              lita på att andra länder ska hjälpa oss. Vi är inte med i någon
              militär allians jag vill inte heller att vi ska vara det och vi
              måste kunna ha en egen kapacitet att försvara vårt land och inte
              bara lita på att andra ska komma till vår hjälp. Det uttalande
              som vår försvarsminister har gjort om att vi kan lita på andras
              hjälp har också kritiserats av Nato som har sagt att vi inte kan
              lita på att vi får hjälp från andra.
            </seg>
            <seg n="e283bbfc">
              Därför undrar jag igen: Är det verkligen tillräckligt att ha
              ett sådant försvar, och varför kan man inte ens finansiera upp
              det så att det inte är underfinansierat? Nu når man inte ens upp
              till regeringens mål med vårt svenska försvar.
            </seg>
            <seg n="057b50a9">
              Jag skulle även vilja få ett tydligare svar på vad som är Alliansens
              ambitioner vad gäller ett Natomedlemskap. Kan vi förvänta oss
              att det kommer ett förslag från regeringen inom en snar framtid?
              Kan man verkligen utlova att man kommer att respektera svenska
              folkets och majoriteten av riksdagens politiska partiers vilja?
            </seg>
          </u>
          <note type="speaker" n="8cfbe4bf">
            Anf. 71 HANS WALLMARK (M) replik:
          </note>
          <u who="hans_wallmark_93395e" xml:id="i-d3ce7d64854d46d0-4" n="14daa322">
            <seg n="7b57a174">
              Fru talman! När det gäller Julia Kronlids tilltrasslande om en
              dag, en vecka eller vad det kan vara överlåter jag med varm hand
              åt henne själv att ta sig ur den djungeln.
            </seg>
            <seg n="9ca98f4a">
              Jag kommer från Ängelholm och representerar Skåne i Sveriges
              riksdag. Svensk försvars- och säkerhetspolitik för tio år sedan
              innebar förbandsnedläggningar. Min hemort drabbades av nedläggning
              av den skånska flygflottiljen F 10. Flera andra orter drabbades
              också.
            </seg>
            <seg n="a62e53cd">
              Jag tycker att vi när vi pratar om svensk försvars- och säkerhetspolitik
              ska jämföra dagens förhållanden med gårdagens. Jag tror att de
              allra flesta är överens om att från 2009 till i dag har det handlat
              om ett påtagligt förmågeuppbyggande. Hur såg den försvars- och
              säkerhetspolitiska debatten ut tidigare, om vi tänker tillbaka
              lite? Den handlade, som jag nämnde, om förbandsnedläggningar och
              budgetneddragningar. Det är en annan verklighet i dag. I den budget
              som riksdagen har antagit för 2013 handlar det till och med om
              satsningar, bland annat på en uppgradering av JAS Gripen. Jag
              hör till dem som tycker att det är ett bra beslut men vet att
              det finns andra i den här kammaren som är av annan uppfattning,
              exempelvis Miljöpartiet, och det har jag viss respekt för.
            </seg>
            <seg n="09667833">
              Jag tror att det är viktigt att man ser det alliansregeringen
              har gjort och framför allt att man ser hur den socialdemokratiska
              försvars- och säkerhetspolitiken som alliansregeringen fick ärva
              2006 såg ut.
            </seg>
            <seg n="8cc51243">
              När det gäller finansieringen finns det en ordning för detta.
              Vi har en försvarsberedning. Den ska göra en säkerhetspolitisk
              analys, och efter det ska man göra en fortsatt försvarspolitisk
              analys.
            </seg>
            <seg n="f65aa558">
              När det gäller Nato räknade jag upp tre kriterier. Det första
              är folklig uppbackning, och någon sådan kan man inte säga att
              det just nu finns i någon större utsträckning. Parlamentarisk
              uppbackning är det andra kriteriet, och det är väl alldeles uppenbart
              att det saknas i den här kammaren. Det tredje kriteriet är koordinering
              med Finland. Jag kan konstatera att två statliga utredningar redan
              har gjorts, men debatten i Finland är inte i någon väsentlig grad
              annorlunda än den i Sverige. Det är tre viktiga kriterier för
              mig.
            </seg>
          </u>
          <note type="speaker" n="54a56d6a">
            Anf. 72 HANS LINDE (V) replik:
          </note>
          <u who="hans_linde_abeaba" xml:id="i-d85d38fd02482c91-1" n="5786fa06">
            <seg n="9f4d5d89">
              Fru talman! Jag ska erkänna att jag och Urban Ahlin inte alltid
              är överens om alla saker här på jordklotet. Vi är inte överens
              om varje kommatecken i varje skrivelse som vi har behandlat i
              den här kammaren, men på en punkt är jag faktiskt till 100 procent
              överens med Urban Ahlin, och det är hur vi definierar militär
              alliansfrihet. Militär alliansfrihet, precis som Urban sade, innebär
              att man inte är med i en militär allians. Där finns det ingen
              oenighet. Sedan finns det en rad olika frågor när det gäller svensk
              säkerhetspolitik där jag och Urban har lite olika syn, precis
              som Vänsterpartiet och flera andra partier har lite olika syn.
              Det är väl välkommet. Vi ser exakt detsamma på den borgerliga
              sidan, och det är bra att vi har en debatt om detta.
            </seg>
            <seg n="36fe5ca1">
              Någonting som oroar mig i den här debatten när vi diskuterar
              svensk säkerhetspolitik är att Moderaterna säger att den säkerhetspolitiska
              linjen ligger fast. Men vad innebär den säkerhetspolitiska linjen
              om vi inte kan säga tydligt och klart att Sverige är militärt
              alliansfria? Vilken är den svenska säkerhetspolitiska linjen som
              ligger så fast? För mig framstår det här som ett gungfly snarare
              än fast mark.
            </seg>
            <seg n="6096d92c">
              Jag noterade att Hans Wallmark gav sig på att försöka definiera
              Vänsterpartiets politik. Det gick väl sådär, Hans Wallmark. Ett
              tips för framtiden, när Hans Wallmark åtminstone ett tag till
              ska vara ordförande i utrikesutskottet, är att läsa oppositionens
              reservationer innan han börjar recensera oppositionen.
            </seg>
            <seg n="3391bc8e">
              Hans Wallmark sade här att Vänsterpartiet principiellt är motståndare
              till att Sverige deltar i en insats som Nato leder. Nej, så är
              der inte. Det har vi också uttryckligen meddelat i vår reservation.
              Vänsterpartiet vill värna ett starkt FN. Vi hade önskat att FN
              hade kapaciteten att kunna stå som värd för alla militära insatser.
              Vi ser att det inte är så i dag. Därför har vi accepterat att
              FN i vissa fall delegerar genomförandet till andra organisationer.
              Vi har tagit ställning till det i kammaren och gjort en individuell
              prövning från fall till fall. Därför har vi från Vänsterpartiet
              till exempel sagt ja till att Sverige deltar i insatsen i Kosovo,
              som ju har letts av Nato. Men här är den stora skillnaden: Vi
              gör en individuell prövning. Moderaterna däremot säger ryggmärgsmässigt
              nej till varje insats som leds av FN och ja till varje insats
              som leds av Nato. Där går skillnaden mellan våra två partier.
            </seg>
          </u>
          <note type="speaker" n="64863d4e">
            Anf. 73 HANS WALLMARK (M) replik:
          </note>
          <u who="hans_wallmark_93395e" xml:id="i-d3ce7d64854d46d0-5" n="14daa322">
            <seg n="dee67ea8">
              Fru talman! Jag ska ge Hans Linde rätt på ett par punkter. Det
              är alldeles riktigt att Vänsterpartiet inte har haft något emot
              den Natoledda insatsen i Kosovo. Vänsterpartiet och Socialdemokraterna
              tycker rätt olika i många frågor men kan möjligtvis vara överens
              i någon. Dock måste jag ge Hans Linde fel i beskrivningen, som
              är rätt fördomsfull, att Moderaterna och alliansregeringen i varje
              stycke, ryggmärgsmässigt, skulle gå Natos önskemål till mötes.
              Jag tycker att det är att förminska de rätt svåra frågor som vi
              har att ta ställning till när det kommer olika former av begäranden
              och önskemål. Om jag ger Hans Linde rätt på någon punkt önskar
              jag att han på just den punkten skulle kunna ge mig rätt.
            </seg>
            <seg n="6e254702">
              Jag konstaterar bara, som vi säger, att den säkerhetspolitiska
              linjen ligger fast, och jag hänvisar tillbaka till det dokument
              som jag också citerade för Urban Ahlin: Sverige är militärt alliansfritt.
              Det går inte att se militära konflikter i vårt närområde som skulle
              påverka endast ett land. Sverige kommer inte att förhålla sig
              passivt om en katastrof eller ett angrepp skulle drabba ett annat
              medlemsland eller nordiskt land. Vi förväntar oss att dessa länder
              agerar på samma sätt om Sverige drabbas. Sverige bör därför kunna
              såväl ge som ta emot militärt stöd. Det är Sverige självt som
              definierar den närmare innebörden av den militära alliansfriheten.
            </seg>
            <seg n="a08be0a3">
              Däremot måste väl Hans Linde också ha hört i debatten i kammaren
              att ni framför olika nyanser av hur man kan fylla er egen definition
              av militär alliansfrihet. Det är alldeles uppenbart att Miljöpartiet,
              Sverigedemokraterna, Socialdemokraterna och Vänsterpartiet har
              lite olika syn på detta. Det är bara att läsa till exempel Vänsterpartiets
              reservation för att se den typen av nyansskillnader. Det är inget
              fel i det. Jag tycker att det är bra att vi har den typen av politisk
              debatt, men det är alldeles uppenbart att ni har olika röster
              när ni pratar om det politiska innehållet i tolkningen av militär
              alliansfrihet.
            </seg>
          </u>
          <note type="speaker" n="ea7148cd">
            Anf. 74 HANS LINDE (V) replik:
          </note>
          <u who="hans_linde_abeaba" xml:id="i-d85d38fd02482c91-2" n="5786fa06">
            <seg n="5f16a003">
              Fru talman! Den här debatten blir allt märkligare. Nu har flera
              från oppositionen gått upp här och sagt att vi har exakt samma
              definition av begreppet militär alliansfrihet. Där finns det ingen
              oenighet mellan oss och Socialdemokraterna, och jag tror inte
              heller för den delen Miljöpartiet. Däremot har vi olika syn på
              hur säkerhetspolitiken ska föras i olika delar och hur vi på olika
              sätt värnar svensk säkerhet. Men det är också en helt annan diskussion.
            </seg>
            <seg n="6b750542">
              Det är möjligt att jag har fel när jag säger att Moderaterna
              ryggmärgsmässigt har sagt nej till varje FN-insats och ja till
              varje Natoinsats under sin tid vid makten. Men det är en ganska
              lätt slutsats att dra om man har följt den borgerliga regeringen
              i sex och ett halvt år. Vilka förfrågningar från FN under de här
              sex och ett halvt åren har Moderaterna sagt ja till, Hans Wallmark,
              och vilka förfrågningar från Nato har man sagt nej till? Det är
              möjligt att jag har fel, men min bild är att när Nato eller EU
              ber Sverige att delta i en insats tvekar man inte att säga ja,
              men när det kommer förfrågningar från FN säger man nej. Det är
              möjligt att det inte är ryggmärgsmässigt det kanske görs jättefina
              bedömningar bakom kulisserna men faktum är att ni har sagt nej
              till svenskt deltagande i varje möjlig FN-insats under er tid
              vid makten.
            </seg>
          </u>
          <note type="speaker" n="8b99465a">
            Anf. 75 HANS WALLMARK (M) replik:
          </note>
          <u who="hans_wallmark_93395e" xml:id="i-d3ce7d64854d46d0-6" n="14daa322">
            <seg n="0f7f07c1">
              Fru talman! Jag vet inte exakt vilka som har kommit. I tidigare
              inlägg, både i samband med den utrikespolitiska deklarationen
              och från talarstolen här i dag, har det hänvisats till olika telefonsamtal
              och annat. Jag kan inte säga vilka som har kommit eller inte kommit.
              Jag tycker däremot att det viktigaste är att vi är beredda att
              axla ett internationellt ansvar och inte står likgiltiga utan
              hörsammar de önskemål som finns när länder och folk är i nöd.
              Ett antal av de insatser som vi har gjort, även om de har varit
              Natoledda, har vilat på FN-beslut. Det finns alltså en koppling
              mellan det vi har gjort och att vi är oerhört angelägna om FN-processerna.
            </seg>
            <seg n="b1cce4fd">
              Fru talman! Avslutningsvis vill jag säga att jag i grunden tycker
              att det är bra att vi ställer upp och att det är ett tecken på
              vårt internationella engagemang.
            </seg>
          </u>
          <note type="speaker" n="9011a4dc">
            Anf. 76 ISMAIL KAMIL (FP):
          </note>
          <u who="ismail_kamil_3e7930" xml:id="i-9c3c6147ad616102-0" n="347b495e">
            <seg n="bf17f2cc">
              Fru talman! Sveriges säkerhetspolitiska linje ligger fast. Sverige
              ska inte förhålla sig passivt om ett angrepp skulle drabba ett
              EU-land eller ett nordiskt land eller om en katastrof skulle äga
              rum. Det gäller Sveriges samlade försvar, såväl militär som civil
              förmåga. Därför är det viktigt att motverka inre splittringar
              framför allt inom EU.
            </seg>
            <seg n="381099d2">
              Sveriges säkerhet byggs solidariskt med andra länder. Ett enat
              EU och ett gemensamt agerande från EU gör att vi blir mer trovärdiga
              och inflytelserika. EU kan på så sätt vara en stark global aktör.
            </seg>
            <seg n="9721d097">
              Det nordiska försvarspolitiska samarbetet har fördjupats de senaste
              åren i syfte att stärka parternas nationella försvar men också
              för att hitta gemensamma lösningar. Den nordiska solidaritetsförklaringen
              i april 2011 går ut på att bistå varandra med relevanta medel
              om ett nordiskt land skulle drabbas, exempelvis av en terrorattack,
              och om det landet skulle be andra nordiska länder om hjälp.
            </seg>
            <seg n="e2fd39e9">
              Sverige har ett bra samarbete med Nato dels genom Partnerskap
              för fred, dels genom Euroatlantiska partnerskapsrådet och genom
              deltagande i Natoledda fredsfrämjande operationer.
            </seg>
            <seg n="f9f888e6">
              Fru talman! Dagens utmaningar och hot är gränsöverskridande.
              Sveriges säkerhet måste därför i hög grad byggas solidariskt med
              andra länder. Därför måste vi vara aktiva och drivande i arbetet
              för stabilitet och säkerhet i Europa och omvärlden. Sverige har
              bidragit och måste även i fortsättningen bidra till krishanteringsinsatser
              under FN:s, EU:s och Natos ledning. Ett aktivt deltagande leder
              till ökad säkerhet.
            </seg>
            <seg n="a994df78">
              Ett starkt FN-system och ett nära samarbete med regionala aktörer
              ska vara centralt för en global fred och säkerhet. Begreppet skyldighet
              att skydda är centralt i utvecklingen av folkrätten. Folkpartiet
              tycker att det är bra att fokus har flyttats från staters säkerhet
              till att människors säkerhet sätts främst.
            </seg>
            <seg n="d5ec1164">
              Ett tydligt uttryck för principen skyldighet att skydda gavs
              i FN:s säkerhetsråds resolution 1973 om situationen i Libyen.
              Tyvärr har Ryssland och Kina blockerat allt agerande vad gäller
              Syrien. Civila dör och civila mål attackeras varje dag utan att
              säkerhetsrådet kan agera.
            </seg>
            <seg n="ca688436">
              Det är inte acceptabelt att 70 000 människor har mördats och
              att ett inbördeskrig är i gång utan att något agerande från FN:s
              sida kunnat stoppa diktatorns och regimens våld gentemot det syriska
              folket. Det bästa vore självklart om man med fredliga medel uppnådde
              en överenskommelse utan att presidenten skulle vara en del av
              den överenskommelsen. Världssamfundet får inte på något sätt ge
              straffrihet åt dem som gjort sig skyldiga till krigsförbrytelser
              eller brott mot mänskligheten.
            </seg>
            <seg n="5e535c2c">
              EU:s gemensamma utrikes-, försvars- och säkerhetspolitik främjar
              stabilitet och fred i världen. Från Folkpartiets sida anser vi
              att Nato är en central aktör för den europeiska säkerheten och
              integrationen. Nato är en garant för säkerhet och stabilitet inte
              bara i Europa utan i hela världen. Det är därför ingen nyhet att
              vi från Folkpartiets sida vill ha medlemskap i Nato.
            </seg>
            <seg n="ff51a628">
              Fru talman! Sverige måste vara en stark aktör vad gäller att
              försvara de universella normerna och värderingarna, såsom demokrati,
              yttrandefrihet, jämställdhet och mänskliga rättigheter. Globaliseringen
              har inneburit att territoriella gränser får allt mindre betydelse.
              Regionala väpnade konflikter, terrorism och organiserad brottslighet
              kan utgöra hot på nära håll även om hoten kan vara geografiskt
              långt borta.
            </seg>
            <seg n="1549ba50">
              Den ekonomiska krisen får inte hindra Sverige och EU från att
              bedriva en aktiv utrikes- och säkerhetspolitik. Förmågan att utöva
              makt på den internationella scenen för att skapa fred och säkerhet
              kräver att vi agerar som en union. Sverige ska fortsätta att vara
              en stark kraft för öppna samhällen, ett öppet Europa och en öppen
              värld. Vi har ett ansvar att stödja demokratiutvecklingen i olika
              regioner. Ett sådant stöd är stöd för fred och säkerhet.
            </seg>
            <seg n="5fb0735d">
              Sverige och EU måste verka för solidaritet, rättstatsprincipen,
              respekt för mänskliga rättigheter och yttrandefrihet. Ett fortsatt
              starkt svenskt engagemang för fredsarbete är mycket viktigt. Vi
              har ett förtroendekapital som få länder har och kan därför agera
              i förebyggande syfte men också i samband med konflikthanteringar.
            </seg>
            <seg n="a01f6e74">
              Krig och väpnade konflikter är ett av de största hindren för
              utveckling och fattigdomsbekämpning. Målet måste vara att uppnå
              välstånd genom demokrati, mänskliga rättigheter och en fungerande
              rättstat. Utan fred och säkerhet kan dessa mål inte uppnås.
            </seg>
            <seg n="6d54dc1a">
              Fru talman! Jag måste säga att det är häpnadsväckande att höra
              Vänsterpartiet säga: Fråga irakierna eller fråga afghanerna om
              Nato gett dem frihet. Vad är lösningen från Vänsterpartiets och
              Hans Lindes sida? Ska man inte göra någonting alls? En diktator
              som sitter vid makten i 20, 30, 40 år kan inte avlägsnas med bara
              ord. Vänsterpartiet säger att om demokrati och respekt för mänskliga
              rättigheter fungerar behöver man inte ha något annat, för då har
              vi fred. Problemet är att demokratin inte fungerar i dessa länder.
              De har inte respekt för mänskliga rättigheter. Jag kan förstå
              att Hans Linde och hans parti av ideologiska skäl till varje pris
              är emot Natoledda fredsfrämjande operationer. Jag förstår att
              det är jättejobbigt för dem.
            </seg>
            <seg n="976da130">
              Inte heller tycker jag att Miljöpartiets sätt att ta upp Natofrågan,
              att säga att det är populistiskt, är korrekt. Nato spelar en central
              roll för europeisk säkerhet. Sverige har, och har under många
              år haft, ett nära och bra samarbete med Nato. Det nordiska försvarspolitiska
              samarbetet har fungerat bra, liksom de nordiska ländernas medlemskap
              i Nato. Det är bra för fred och säkerhet.
            </seg>
            <seg n="3c9532ac">
              Innan jag går in på Urban Ahlins frågor, fru talman, vill jag
              säga något när det gäller Sverigedemokraterna. Det låter mycket
              märkligt att Sverigedemokraterna är för ett samarbete med Natoländerna.
              Är det för att människorna är blonda eller på grund av någonting
              annat? Ett samarbete med andra europeiska länder eller regioner
              är däremot inte bra. Dessa överenskommelser ska vi inte vara en
              del av. Det är människosynen som skiljer oss liberaler från Sverigedemokraterna.
            </seg>
            <seg n="c6d1fda1">
              Jag tycker att Urban ställer relevanta frågor. När det gäller
              Ryssland tycker vi från Folkpartiets sida att det är fråga om
              hot. Du tar upp en fråga utan att ge svar, Urban. Du säger att
              Ryssland har upprustat. Samtidigt anser du att man ska avvakta
              och se. Där ligger den stora skillnaden mellan Folkpartiet och
              Socialdemokraterna. Ser vi att de upprustar måste vi ha beredskap
              för detta. Därför anser vi att vi måste satsa mer på försvaret,
              och därför har vi inom Alliansen sagt att vi från och med 2015
              ska försöka hitta en lösning där vi satsar mer på försvaret.
            </seg>
            <seg n="0c02e0bf">
              När det gäller ifall det är ett särintresse vill jag svara att
              nej, det är inte ett särintresse. Det här är ett gemensamt nationellt
              intresse.
            </seg>
            <seg n="9d02c9a7">
              Vad beträffar militär alliansfrihet har jag tagit upp Lissabonfördraget.
              Jag har tagit upp det nordiska samarbetet. Jag har tagit upp att
              vi som medlemmar i EU har vissa förpliktelser. Om vi ska se på
              det politiskt är vi inte alliansfria. Som Hans Linde sade är vi
              militärt alliansfria på det sättet att vi inte kommer att agera
              för Nato eller för något annat. Samtidigt tillhör vi, är en del
              av, Europeiska unionen, och därmed är vi faktiskt inte alliansfria,
              om vi ska ta det ordagrant. I och med Lissabonfördraget är vi
              inte alliansfria, utan vi är bundna av försvarspakten inom Europeiska
              unionen, där vi ju också har utrikespolitik.
            </seg>
            <seg n="0a2398aa">
              Ja, vi har olika syn på denna fråga, men det är långt från den
              splittring som finns inom de rödgröna och Sverigedemokraterna.
              För Miljöpartiet är Nato den elaka delen. Enligt Vänsterpartiet
              har Nato inte gjort någonting, men man kommer inte med några lösningar
              för hur vi ska lösa de kriser som finns i länderna. Sverigedemokraterna
              plockar russinen ur kakan. Det är bra med ett nordiskt samarbete
              men inte i övrigt.
            </seg>
            <seg n="9f4f011b">
              Vad gäller Socialdemokraterna tackar jag Urban för de argument
              han gett beträffande Ryssland, att de har upprustat. Skillnaden
              mellan Folkpartiet och Socialdemokraterna är att om de har upprustat
              anser vi att vi måste ha beredskap medan Socialdemokraterna vill
              avvakta och se.
            </seg>
          </u>
          <note type="speaker" n="a16f02af">
            Anf. 77 URBAN AHLIN (S) replik:
          </note>
          <u who="urban_ahlin_9ad123" xml:id="i-f9463804ed591f6a-4" n="e990a036">
            <seg n="96771085">
              Fru talman! Låt mig först säga att jag är glad över en del av
              de svar som Ismail ger. Han sade: Vi vill vara beredda att göra
              insatser i EU:s regi, i Natos regi och i FN:s regi. Det är jättebra.
              Jag tycker att det är det rätta sättet att uttrycka det och inte
              som Hans Wallmark här tidigare när han bredde på med att vi skulle
              ställa upp men att det oftast skulle vara Nato och EU men väldigt
              sällan FN. Det bra att du säger det.
            </seg>
            <seg n="b02ff77f">
              Det är också bra att du är tydlig med försvarspolitiken. Vi har
              en skillnad här. Du talar om att de upprustar, och därmed är de
              automatiskt ett hot. Motfrågan på det är helt enkelt att USA är
              en militärmakt med betydligt större resurser än vad Ryssland har.
              Upplever du USA som ett hot mot Sverige? Nej, för de har ingen
              intention att anfalla oss. Därför räknar du bort dem trots att
              de har den militära förmågan.
            </seg>
            <seg n="2a146f01">
              Likadant är det med Ryssland. Vi måste titta på både intention
              och förmåga. Ryssland har i dag ingen intention, men de håller
              på att skapa sig en förmåga. Det är rätt att vi måste fundera
              och se på hur vi i svenska försvaret ska kunna följa den förmågeutvecklingen.
              Det är rätt att vi gör det, och det har vi socialdemokrater varit
              väldigt tydliga med.
            </seg>
            <seg n="01c5daef">
              Det är positivt att du säger att försvaret inte är ett särintresse
              utan ett nationellt intresse. Jag skulle inte ha kunnat uttrycka
              det på ett bättre sätt själv. Men när du sedan börjar tala om
              att vi har en försvarspakt i EU hänger jag ärligt talat inte med
              längre, Ismail.
            </seg>
            <seg n="18eb6075">
              Europeiska unionen är en politisk allians. Om du säger att vi
              inte är alliansfria kan jag hålla med dig. Vi är med i en politisk
              allians i Europeiska unionen. Vi finns med i ett nordiskt råd.
              Vi har väldigt många allianser, Förenta nationerna, och så vidare.
              Men det finns ingen annan militär allians vi är med i, och då
              är vi militärt alliansfria.
            </seg>
            <seg n="9dbdd825">
              Det vore oerhört oroväckande om Folkpartiet nu går omkring och
              säger: EU har förvandlats till en försvarspakt, och vi har slutit
              ömsesidiga försvarsförpliktelser gentemot varandra i EU. Då har
              ni fel, helt enkelt.
            </seg>
            <seg n="c8e6bd6b">
              Det var mycket jag höll med om. Men när det gäller en försvarspakt
              skulle jag önska att du i ditt nästa inlägg funderar lite grann.
            </seg>
          </u>
          <note type="speaker" n="ed78d0c5">
            Anf. 78 ISMAIL KAMIL (FP) replik:
          </note>
          <u who="ismail_kamil_3e7930" xml:id="i-9c3c6147ad616102-1" n="347b495e">
            <seg n="a017a2a4">
              Fru talman! Det går inte att jämföra Ryssland och USA med varandra.
              Nato har genom USA den mest utvecklade förmågan vad gäller ledning
              och genomförande av krävande militära insatser, och så vidare.
            </seg>
            <seg n="67d74dff">
              Ryssland har underskott när det gäller demokrati. Här står demokratiskt
              mot icke-demokratiskt. När de upprustar ska man vara mer uppmärksam
              på detta. Man måste ha beredskap för det. Det går inte att jämföra
              USA med Ryssland på det sättet.
            </seg>
            <seg n="64a2a9ad">
              När det gäller Europeiska unionen är det framför allt tre artiklar
              i Lissabonfördraget som begränsar vår frihet något. Den ena är
              artikel 222, solidaritetsklausulen. Den andra är artikel 427,
              säkerhetsgarantierna. Den tredje är den som bland annat Hans Linde
              har tagit upp. Det gäller att EU ska föra, utforma och genomföra
              en gemensam säkerhets- och utrikespolitik.
            </seg>
            <seg n="b665c821">
              Man får komma ihåg att om ett EU-land blir angripet militärt
              är det Sveriges roll som medlemsstat i EU att kunna försvara det.
              Vi har självklart möjlighet att själva bestämma i vilken grad
              vi ska delta och hur mycket vi ska delta. Men man måste ändå komma
              ihåg att det är på det sättet.
            </seg>
          </u>
          <note type="speaker" n="9432991d">
            Anf. 79 URBAN AHLIN (S) replik:
          </note>
          <u who="urban_ahlin_9ad123" xml:id="i-f9463804ed591f6a-5" n="e990a036">
            <seg n="7388f929">
              Fru talman! Jag håller med Ismail. Min avsikt var inte att jämföra
              USA och Ryssland på det sättet. Du sade i ditt tidigare inlägg
              att eftersom Ryssland upprustar och skapar militär förmåga är
              det per definition ett hot. Skulle vi resonera likadant så skulle
              USA i sådana fall vara ett ännu större hot.
            </seg>
            <seg n="e4d7bc12">
              Min hela poäng var att man naturligtvis måste titta på intentionen
              i landet, den politiska utvecklingen och förmågeutvecklingen.
              I den delen ger jag dig rätt. Jag är mer orolig över att Ryssland
              i framtiden kommer att utgöra ett militärt hot mot Sverige än
              jag är att USA kommer att vara det. Det är jag av det skälet att
              vi ser en demokratisk tillbakagång.
            </seg>
            <seg n="136c16df">
              Visst ska vi hålla ögonen öppna. Men det finns ingen anledning
              att sätta patriotmissiler på Gotland. Jag tror att de kommer att
              hinna rosta innan Ryssland kommer att kunna utgöra ett hot om
              det någon gång skulle vilja det.
            </seg>
            <seg n="d015c637">
              När det gäller de olika delarna inom Europeiska unionen finns
              det solidaritetsklausuler och skrivningar som säger att om vi
              bestämmer oss för att ha ett gemensamt försvar kommer det till
              slut att bli ett gemensamt försvar. Så är det naturligtvis.
            </seg>
            <seg n="a3e4c0c2">
              Men i alla dessa artiklar står att inget av detta förändrar respektive
              länders säkerhetspolitiska hållning. Det betyder för Sverige,
              Irland och andra att vi bibehåller vår säkerhetspolitiska hållning,
              det vill säga den militära alliansfriheten. För andra länder är
              det Natomedlemskapet som är det väsentliga.
            </seg>
            <seg n="8cd574df">
              Vi tycker också att det är viktigt att vi är solidariska och
              visar att vi har en möjlighet att bidra och hjälpa varandra när
              katastrofer inträffar i Europeiska unionen. Vi är med i en politisk
              allians och har därmed ett ansvar. Men det är ingen militär allians.
            </seg>
            <seg n="07dba727">
              Det är ingen förvarspakt. Den är inte byggd för att vi ska skapa
              ett gemensamt försvar för att hjälpa varandra om den andre blir
              attackerad av ett annat land. Det är inte syftet med den. Nato
              är en sådan organisation där hela syftet är: Vi ska träna, och
              vi ska öva. Vi har bildats av ett enda skäl. Om du blir attackerad
              så lovar jag att hjälpa dig, och tvärtom.
            </seg>
            <seg n="96eda2bd">
              Vi är inte med i sådana allianser, och därmed är vi militärt
              alliansfria.
            </seg>
          </u>
          <note type="speaker" n="a4988235">
            Anf. 80 ISMAIL KAMIL (FP) replik:
          </note>
          <u who="ismail_kamil_3e7930" xml:id="i-9c3c6147ad616102-2" n="347b495e">
            <seg n="d0f39d31">
              Fru talman! Det är inte konstigt att vi har olika syn när det
              gäller Nato. Det är därför vi vill ha medlemskap i Nato. Vi ser
              att Nato är garanten för den europeiska säkerheten. Det är därför
              vi har haft ett samarbete med Nato under en lång tid. Vi säger
              i den nordiska solidaritetspakten som vi har tecknat att vi ska
              ställa upp för varandra, och så vidare.
            </seg>
            <seg n="1c1c8553">
              Fru talman! En del av de nordiska länderna är också medlemmar
              i Nato. Det är inte så enkelt. Bilden är komplex framför allt
              när det gäller Ryssland. När det upprustar ligger det i Sveriges
              intresse att inte bara ha beredskap och vänta och se vad som händer.
              Vi måste aktivt se vår roll och hur vi ska kunna möta det hotet.
            </seg>
            <seg n="9a2efe5f">
              Vi säger från Folkpartiets sida att vi ska ha samarbete från
              2015. Vi vill ha breda överenskommelser eftersom detta gäller
              Sveriges säkerhet. Vi är helt överens om den punkten. Ni tycker
              att vi ska avvakta och se. Vi säger att när de upprustar och har
              underskott när det gäller demokrati och annat kan vi inte vänta
              och se. Vi måste också vidta åtgärder i rätt riktning. Det är
              skillnaden.
            </seg>
          </u>
          <note type="speaker" n="8768629f">
            Anf. 81 VALTER MUTT (MP) replik:
          </note>
          <u who="valter_mutt_7861ee" xml:id="i-4a2ad599ba4c292a-1" n="59f98ff5">
            <seg n="3565e6c8">
              Fru talman! En liberal från min hemstad, Ingrid Segerstedt Wiberg,
              lämnade Folkpartiet på Natofrågan när ni antog linjen att Sverige
              skulle gå med i Nato. Jag är i ganska gott sällskap. Jag tyckte
              att det var på goda grunder.
            </seg>
            <seg n="941b7906">
              Hon var skrämd över sådana saker som vi ser. Vi kan vara ense
              om att USA inte är en av en lång rad Natomedlemmar utan den dominerande
              medlemmen i militäralliansen. Man ansluter sig inte till Internationella
              brottmålsdomstolen, man skriver inte på internationella konventioner
              om personminor, man inleder drönarkrig med civila offer som nu
              är under utredning av höga FN-jurister i Genève, och så vidare.
            </seg>
            <seg n="5f26ebb6">
              Man förtrampar, eller har åtminstone ett mycket fritt umgänge
              med, mänskliga rättigheter. Liberaler och sådana som Ingrid Segerstedt
              Wiberg, och jag kan nämna många andra, har historiskt stått upp
              för det.
            </seg>
            <seg n="3f154c05">
              Jag är väldigt förvånad att dagens folkparti tar så oerhört lätt
              på att gå med i en allians som leds av en sådan supermakt eller
              hypermakt som förtrampar det som liberaler historiskt har stått
              för. Jag vet att du är humanist, Ismail, så jag är nyfiken på
              hur du ser på det här.
            </seg>
          </u>
          <note type="speaker" n="2230cfc4">
            Anf. 82 ISMAIL KAMIL (FP) replik:
          </note>
          <u who="ismail_kamil_3e7930" xml:id="i-9c3c6147ad616102-3" n="347b495e">
            <seg n="66e5faf7">
              Fru talman! Vi har som liberaler inte tvekat att stå för värderingar
              och normer när det gäller mänskliga rättigheter, demokrati, religionsfrihet,
              jämställdhet och mycket annat. När de värderingarna är i fara
              tvekar vi inte att på varje sätt hjälpa folket. Vi har alltid
              varit på folkets sida gentemot diktaturer, våldshandlingar och
              mycket annat.
            </seg>
            <seg n="844f03be">
              Vi anser att Sverige är en del av världen. Sverige kan inte ensamt
              stå emot alla hot som kommer. Det som kanske är hotet mot Sverige
              här och nu kan vara planerat någon annanstans det är gränsöverskridande
              hot. Därför har vi för vår del sagt gång på gång att vi har mycket
              samarbete med Natoländerna, inte sedan i går utan sedan decennier
              tillbaka. Sverige har ett nära och viktigt samarbete med Nato.
              Sverige hjälper till när det är fredsfrämjande operationer.
            </seg>
            <seg n="93003d90">
              Att en folkpartist har lämnat partiet för att det förespråkar
              Natomedlemskap får stå för den folkpartisten. Man har självklart
              frihet att välja vilket parti man vill. Jag kan nämna flera miljöpartister
              som har lämnat Miljöpartiet på grund av att de är missnöjda med
              den miljöpolitik som förs fram av Miljöpartiet. Det här ska inte,
              fru talman, betraktas som ett argument för att säga att folkpartister
              inte är nöjda.
            </seg>
            <seg n="dfa5489e">
              Detta är inte någon nyhet, som jag sade i mitt anförande. Vi
              tycker att det är viktigt för Europas säkerhet och för Sveriges
              säkerhet att vi har ett nära samarbete med Nato.
            </seg>
          </u>
          <note type="speaker" n="f0dfc545">
            Anf. 83 VALTER MUTT (MP) replik:
          </note>
          <u who="valter_mutt_7861ee" xml:id="i-4a2ad599ba4c292a-2" n="59f98ff5">
            <seg n="00fb54a7">
              Fru talman! Det är ändå gåtfullt, Ismail, vad du tycker att mervärdet
              är. Om vi nu har haft det här välfungerande samarbetet med Nato
              i årtionden, vad är då mervärdet i att gå in i ett fullt medlemskap
              och riskera sådana saker som jag nämnde i mitt huvudanförande?
            </seg>
            <seg n="bf961ec8">
              Det gäller nuclear sharing, att vi till och med kan bli mer eller
              mindre tvungna att stationera amerikanska kärnvapen på vårt territorium,
              som belgarna, holländarna, italienarna och andra icke-kärnvapennationer
              har tvingats göra. Vi riskerar också att på ett annat sätt bli
              föremål för terrorattacker och naturligtvis att hamna på kärnvapenmakternas
              karta.
            </seg>
            <seg n="06ce879a">
              Jag menar att man ganska tydligt ser minusposter med att gå in
              i Nato. Varför är det då så viktigt?
            </seg>
            <seg n="3b5bfcf6">
              Slutligen är det detta som Urban Ahlin tog upp tidigare i dag
              med att Nato egentligen har sugit upp all trupp. Det var Dag Hammarskjöld
              som införde de blå baskrarna, och 10 procent av dem var en gång
              i världen svenskar. Vi har hört flera gånger i dag att när FN
              frågar om Sverige och svensk försvarsmakt har möjlighet att bistå
              med soldater finns inte den möjligheten därför att allting sugs
              upp av Nato, trots att det är lika behjärtansvärt att engagera
              sig i afrikanska krigshärdar. De tio största bidragsgivarna i
              soldater till FN är alla icke västerländska länder, så det är
              ett svek från både Sveriges och Natos sida mot FN.
            </seg>
            <seg n="a50a7cec">
              Men vad är, som sagt var, mervärdet utöver det fungerande samarbete
              som vi har i dag?
            </seg>
          </u>
          <note type="speaker" n="6f8f14b8">
            Anf. 84 ISMAIL KAMIL (FP) replik:
          </note>
          <u who="ismail_kamil_3e7930" xml:id="i-9c3c6147ad616102-4" n="347b495e">
            <seg n="44fbe6fd">
              Fru talman! Det är mycket enkelt: Sverige har i dag ett samarbete
              med Nato som grundar sig på Partnerskap för fred. Sverige har
              ett samarbete genom Euroatlantiska partnerskapsrådet och deltar
              redan nu i Natoledda fredsfrämjande operationer. Sverige ska vara
              ett av de demokratiska länder som försvarar de mänskliga rättigheterna,
              som försvarar demokratier, som försvarar jämlikhet, som kan hitta
              gemensamma lösningar för klimatförstöring och mycket annat.
            </seg>
            <seg n="e556c138">
              Det går inte att isolera sig här i lilla Sverige och säga att
              vi är stora, starka och gör allting ensamma. Det går inte. I samarbete
              med andra länder, i solidaritet med andra länder, med de värderingar
              och de normer vi har när det gäller mänskliga rättigheter, demokratifrågan
              och mycket annat ska vi vara en del av den demokratiska världen
              för att kunna sätta stopp för våldshandlingar, attacker mot civila
              mål, klimatet och mycket annat.
            </seg>
            <seg n="466c68a3">
              Jag tror att Sverige vinner mer på ett Natomedlemskap än om vi
              står utanför, när vi ändå deltar i de aktiviteter som är Natoledda.
              Det blir på något sätt dubbelmoral: Javisst kan vi samarbeta med
              er! Javisst kan vi vara med er och bestämma vad som ska hända
              i Libyen eller någon annanstans! Men samtidigt: Nej, vi är alliansfria,
              och vi ska vara utanför.
            </seg>
            <seg n="e4bea46c">
              Jag tycker att det är dags att utvärdera och göra andra bedömningar
              än vi har gjort tidigare.
            </seg>
          </u>
          <note type="speaker" n="02dc8fdd">
            Anf. 85 HANS LINDE (V) replik:
          </note>
          <u who="hans_linde_abeaba" xml:id="i-d85d38fd02482c91-3" n="5786fa06">
            <seg n="2a6a3090">
              Fru talman! Nu har vi hört Ismail Kamil lägga ut texten om utvecklingen
              i Ryssland, och vi har hört Folkpartiet i många olika sammanhang
              prata om den mycket oroväckande utvecklingen i Ryssland. Det som
              slår mig är att Folkpartiet samtidigt är den kanske starkaste
              försvararen av Partnerskap för fred, där också Ryssland ingår.
              Om man nu tycker att utvecklingen är så katastrofal som Ismail
              Kamil beskriver, varför vill man då samtidigt ha ett militärt
              samarbete med Ryssland inom ramen för Partnerskap för fred? Hur
              går det här ihop egentligen?
            </seg>
            <seg n="b5154e99">
              Sedan försöker Ismail Kamil sig på att vara lite nedlåtande mot
              oss i Vänsterpartiet. Han frågar lite raljant om vi inte ska ingripa
              militärt mot diktaturerna, mot de diktatorer som har suttit där
              så länge. Ska vi i stället bara prata? Det säger en hel del om
              Folkpartiet och dess syn på hur vi bygger säkerhet och fred runt
              om i världen.
            </seg>
            <seg n="0dab9161">
              När Ismail Kamil och Folkpartiet öppnar den utrikespolitiska
              verktygslådan finns det bara ett enda verktyg i den lådan, och
              det är de militära insatserna. Där finns ingenting annat. Då är
              det fullständigt logiskt att man söker medlemskap i en militärallians
              som Nato.
            </seg>
            <seg n="d134d6fb">
              Jag undrar lite var Ismail Kamil har varit de senaste 20 åren.
              Vi har runt om på jorden sett en fantastisk utveckling. Land efter
              land har tagit steg från att ha auktoritära regimer till demokratisering.
              När jag föddes 1979 fanns det knappast en enda demokrati i Latinamerika.
              I dag är diktaturerna i Latinamerika lätt räknade. På vilket sätt
              har Nato eller militära interventioner skapat den här utvecklingen?
              Det har ju skett genom att människor har gått tillsammans med
              andra människor och kämpat för en fredlig utveckling och kämpat
              för demokrati. Det har de gjort med civila medel.
            </seg>
            <seg n="73c804b9">
              Men det som är riktigt allvarligt när man lyssnar på Ismail Kamil
              är att den syn han har på säkerhetspolitik och hur vi skapar fred
              och säkerhet också genomsyrar hela regeringens arbete när det
              kommer till fred, säkerhet och konfliktförebyggande. Om vi tittar
              ut över världen i dag, hur många svenska medborgare har vi som
              spelar rollen som medlare i väpnade konflikter? I vilka freds-
              och försoningsprocesser spelar Sverige i dag en central roll?
              Inga, vad jag vet.
            </seg>
          </u>
          <note type="speaker" n="45327d22">
            Anf. 86 ISMAIL KAMIL (FP) replik:
          </note>
          <u who="ismail_kamil_3e7930" xml:id="i-9c3c6147ad616102-5" n="347b495e">
            <seg n="78d24914">
              Fru talman! Jag reagerade när jag hörde Hans Linde säga att vi
              skulle fråga irakierna vad det är för frihet de har fått av Nato
              och fråga afghanerna vad de har för frihet.
            </seg>
            <seg n="e66b5569">
              För din kännedom ska jag säga att vi var en grupp parlamentariker
              som besökte Afghanistan strax före jul, och det var helt andra,
              positiva reaktioner som vi fick av afghaner på plats. De tackade
              Sverige för den roll vi hade innan Sovjet kom dit, för den roll
              Sverige spelade när Sovjet var på plats och vi hjälpte civilt
              och för rollen när vi hjälpte dem på plats då Ryssland fick lämna
              landet och nu när talibanerna har försvunnit.
            </seg>
            <seg n="552b10b5">
              Man ska komma ihåg att det var mindre än en miljon som gick i
              skolan, och i dag är det nio miljoner som går i skolan. Det är
              fortfarande mycket kvar, och därför tycker jag att det är rätt
              att vi låter dem själva ta över från och med nästa år. Det har
              varit en bred överenskommelse om det i Sveriges riksdag.
            </seg>
            <seg n="f3b4f4a0">
              Man ska inte koppla allting till att det är svart eller vitt,
              utan det finns många nyanser däremellan. Vad är det för frihet
              de har fått från Nato? Irakierna tycker att det är frihet. I dag
              har de fria, demokratiska val. Men det finns många utmaningar.
              Fortfarande dör folk. Men du kan inte tala om vad som skulle ha
              varit i stället. Det var därför jag ställde en retorisk fråga,
              om Saddam skulle ha varit kvar vid makten.
            </seg>
            <seg n="113fcabd">
              Det är samma sak när det gäller Syrien. Självklart vill vi genom
              fredliga medel att dessa diktaturer ska försvinna. Men tror du,
              Hans Linde, att diktatorn Bashar al-Asad i Damaskus, som har styrt
              landet i 43 år, han och hans far, är villiga att lämna ifrån sig
              makten bara för att det ska vara fria val? Där ligger felet, och
              där är ni tyvärr låsta ideologiskt.
            </seg>
          </u>
          <note type="speaker" n="43bccde7">
            Anf. 87 HANS LINDE (V) replik:
          </note>
          <u who="hans_linde_abeaba" xml:id="i-d85d38fd02482c91-4" n="5786fa06">
            <seg n="16178c88">
              Fru talman! Man vet inte riktigt hur man ska börja. När vi har
              en debatt om säkerhetspolitik och Nato utmålas en bild av att
              Nato skulle bygga skolor i Afghanistan eller organisera val i
              Irak. Så är det ju knappast.
            </seg>
            <seg n="6a863203">
              När det till exempel gäller byggandet av skolor i Afghanistan
              är det Svenska Afghanistankommittén som gör det. Ett tips till
              Ismail Kamil är kanske att i framtiden, när han åker till Afghanistan,
              inte bara åka med Försvarsmakten och åka runt med svenska soldater
              utan åka med några av de civila organisationerna, som jag har
              gjort. Då får man, kan jag säga, en lite annan bild än när man
              kommer med militäreskort, och det kanske också påverkar vilka
              svar man får på sina frågor.
            </seg>
            <seg n="c2f0c6da">
              Nu fick vi i alla fall ett besked från Folkpartiet. Vi har tidigare
              hört att det ska vara missiler på Gotland och att vi ska söka
              medlemskap i Nato. Nu kommer det ytterligare ett besked från Folkpartiet:
              Vi ska intervenera militärt i Syrien. Det var dagens nyhet!
            </seg>
            <seg n="1e80ee32">
              Man kan inte låta bli att fundera, Ismail Kamil, över den logik
              som målas upp av Folkpartiet. Det finns två lägen. Antingen är
              vi passiva eller också intervenerar vi militärt i diktaturer.
              Frågan till Ismail Kamil är då: När ska vi börja bomba Saudiarabien,
              denna uråldriga diktatur där diktatorerna har kommit efter varandra
              i decennier? När ska svenska militärer patrullera gatorna i Pyongyang
              i Nordkorea? När är det dags att skicka in den svenska försvarsmakten
              i Vitryssland? När ser vi det svenska försvaret upprätta en flygförbudszon
              över Zimbabwe?
            </seg>
            <seg n="ad94b386">
              Detta är inte seriös säkerhetspolitik, Ismail Kamil! Börja se
              att det finns fler verktyg i verktygslådan!
            </seg>
          </u>
          <note type="speaker" n="57636037">
            Anf. 88 ISMAIL KAMIL (FP) replik:
          </note>
          <u who="ismail_kamil_3e7930" xml:id="i-9c3c6147ad616102-6" n="347b495e">
            <seg n="1a7c124d">
              Fru talman! Jag tycker inte att Hans Linde ska lägga ord i min
              mun. Jag har aldrig sagt att det är ett militärt ingripande som
              måste till i Syrien. Man har sagt att man måste överväga andra
              möjligheter när fredliga ansträngningar inte når framgång, när
              Ryssland och Kina hela tiden blockerar FN:s säkerhetsråds försök
              att hitta lösningar och när man har gett diktatorn och regimen
              i Damaskus nästan två år för att de ska ändra sig.
            </seg>
            <seg n="68bc77f1">
              Det har varit många diskussioner med vänsterpartister runt om
              i Sverige när det gäller Syrien, Irak och Afghanistan. De tror
              hela tiden att det är något som ska komma från himlen för att
              det ska bli fred!
            </seg>
            <seg n="684d121d">
              Något aktivt måste göras. Men i dag görs det inte gentemot diktatorn
              i Syrien. Jag har inte hört ett enda ord från Vänsterpartiet,
              vare sig från Hans Linde eller från någon annan företrädare, om
              hur man ska lösa problemen genom fredliga medel.
            </seg>
            <seg n="7fa0156e">
              Det kan inte åstadkommas genom att du har en regim som har haft
              makten sedan 1963. Det är 50 år sedan. När man ser att 70 000
              människor har mördats, när man ser att över 100 000 är försvunna
              och man inte vet hur många av dessa som är döda, när man ser att
              120 000 är fängslade och när man ser att de attackerar sitt eget
              folk med stridsflyg, då räcker det inte med ord, Hans Linde.
            </seg>
            <seg n="c7c472c6">
              Det är först då som vi från Folkpartiets sida säger att vi måste
              överväga andra medel än de fredliga, som inte ger resultat. Det
              kan vara en flygförbudszon. Det kan vara avmilitariserade områden.
              Det kan vara något annat. Men det vilar faktiskt ett ansvar på
              våra axlar att kunna agera mot diktaturer som gör så mot sitt
              folk.
            </seg>
            <seg n="0cf79c69">
              Det är skillnaden mellan oss.
            </seg>
          </u>
          <note type="speaker" n="d458fbf2">
            Anf. 89 JULIA KRONLID (SD) replik:
          </note>
          <u who="julia_kronlid_4ece83" xml:id="i-9b5284fa5457de3b-5" n="09573af3">
            <seg n="080bc75c">
              Fru talman! Ismail Kamil ifrågasatte i sitt anförande varför
              Sverigedemokraterna vill se ett samarbete med Natoländer men inte
              med EU-länder. Jag tycker att det vore bra om Ismail Kamil kunde
              försöka lyssna lite på vad jag har sagt i denna debatt och i utrikesdebatten
              och vad vi har sagt i många EU-debatter.
            </seg>
            <seg n="7a2926a5">
              Jag kan först säga: Ja, vi vill se ett samarbete med Nato som
              det ser ut i dag, men vi vill inte gå in i ett fullt medlemskap
              så är det tydligt.
            </seg>
            <seg n="6dee0989">
              Sedan har vi sagt gång på gång att vi är för ett mellanstatligt
              samarbete i Europa, så som Europasamarbetet såg ut när det startade.
              Det vi är kritiska till är ett överstatligt EU med en konstitution
              som ska stå över medlemsstaterna. Där vet jag att vi inte är överens,
              utan att ni i Folkpartiet är federalister och förespråkar en EU-stat.
            </seg>
            <seg n="6769b463">
              Det är intressant att Ismail Kamil så tydligt lyfter fram att
              vi i och med Lissabonfördraget inte är alliansfria. Det är precis
              det jag har försökt lyfta fram i debatten, att vi måste diskutera
              vad Lissabonfördraget innebär för vår alliansfrihet, så jag uppskattar
              att Ismail faktiskt är tydlig på den punkten.
            </seg>
            <seg n="1a8fc9f9">
              Jag skulle också vilja veta hur Folkpartiet ser på ett fullt
              utvecklat gemensamt EU-försvar. Vill man verka för att det ska
              bli ett fullt utvecklat EU-försvar, en krigsmakt och faktiskt
              också en militär allians där skyldigheten att ställa upp med militära
              medel är lika bindande som i Nato? Är det en sådan utveckling
              som Folkpartiet och Ismail Kamil vill se inom EU?
            </seg>
          </u>
          <note type="speaker" n="156e5c18">
            Anf. 90 ISMAIL KAMIL (FP) replik:
          </note>
          <u who="ismail_kamil_3e7930" xml:id="i-9c3c6147ad616102-7" n="347b495e">
            <seg n="d9a6bf17">
              Fru talman! Det jag reagerade på var när Julia sade att ni är
              för ett samarbete med nordiska länder jag har skrivit ned vad
              du har sagt och att det ska vara ett bra sådant samarbete. Det
              var därför jag kom med min motfråga: Är det bara därför att de
              är blonda som man ska kunna säga ja, eftersom det är ett nordiskt
              samarbete?
            </seg>
            <seg n="176df690">
              För oss liberaler finns det inte någon skillnad. Det är solidariteten
              med övriga folk och övriga länder som gäller. Man ska kunna samarbeta.
              Vi är en del av det stora. Vi kan inte isolera oss här i Sverige,
              som Sverigedemokraterna vill. Ni säger att vi ska satsa allt för
              att kunna försvara oss själva. Men tyvärr fungerar det inte så.
            </seg>
            <seg n="518b3053">
              Det är den bild som Sverigedemokraterna har som inte stämmer
              med verkligheten. Vi är en del av världen. Vi måste kunna hjälpa
              varandra, och vi måste stärka demokratier, för det kommer att
              påverka oss positivt också, till exempel om det blir slut på situationen
              i Syrien. I dag finns det 4 miljoner syrier som är i behov av
              humanitär hjälp. I dag finns det 2 miljoner interna flyktingar,
              Julia. I dag finns det 8 000 syrier som har lämnat landet och
              kommit till grannländer. Man måste kunna hjälpa dem.
            </seg>
            <seg n="5b976af7">
              Det räcker inte att säga: De där borta får väl vara för sig själva.
              Det räcker inte heller att säga att man ska skicka dit pengar,
              Julia. Här måste vi tillsammans kunna hjälpa varandra för att
              hitta en lösning för fred, demokrati och mänskliga rättigheter
              allt detta ska ju fungera för alla länder. På så sätt blir det
              mer frihet, och på så sätt blir det mer samarbete än genom att
              man tvingas ta emot flera som behöver hjälp.
            </seg>
            <seg n="954c3712">
              Skillnaden mellan oss liberaler och er sverigedemokrater är att
              ni har en annan syn på de människorna medan vi inte har någon
              annan syn.
            </seg>
          </u>
          <note type="speaker" n="2cab9988">
            Anf. 91 JULIA KRONLID (SD) replik:
          </note>
          <u who="julia_kronlid_4ece83" xml:id="i-9b5284fa5457de3b-6" n="09573af3">
            <seg n="b5520e86">
              Fru talman! Jag kan börja med att säga att jag över huvud taget
              inte fick något svar om hur Folkpartiet ser på ett fullt utvecklat
              gemensamt EU-försvar, så jag förväntar mig att jag kan få svar
              på det i nästa replik.
            </seg>
            <seg n="b1aa5284">
              Det är inte så att vi exkluderar ett samarbete med övriga länder
              i Europa. Det jag sade var att ett fördjupat försvarssamarbete
              med en skyldighet att ställa upp för varandra, det vill vi främst
              se i det nordiska samarbete som vi har. Jag tycker att det är
              ganska naturligt att man utgår från en stark solidaritet med sina
              närmaste grannar. Självklart kan vi ha solidaritet och ställa
              upp för andra länder. Det gäller inte bara EU, utan det kan gälla
              också länder utanför EU, när ett land hamnar i en kris och vi
              behöver ställa upp med internationella insatser. Det begränsas
              inte till EU.
            </seg>
            <seg n="c42e0c45">
              Det jag är kritisk till är ett fullt utvecklat EU-försvar där
              det blir ett slags militär allians där vi är skyldiga att ställa
              upp med militära medel i konflikter. Jag anser att vi bör få göra
              en bedömning från fall till fall, medan vi beträffande Norden
              anser det vara mer naturligt att vi har ett fördjupat försvarssamarbete.
              Jag anser att det är fullt naturligt att det är så också på andra
              ställen i världen, att man har en särskild skyldighet för och
              solidaritet med sitt närområde. Jag ser inte det som något konstigt
              och att det har något med någon människosyn att göra absolut inte.
            </seg>
            <seg n="5a91e990">
              Vad gäller Syrien är vi det parti som har anslagit allra mest
              pengar till att bidra till UNHCR för att hjälpa de mest utsatta
              flyktingarna på plats. Situationen där är akut, och vi behöver
              bidra med humanitärt stöd. Det har vi aldrig någonsin ifrågasatt.
              Vi behöver också hitta olika vägar för att nå en lösning på konflikten.
              Det är oerhört svårt, men det har vi aldrig någonsin ifrågasatt
              att vi ska bidra till.
            </seg>
          </u>
          <note type="speaker" n="431ddf13">
            Anf. 92 ISMAIL KAMIL (FP) replik:
          </note>
          <u who="ismail_kamil_3e7930" xml:id="i-9c3c6147ad616102-8" n="347b495e">
            <seg n="bf3a0142">
              Fru talman! Om Julia hade lyssnat hade hon hört att jag i mitt
              anförande sade att globaliseringen har inneburit att territoriella
              gränser får allt mindre betydelse. Jag har också sagt att Sverige
              ska fortsätta att vara en stark kraft för öppna samhällen, för
              ett öppet Europa och en öppen värld. Det går inte att skilja ut
              ett nordiskt samarbete genom att det är samarbete med närområdet.
              Vi är beroende av varandra i hela Europa. Jag tror inte att det
              har undgått någon att vi i Folkpartiet har en syn på Europeiska
              unionen som innebär att vi vill sudda ut gränserna. Det är inget
              konstigt med det. Vi ska ha ett ökat försvar och en ökad politisk
              union och allt möjligt. Jag hoppas att detta inte är nyheter för
              Julia eller för någon annan.
            </seg>
            <seg n="c24fa1e2">
              Vi tycker att Europeiska unionen skapar fred, inte bara i Europa
              utan i hela världen. Vi vill att Europa ska vara en stark aktör
              för att kunna spela en viktig roll när det gäller fred och säkerhet
              i världen, och vi vill också att Sverige ska ha denna starka roll
              eftersom många andra länder faktiskt har stor respekt för Sverige.
              Under många år har vi varit den starka rösten för de svaga i hela
              världen, och vi ska fortsätta den linjen.
            </seg>
          </u>
          <note type="speaker" n="a401a13a">
            Anf. 93 KERSTIN LUNDGREN (C):
          </note>
          <u who="kerstin_lundgren_567b92" xml:id="i-39836a9c4186b522-0" n="b4f91b7e" next="i-8f66c308e3f90f68-0">
            <seg n="2e21d668">
              Fru talman! Säkerhet här hemma bygger vi tillsammans i Norden
              men också i EU, Europa och världen. Säkerhet handlar om att utveckla
              vårt land och vår värld långsiktigt hållbart. Det handlar om att
              säkra mänskliga rättigheter, frihet och människors möjligheter
              att förverkliga drömmar.
            </seg>
            <seg n="3fb8c077">
              Det handlar om en fungerande rättsordning här hemma, i EU, i
              Europa och i världen. Det handlar om demokrati och handel. Förmåga
              och vilja att hitta gemensamma lösningar på våra utmaningar är
              centralt.
            </seg>
            <seg n="aa26710c">
              Det handlar om miljö och klimat, om livsmedelsförsörjning, om
              resurshantering på ett hållbart sätt, om internet, om energi och
              om diverse annat. Men det handlar också om EU:s förmåga och utmaningar,
              ekonomiskt och mänskligt, att investera i utveckling och inte
              i upprustning, som till exempel Ryssland har valt.
            </seg>
            <seg n="cee9a87a">
              När detta väl är sagt är det alltjämt klart att säkerhetspolitikens
              hårda kärna, vår militära förmåga, måste säkerställas. Det är,
              som tidigare sagts, ett nationellt intresse. Vi gör det solidariskt
              inom Europeiska unionen och inom Norden. Där har vi klart uttalat
              att Sverige inte förhåller sig passivt om en katastrof eller ett
              angrepp skulle drabba något annat medlemsland eller nordiskt land
              och att vi förväntar oss att det landet ska göra detsamma om Sverige
              drabbas.
            </seg>
            <seg n="65dc6240">
              Sverige är inte medlem i någon militär allians. Det är helt klart.
              Sverige är däremot en aktiv och solidarisk partner för stabilitet
              och säkerhet i EU och omvärlden på folkrättens grund. Det är ett
              öppet land med högt bistånd och stora insatser för att bygga fred,
              frihet och försoning.
            </seg>
            <seg n="23857db9">
              Sverige deltar och stöder många internationella insatser på grundval
              av FN-mandat. Vi stöder och verkar för att kvinnor ska vara en
              aktiv del i konfliktlösning och i fredsbyggande. Självklart ska
              Sverige också ha förmåga och vilja att delta i FN-ledda operationer
              och i stöd till responsibility to protect, skyldighet att skydda.
            </seg>
            <seg n="9de7e377">
              Fru talman! Centerpartiet ser tydligt att Sverige också aktivt
              ska agera för att nå framgång i nedrustningsförhandlingar om kärnvapen,
              i avtal om små lätta vapen och ha en fortsatt stark kontroll av
              vapenexport. Det är också en del i vår säkerhetspolitik.
            </seg>
            <seg n="7009c342">
              Det säkerhetspolitiska betänkande som debatteras nu måste samtidigt
              ses mot bakgrund av det uppdrag som Försvarsberedningen har att
              säkerhetspolitiskt analysera omvärlden och att dra slutsatser
              av detta. Det här är därför inte tidpunkten att diskutera kommande
              försvarsbeslut. Vi har ännu inte det underlaget.
            </seg>
            <seg n="0c7de8cf">
              Ändå hör jag från den här debatten att Sveriges militära förmåga
              har diskuterats. Jag hör vissa tala som om det inte fanns några
              budgetrestriktioner alls för försvaret. Man kan fundera på om
              det är så.
            </seg>
            <seg n="61c60820">
              En vecka eller två veckor vad är det som resoneras? Förutsättningarna
              är samarbete och solidaritet, och det är en tydlig inriktning
              för vår säkerhetspolitik att utgå ifrån, och jag tycker och tror
              att det också gäller för i stort sett alla andra i den här kammaren.
            </seg>
            <seg n="4cdcfff2">
              Fru talman! Jag beklagar att Socialdemokraterna trots önskan
              om mer samarbete inte verkar vilja analysera samarbetenas betydelse
              för vår säkerhet och vårt förmågebehov. Reservationen i det här
              betänkandet verkar stänga dörren till en upplyst debatt. Ändå
              hoppas jag att det finns en liten öppning för analys.
            </seg>
            <seg n="21ca7552">
              Bland dem som lyssnar på den här debatten tror jag att många
              har ställt sig frågan: Hur kommer det sig att man har så olika
              bilder? Det finns ett antal troll som vandrar runt i debatten.
              De kan få spelrum därför att ingen vill ta ut dem i ljuset och
              belysa dem. Det handlar om våra olika samarbeten, hur vi påverkas
              av dem och vad de innebär i grunden för vår säkerhetspolitiska
              profil.
            </seg>
            <seg n="ca7b02bb">
              Låt mig vara tydlig. Centerpartiet driver inte medlemskap i någon
              militär allians. Det jag och Centerpartiet har lyft fram är behovet
              av en analys av våra samarbeten, inklusive det med Nato. Vi är
              nämligen övertygade om att ökat ljus och en upplyst debatt gör
              att trollen spricker. Så får vi en god grund för vår säkerhetspolitiska
              debatt och för kommande försvarsbeslut.
            </seg>
            <seg n="6677feb6">
              Det är knepigt att säkerhetspolitikens område verkar ha ett tankeförbud,
              i varje fall när det handlar om analys av Natosamarbete, åtminstone
              om svaret inte är ja eller nej. Låt oss hoppas på att en klok
              försvarsberedning ger oss en stark och bred analys som grund för
              kommande försvarsbeslut. Man kan då utgå från Försvarsberedningen
              2008. Den var i stort sett enig. Alla utom Vänsterpartiet var
              då överens om att det är viktigt att ständigt utvärdera hur Sveriges
              samarbeten inom EU, med Nato och med andra berörda forum kan utvecklas.
              Hur dessa samarbeten ska kunna förbättras ytterligare bör analyseras
              i särskild ordning. Det var en klok hållning då, och det är en
              klok hållning nu.
            </seg>
          </u>
          <note n="605c51a5">
            Med detta yrkar jag bifall till utskottets förslag och avslag
            på reservationerna.
          </note>
          <note n="226afca0">
            Ajournering
          </note>
          <note n="0029fbd0">
            Kammaren beslutade kl. 15.49 på förslag av förste vice talmannen
            att ajournera förhandlingarna till kl. 16.00 då votering skulle
            äga rum.
          </note>
          <u who="kerstin_lundgren_567b92" xml:id="i-8f66c308e3f90f68-0" n="b4f91b7e" prev="i-39836a9c4186b522-0">
            <seg n="10b18671">
              Återupptagna förhandlingar
            </seg>
          </u>
          <note n="e621a829">
            Förhandlingarna återupptogs kl. 16.00.
          </note>
          <note n="ca2ff72c">
            13 § Beslut om ärenden som slutdebatterats vid dagens sammanträde
          </note>
          <note n="709923e4">
            Punkt 1
          </note>
          <note n="d0b4efa6">
            Punkt 2
          </note>
          <note n="ecdc03b5">
            Punkt 3
          </note>
          <note n="866c5667">
            Punkt 5
          </note>
          <note n="4158ca01">
            Punkt 23
          </note>
          <note n="a57a08b1">
            Punkt 24
          </note>
          <note n="45c51a74">
            Punkt 25
          </note>
          <note n="b7beaaa2">
            Punkt 26
          </note>
          <note n="74881ada">
            Punkt 31
          </note>
          <note n="ee11d3ef">
            Punkt 32
          </note>
          <note n="8f0cc714">
            Punkt 35
          </note>
          <note n="ea086f34">
            Punkt 36
          </note>
          <note n="50860bcb">
            Punkt 37
          </note>
          <note n="7ef3956a">
            Punkt 38
          </note>
          <note n="7e1bb0ec">
            Punkt 39
          </note>
          <note n="42c2bf2f">
            Punkt 43
          </note>
          <note n="0f3b3489">
            Punkt 45
          </note>
          <note n="fea284c9">
            Punkt 49
          </note>
          <note n="20b96249">
            Punkt 53
          </note>
          <note n="9d52a2d0">
            Övriga punkter
          </note>
          <note n="709923e4">
            Punkt 1
          </note>
          <note n="d0b4efa6">
            Punkt 2
          </note>
          <note n="ecdc03b5">
            Punkt 3
          </note>
          <note n="b58578eb">
            14 § (forts. från 12 §) Vissa säkerhetspolitiska frågor (forts.
            UU7)
          </note>
          <note type="speaker" n="655a1f0d">
            Anf. 94 DÉSIRÉE PETHRUS (KD):
          </note>
          <u who="desiree_pethrus_b60467" xml:id="i-4324cf5bc91a5948-0" n="27725b91">
            <seg n="3a5b5675">
              Herr talman! Den senaste tidens debatt om det svenska försvaret
              och vår försvarsförmåga har skapat störst osäkerhet om hur vi
              kan försvara vårt land och våra medborgare. Jag kan tycka att
              debatten har haft en snäv infallsvinkel. Det känns som att man
              talar om bandvagnar samtidigt som vi ser helt andra hot mot vårt
              land än just militär invasion.
            </seg>
            <seg n="32760234">
              Det är därför bra att det betänkande vi i dag debatterar handlar
              mer om en svensk bred säkerhetspolitik, och den tar sin utgångspunkt
              i ett brett anslag vad gäller hot mot Sverige. I dag är det inte
              fråga om direkta hot om krig såsom de utkämpades mellan stater
              under 1900-talets början som oroar mest.
            </seg>
            <seg n="5648ebd4">
              Herr talman! År 2009 fattades här i riksdagen beslut om ett nytt
              försvar. Det fattades efter att en bred parlamentarisk försvarsberedning
              hade analyserat det säkerhetspolitiska läget och hotbilden mot
              Sverige. Det var en analys som tog fasta på nya hot i en ny tid.
              Och det nya försvaret håller nu på att införas successivt. Det
              ska vara ett insatsförsvar med soldater som deltar i olika insatser
              runt om i världen, med ökad flexibilitet och med ett nytt personalförsörjningssystem.
              Det grundläggande som betonades var att förebygga och hantera
              konflikter och krig, att säkerställa landets suveränitet och att
              skydda samhället och dess funktionalitet.
            </seg>
            <seg n="b3666532">
              Herr talman! Samtidigt som detta nya försvar nu är på väg att
              införas har det startats en debatt om det så kallade enveckasförsvaret
              efter ett uttalande av ÖB i medierna. Det var fråga om en simuleringsövning
              som nu användes som en form av sanning för många debattörer genom
              att kasta in den ena brandfacklan efter den andra i debatten om
              vårt försvar, som oftast beskrivs som ett dåligt fungerande försvar
              vilket är olyckligt. Det man också fokuserar på är vårt territorialförsvar.
              Det är oerhört viktigt, men de glömmer den nya säkerhetspolitiska
              kontexten som vi numera utgår från och som kallas det breddade
              säkerhetsbegreppet.
            </seg>
            <seg n="29d05bb1">
              Vi kristdemokrater vill se ett starkt försvar, men vi inser också
              att vi måste prioritera i budgeten. Hur många ytterligare miljarder
              ska läggas på försvarsmateriel när det finns helt nya hot mot
              vårt land som inte får glömmas bort? När vi talar om terrorism
              och cyberkrig som nya hotbilder måste vi se hur mycket pengar
              vi ska lägga på dem.
            </seg>
            <seg n="de2aadc0">
              Krigföring i dag handlar mer om precision och att slå ut viktiga
              samhällsfunktioner i samhället. När man i dag talar om Weapons
              of Mass Disruption menar man massavbrottsvapen, det vill säga
              vapen för att stänga av samhällsfunktioner, till exempel att slå
              ut oljepumpar, stänga ned energicentraler, slå ut datatrafik eller
              att förgifta vattenresurser. Om datanät slås ut finns stora risker
              för sjukhus, tågtrafik, kärnkraftverk, banksystem, ledningscentraler
              för flygtrafik och så vidare. Här ser vi en pågående kapprustning.
              Detta behöver vi också diskutera. Hur kan vi satsa mer pengar
              på teknikutveckling, forskning och innovation och duktiga ingenjörer?
              Dessa frågor har tagits upp tidigare i debatten i dag.
            </seg>
            <seg n="0d7820dd">
              Den typ av inhemsk terrorism som Anders Behring Breivik utövade
              går inte att stoppa med ett traditionellt försvar. Här är det
              snarare polisen och säkerhetspolisen som måste ha rätt resurser,
              och de måste naturligtvis kunna samarbeta med försvaret. Alla
              sådana områden, teknik, terrorism och cyberkrig, måste vi också
              lägga pengar på för att göra simuleringsövningar, förebygga och
              ha en beredskap.
            </seg>
            <seg n="abfdcb05">
              Vi har också en ny sfär med teknikutveckling på det civila området
              som kan användas för militära ändamål. Vi har rymdteknik för övervakning.
              Vi har hela utvecklingen av tekniken med drönare, alltså förarlösa
              farkoster för precisionsbombning. Teknikutvecklingen går snabbt
              fram mellan det civila och det militära.
            </seg>
            <seg n="8cbf5b8c">
              Herr talman! Krig utkämpas alltmer sällan mellan stater, men
              däremot inom stater. Detta har blivit särskilt tydligt i Libyen
              och nu i Syrien. Att begränsad tillgång till demokratiska fri-
              och rättigheter föder social och ekonomisk utsatthet och orättvisor,
              som i sin tur ökar risken för väpnade konflikter, har de senaste
              årens skeenden i Nordafrika och Mellanöstern tydligt visat oss.
            </seg>
            <seg n="f7e96b1b">
              Den senaste tidens stora flyktingströmmar från Syrien visar hur
              konflikter i andra delar av världen påverkar Sverige. Vi ska ha
              öppna dörrar för dem som är på flykt, men vi ska också se till
              att ge människor hjälp i sina strävanden efter fria och demokratiska
              stater. Därför har vi också lagt in det globala perspektivet i
              våra säkerhetspolitiska analyser.
            </seg>
            <seg n="e8e79896">
              Oro och konflikter uppstår utifrån många olika anledningar. Kraven
              på mänskliga rättigheter och demokrati är rättmätiga från ett
              lands medborgare gentemot dess ledare. Utgångspunkten ska naturligtvis
              vara att vi ska stödja fredliga demokratisträvanden.
            </seg>
            <seg n="242e7f73">
              Social oro är en annan orsak till konflikter. I Nordafrika var
              också en av anledningarna till upproren avsaknad av social trygghet
              och möjlighet till jobb och överlevnad.
            </seg>
            <seg n="538ae3a4">
              På andra håll i världen slåss man om naturtillgångar, till exempel
              i Demokratiska republiken Kongo, där många företag och länder
              exploaterar och samtidigt använder sig av miliser för att kontrollera
              tillgångarna. Förlorarna är den vanliga medborgaren i Demokratiska
              republiken Kongo, alla kvinnor som i konflikten utsätts för sexuella
              övergrepp av oanade mått och de fem miljoner människor som redan
              har dött i konflikten.
            </seg>
            <seg n="d966a3b1">
              Herr talman! Religionskonflikter är en ny typ av konflikter som
              skapar oro i vår omvärld. Vi måste bli bättre på att förhindra
              och brygga över motsättningar. En religionsdialog i respekt måste
              få ökad betydelse när världens ledare träffas och talar om hur
              man ska lösa olika konflikter. Utan förståelse för religionens
              roll för människor runt om i världen saknas kompetens för att
              lösa den typen av konflikter.
            </seg>
            <seg n="7e00728f">
              På liknande sätt är förekomsten av politiskt och religiöst motiverad
              terrorism både förkastlig och farlig. Terrorhotet är reellt och
              måste förebyggas och bekämpas. Dock får insatser mot terrorismen
              inte göras på press- och föreningsfrihetens bekostnad, vilket
              tyvärr händer i många länder.
            </seg>
            <seg n="51a9ab49">
              Herr talman! Klimatförändringarna känner inga geografiska gränser.
              Ökenspridningen vid Afrikas horn gör stora arealer obeboeliga
              och tvingar människor på flykt. Smältande polaris i Arktis gör
              att kampen om redan knappa naturresurser hårdnar. Det är faktum
              som riskerar att underblåsa existerande och skapa nya väpnade
              konflikter, konflikter som gör världen mer osäker. Därför måste
              Sverige och EU öka trycket i de internationella klimatförhandlingarna
              för utsläppsminskningar.
            </seg>
            <seg n="5bf7015a">
              Herr talman! Efter denna exposé över olika tänkbara hotbilder
              blir talet om att räddningen för Sveriges säkerhet ska komma från
              Nato, som det nu ofta lobbas för och talas om i debatten, lite
              märkligt. För mig tyder det på en lite tunn analys. Visst kan
              vi diskutera för- och nackdelarna med Nato, men genom vårt partnerskap
              med Nato, där vi ju deltar i många FN-mandaterade insatser som
              den i Afghanistan, Atalantainsatsen utanför Somalias kust och
              i Kosovo, har vi redan varit med och bidragit stort med tanke
              på vårt lands storlek. Som bidragande land måste vi kunna förvänta
              oss att Nato inte står overksamt ifall vi skulle behöva dess hjälp.
              Samtidigt måste vi tro att det nya försvaret ska få komma i full
              sving innan vi helt räknar ut det, som en del gör i debatten i
              dag. ÖB säger själv att vi har ett bättre försvar i dag än vad
              vi haft tidigare. Det kan komma att behövas mer resurser, men
              vi måste veta att resurserna används på ett effektivt sätt.
            </seg>
            <seg n="c6dec9ab">
              Herr talman! Jag vill förtydliga att Kristdemokraternas linje
              i Natofrågan ligger fast tills vidare enligt beslut i partiets
              högsta beslutande organ. Den militära alliansfriheten gäller ännu.
              Men vi stöder till fullo fortsatt deltagande i Partnerskap för
              fred med Nato och ett fördjupat samarbete med Nato. Det är dock
              på vilket sätt och i vilken utsträckning vi ska göra det som vi
              bestämmer själva som ett alliansfritt land.
            </seg>
            <seg n="8f96f9c2">
              Herr talman! I en globaliserad värld byggs säkerhet inte ensamt
              av ett land. Den byggs, som både regering och riksdag har fastslagit,
              solidariskt med andra nationalstater. Genom EU:s nordliga dimension
              liksom genom Norden-, Östersjö-, Arktis- och Barentssamarbetena
              bidrar Sverige till att sprida stabilitet och säkerhet i vårt
              närområde och stärker därmed också vår egen fred och självständighet.
            </seg>
            <seg n="7d94490f">
              Vi fokuserar nu alltmer på ett nordiskt samarbete. År 2009 undertecknades
              ett samarbetsavtal med de andra nordiska länderna inom försvarsområdet,
              det så kallade Nordefco. Syftet är att stärka ländernas egna försvar,
              hitta synergieffekter och att främja effektiva lösningar. År 2011
              ökade vi vår och våra nordiska grannars förmåga att effektivt
              bemöta cyberangrepp och terroristattacker genom undertecknandet
              av den nordiska solidaritetsförklaringen.
            </seg>
            <seg n="f89010d6">
              EU är byggt på övertygelsen om att fred och säkerhet skapas genom
              nära samarbete och ömsesidig solidaritet medlemsstaterna emellan.
              Inom EU pågår ett viktigt arbete med att ta fram en ny, bred utrikespolitisk
              strategi som ska vara framåtblickande och förebyggande snarare
              än reaktiv till sin karaktär och därmed stärka EU:s konfliktförebyggande
              kapacitet. Sveriges stöd till uppbyggnaden av ett europeiskt fredsinstitut
              liksom stärkandet av grannskapspolitiken och den fortsatta utvidgningen
              är andra viktiga åtgärder för att förekomma säkerhetspolitiska
              utmaningar, både inom unionen och bortom dess gränser.
            </seg>
            <seg n="4c8b066b">
              Herr talman! Det går inte att bortse från att Rysslands militära
              upprustning nu är omfattande. Med sina enorma naturgastillgångar
              befinner sig Ryssland i en position att negativt påverka den svenska
              och europeiska energiförsörjningen och vår energisäkerhet. Samtidigt
              undermineras det ryska civilsamhället alltmer. Utan ett demokratiskt
              Ryssland, med uttalat fredliga intentioner gentemot sina grannländer,
              är stabiliteten och säkerheten i vårt närområde inte givna.
            </seg>
            <seg n="41f80666">
              Herr talman! Kina har intagit positionen som världens andra ekonomiska
              supermakt. Man ska inte underskatta den påverkan landet får globalt
              genom sin storlek och enorma ekonomi. Kinas närvaro i Afrika har
              ökat dramatiskt och får naturligtvis även säkerhetspolitiska implikationer.
              Kina bygger nu ett högteknologiskt försvar samtidigt som landets
              behov av demokratiska reformer är stort. Allt detta gör att vi
              noga måste följa vad som händer i Kina framöver. EU ska vara tydligt
              i dialog och i handelsrelationer och ställa tydliga krav på framsteg
              avseende mänskliga rättigheter.
            </seg>
            <seg n="dfde7d7d">
              Herr talman! Avslutningsvis skulle jag bara vilja säga ett par
              ord om något som också har betydelse säkerhetspolitiskt, och det
              är antalet vapen i världen. Inga vapen dödar fler än små och lätta
              vapen. Omkring 850 miljoner vapen i omlopp resulterar i en halv
              miljon människors död varje år. FN:s arbete för ökad vapenkontroll
              är ett viktigt steg mot förbättrad kontroll av spridningen. Ett
              universellt juridiskt avtal och regelverk för konventionella vapen
              behövs snarast på plats. Också kärnvapen utgör ett hot mot mänskligheten.
              Även där ska Sverige stå som en stark röst för nedrustning och
              avveckling.
            </seg>
            <seg n="4a81a3b4">
              Härmed vill jag betona att vi måste fortsätta att ha det breddade
              angreppssättet, som har förts fram i den senaste tidens debatt,
              för att ha en säkerhetspolitik värd namnet. Det finns många olika
              hot, och vi ska ha en god analys, men vi ska också ha resurser
              att möta alla dessa olika typer av hot för medborgarnas bästa.
            </seg>
          </u>
          <note n="0faf2f1e">
            Jag yrkar därmed bifall till förslaget i betänkandet.
          </note>
          <note type="speaker" n="a6d2bf1b">
            Anf. 95 ANNIKA LILLEMETS (MP):
          </note>
          <u who="annika_lillemets_0161f8" xml:id="i-90effc199fd1a7e0-0" n="daee71a7">
            <seg n="46657b4d">
              Herr talman! Att ta till vapen för pengar är inget nytt. Legosoldater
              och diverse privata entreprenörer har deltagit i krig och konflikter
              genom mänsklighetens historia. Men den privata militär- och säkerhetsbranschen
              har i vår tid fått en större betydelse än någonsin. Under det
              första Gulfkriget 1991 fanns det 50 militärer på en så kallad
              contractor, alltså anställd i ett privat säkerhetsföretag. År
              2003 var relationen tio militärer på en. Globalt sett handlade
              det om omkring 20 miljoner anställda, dubbelt så många som antalet
              poliser världen över, enligt en kartläggning gjord av Small Arms
              Survey 2011. Expansionen är enorm; det finns stora vinster att
              göra.
            </seg>
            <seg n="9e9c0f01">
              Stater som USA har gjort sig beroende av stora, transnationella
              bolag för sin krigföring och sin säkerhet. Denna stora, kontroversiella
              och komplicerade bransch är fortfarande oförsvarligt oreglerad
              överallt, inte minst i Sverige.
            </seg>
            <seg n="543e213d">
              I september 2007 vaknade omvärlden när dåvarande Blackwater massakrerade
              17 civila på Nisourtorget i Bagdad. Blackwater och andra privata
              militära företags framfart i Irak väckte berättigad avsky och
              ledde till utredningar och en skärpt kontroll av säkerhetsföretagen
              i just Irak. Efter skandalen i Abu Ghraib-fängelset ställdes bara
              de i US Army till svars, medan de många fler civilanställda från
              Titan Corporation gick så gott som fria bland dem som deltog i
              övergreppen mot fångarna. Varken irakisk eller amerikansk lag
              kunde fullt ut nå dem med ansvar. Det visade sig att de verkade
              i en legal gråzon.
            </seg>
            <seg n="d2e8aa59">
              Det krävs alltså regelverk för att hantera denna nya situation,
              både nationella och internationella. Ansträngningar görs, men
              mycket återstår. Montreuxdokumentet, som togs fram på initiativ
              av den schweiziska regeringen och Internationella Röda korset,
              syftar till att reda ut begreppen vilket ansvar och status de
              privata militära eller säkerhetsföretag har, vilket ansvar och
              status de anställda i företagen har och vilket ansvar de stater
              som anlitar dem, de stater de verkar i och de stater de är registrerade
              i har för folkrätt och annat.
            </seg>
            <seg n="1f0c47c2">
              Sverige är en av de stater som ställt sig bakom dokumentet. Det
              är inte rättsligt bindande men det visar på best practice, alltså
              bra exempel.
            </seg>
            <seg n="473e7027">
              Det är slående hur komplicerad frågan är. Redan att definiera
              företag som militära eller som säkerhetsföretag har visat sig
              svårt, eftersom de ofta erbjuder ett brett utbud av tjänster och
              kan anlitas för olika uppgifter. Det kan handla om alltifrån utbildning
              till fritagning, säkerhet, rådgivning, bevakning, informationsinhämtande,
              konflikthantering, riskhantering, vapenförmedling, personskydd
              och så vidare.
            </seg>
            <seg n="9146e347">
              Herr talman! De svenska företag som säljer rent militära tjänster
              är ännu relativt få, om än växande, om man inte räknar in utbildning
              som följer med försäljning av krigsmateriel. Men de privata säkerhetsföretagen,
              även svenska, verkar runt om i världen, särskilt i konfliktländer
              och i länder med svaga statsbildningar och korrumperad ordningsmakt.
            </seg>
            <seg n="595fecab">
              Som antytts tidigare rör det sig om ett stort antal tjänstetyper
              som också har bäring på många typer av kunder. Svenska ambassader
              har till exempel köpt dessa tjänster utomlands, och svenska företag
              säljer redan sin expertis på en internationell marknad. Utrikesdepartementet
              gav till exempel 2008 det privata säkerhetsföretaget Vesper Group
              i uppdrag att sköta säkerhetskoordineringen på de svenska ambassaderna
              i Bagdad, Khartoum och Kabul.
            </seg>
            <seg n="d6ccc141">
              Enligt en rapport från Kristna Fredsrörelsen 2008 är det möjligt
              för svenska företag att verka i högriskområden bortom svenska
              myndigheters kontroll.
            </seg>
            <seg n="c0375b18">
              Redan 2003 uppmärksammade Miljöpartiet i en riksdagsmotion behovet
              av att kartlägga och reglera den privata säkerhetsbranschen. Miljöpartiet
              menar, nio år efter att vår hemställanspunkt om att utreda saken
              avslogs, att frågan är lika relevant nu och än mer brännande.
              Vi kan inte gå oförberedda in i en utveckling som kan ge oönskad
              rekyl på legitimitets- och demokratiansvar och på transparensfrågor
              på samma sätt som det har gjort i många andra länder. Sverige
              har dessutom som nation ett ansvar inför de länder som vi är militärt
              verksamma i, för de länder till vilka vi ger bistånd samt för
              de länder i vilka vi har beskickningar och diplomatiska förbindelser.
            </seg>
            <seg n="02459ec5">
              Vi har därför i en ny motion föreslagit bland annat att ansvarsfrågan
              för privata militära företag ska utredas, att en nationell strategi
              för regleringar tas fram och att Sverige i relevanta internationella
              forum bör driva frågan om insyn i och reglering av säkerhetsföretag.
              Den sistnämnda hemställanspunkten behandlades i det betänkande
              som vi nu debatterar, men tyvärr avslogs den utan motivering.
              Det tycker jag är olyckligt eftersom Sverige skulle behövas i
              det internationella arbetet. Vi skulle behöva bidra så aktivt
              och proaktivt som möjligt för transparens och lämpliga regleringar
              av denna bransch som faktiskt är på liv och död.
            </seg>
            <seg n="8859d86d">
              Herr talman! Slutligen vill jag reflektera över Sveriges internationella
              roll, hur vi bäst kan bidra till en mer fredlig och stabil värld.
            </seg>
            <seg n="781fb08b">
              Vem ska vi i Sverige egentligen vara solidariska med, regeringar
              i kärnvapennationer i EU eller Nato eller alla de människor i
              världen som drabbas eller riskerar att falla offer för militär
              aggression?
            </seg>
            <seg n="f6ad402c">
              EU är till sin konstruktion en odemokratisk organisation. Det
              står inskrivet i dess grundlag vilken politik som ska föras på
              många väsentliga områden. Och EU-fördragen står över medlemsstaternas
              egna grundlagar.
            </seg>
            <seg n="b19a4e4f">
              EU framställs ofta som ett fredsprojekt, men unionens grundlag
              talar ett helt annat språk. Vad gäller försvars- och säkerhetspolitiken
              slås bland annat fast i Lissabonfördraget, som jag har med mig
              här, att det långsiktiga målet är en EU-överstatlig krigsmakt.
              Den gradvisa utformningen av unionens gemensamma försvarspolitik
              kommer att leda till ett gemensamt försvar när Europeiska rådet
              med enhällighet har beslutat detta. Vidare står det i artikel
              42 att medlemsstaterna förbinder sig att gradvis förbättra sin
              militära kapacitet. Militär upprustning är alltså ett krav i grundlagen!
              Är det så Sverige bidrar till att göra världen fredligare, med
              obligatorisk, lagfäst upprustning tillsammans med ett antal länder,
              varav flertalet är Natomedlemmar och två är kärnvapenstater?
            </seg>
            <seg n="af9efdfa">
              Nej, att fördjupa det militära samarbetet inom EU och bygga upp
              ett gemensamt försvar och en starkare och mer konkurrenskraftig
              försvarsindustri, eller rättare sagt krigsindustri, är helt fel
              väg att gå. Det är inget som Sverige bör stå bakom.
            </seg>
            <seg n="3a1c669f">
              Vapen är inga varor vilka som helst. Och marknadskrafter och
              vinstintressen får inte tillåtas att styra säkerhetspolitiken.
              Hur fel det kan gå när det är särintressen och inte allmänintressen
              som får råda har vi pinsamma exempel på i Sverige, nu senast den
              storsatsning på en ny generation stridsflygplan som hetsas fram
              utan analys och beslutsunderlag värt namnet. Det lär inte heller
              bli lättare att kontrollera vapenexporten om vi låter oss dras
              ned djupare i det europeiska rustningsträsket.
            </seg>
            <seg n="75772cb2">
              EU:s militarisering är oförenlig med en sann ambition att verka
              för en fredligare värld utifrån verkliga hot. Det är inte mer
              vapen och starkare militärallianser världen behöver utan framåtsyftande
              insatser som förnybar energi och rättvis fördelning så att människor
              slipper leva i fattigdom.
            </seg>
            <seg n="85829108">
              Att det därtill finns de som rentav förespråkar svenskt medlemskap
              i Nato är svårt att förstå. Det är illa nog att den svenska regeringen
              inom det så kallade Partnerskap för fred går alldeles för långt
              i sin strävan att visa sig lojal med militäralliansen, bland annat
              genom att tillåta Nato att öva strid i Sverige. Nej, låt US Air
              Forces bombningar i Norrbotten 2009 bli en beklaglig parentes
              i svensk säkerhetshistoria.
            </seg>
            <seg n="feca4c89">
              Herr talman! Sverige ska inte in i Nato. Nato ska ut ur Sverige.
            </seg>
          </u>
          <note n="a050878b">
            Överläggningen var härmed avslutad.
          </note>
          <note n="2667e90b">
            15 § Strålningsskydd och kärnteknisk säkerhet
          </note>
          <note n="4fe4d536">
            Föredrogs
          </note>
          <note type="speaker" n="df20c8fa">
            Anf. 96 PETER JEPPSSON (S):
          </note>
          <u who="peter_jeppsson_497b39" xml:id="i-e7e6e8cc6fd79c96-0" n="fa84be7b" next="i-b976c43aaa7aa14a-0">
            <seg n="3707ad6b">
              Herr talman! Dagens debatt handlar om strålningsskydd och kärnteknisk
              säkerhet, två viktiga delar som var för sig har fått mycket uppmärksamhet
              under de senaste åren.
            </seg>
            <seg n="e0ced6ea">
              Strålningsskyddet har blivit mer och mer aktuellt i och med att
              det bland annat finns en stor osäkerhet kring mobiltelefoners
              och masters hälsopåverkan på oss människor, unga som gamla. Frågorna
              diskuteras allt som oftast och ifrågasätts alltmer ute i samhället.
              Vi i riksdagen har en viktig roll i dessa båda delar, då vi stiftar
              lagarna och kontrollerar och följer upp de fattade besluten.
            </seg>
            <seg n="904e5133">
              Svensk kärnkraftsindustri har genom åren haft ett högt förtroende
              när det gäller säkerhetsfrågor. Det har dock visat sig att säkerheten
              även vid svenska kärnkraftverk är bristfällig. Till exempel har
              säkerheten vid kärnkraftverket i Forsmark kritiserats för att
              en stor grupp miljöaktivister sommaren 2011 kunde ta sig in på
              området.
            </seg>
            <seg n="a79cfe0f">
              Herr talman! I mars 2012 stod Forsmark i princip utan skydd sedan
              hela personalen vid polisens speciella insatsstyrka i Uppsala
              hade sagt upp sig. Styrkan har i uppdrag att i en krissituation
              säkra de funktioner som gör att kärnkraftverket kan stängas säkert.
            </seg>
            <seg n="75cacdd1">
              Kärnkraftverket i Halland, Ringhals, har sedan 2009 stått under
              särskild tillsyn av Strålsäkerhetsmyndigheten. Anledningen till
              detta är att myndigheten har upptäckt allvarliga brister i säkerhetsarbetet
              vid kärnkraftverket.
            </seg>
          </u>
          <note n="24104a0d">
            I oktober 2012 gjorde Greenpeaceaktivister ett förnyat intrång
            vid samtliga kärnanläggningar.
          </note>
          <u who="peter_jeppsson_497b39" xml:id="i-b976c43aaa7aa14a-0" n="fa84be7b" prev="i-e7e6e8cc6fd79c96-0">
            <seg n="e9b1dbaf">
              De nu beskrivna händelserna utgör bara några exempel på tillbud.
              Uppenbart är att det saknas riskmedvetande hos de högst ansvariga
              för verksamheten. Det handlar dessutom i slutändan om pengar.
              Det är fråga om resurser till statliga myndigheter vars uppdrag
              är att ansvara för säkerheten på våra kärnkraftverk.
            </seg>
            <seg n="03c42c8f">
              I industrin handlar det om att minimera kostnaderna, i detta
              fall för säkerheten, för att åstadkomma en så stor vinst som möjligt.
            </seg>
            <seg n="e5201242">
              Vi får inte glömma bort att svensk kärnkraftsäkerhet är av vitalt
              intresse, inte bara för våra medborgare utan även för länderna
              i vår närhet. Och vi måste skarpt markera att vinstintressen aldrig
              får gå före säkerheten. Om vi frångår denna viktiga princip riskerar
              Sverige att för lång tid framöver förlora trovärdigheten som tekniskt
              och säkerhetsmässigt framåtsträvande nation.
            </seg>
            <seg n="8b27d49a">
              För att komma till rätta med de brister som har framkommit krävs
              att regeringen visar tydlig och stark handlingskraft.
            </seg>
            <seg n="fa8f4898">
              Herr talman! Svenska kärnkraftverk ligger i befolkningstäta områden.
              En olycka i dessa befolkningstäta områden skulle vara en katastrof.
              Vi menar att säkerheten och arbetet med säkerhetsfrågor alltid
              måste ha högsta prioritet på ett kärnkraftverk.
            </seg>
            <seg n="e313c92a">
              Det är därför angeläget att regeringen i egenskap av ägare till
              kärnkraftverk genom ägardirektiv till Vattenfall skärper kraven
              på att förbättra säkerhetsarbetet, inte minst vad gäller den fysiska
              säkerheten runt anläggningarna.
            </seg>
            <seg n="330851ae">
              Lika angeläget är att regeringen anslår tillräckliga medel till
              polisen och andra myndigheter som är ansvariga för säkerheten
              vid kärnkraftverk så att en hög säkerhetsnivå kan hållas.
            </seg>
            <seg n="3c12f86a">
              Vi menar även att regeringen bör återkomma med en årlig samlad
              rapport där kärnkraftsproducenterna och berörda myndigheter beskriver
              hur förbättringsarbetet med säkerheten vid de svenska kärnkraftsanläggningarna
              fortlöper.
            </seg>
            <seg n="24eb9adb">
              Herr talman! Det är viktigt att svenska folket känner sig trygga
              med och litar på hanteringen av kärnsäkerhetsfrågorna. Med anledning
              av detta yrkar jag bifall till den gemensamma S-, MP- och V-reservationen,
              reservation nr 3.
            </seg>
          </u>
          <note type="speaker" n="4a0bae11">
            Anf. 97 TORBJÖRN BJÖRLUND (V):
          </note>
          <u who="torbjorn_bjorlund_e4a89e" xml:id="i-37a3a1d85555541c-0" n="58b70955">
            <seg n="dc9cf6a7">
              Herr talman! Kärnkraft är farligt. Det tror jag att vi alla är
              överens om. Ett omfattande säkerhetsarbete måste alltså till för
              att vi inte ska drabbas av kärnkraftsolyckor eller attacker mot
              kärnkraftverk. Efter katastrofen i Fukushima blev det åter aktuellt,
              och vi blev alla varse hur förödande en kärnkraftskatastrof kan
              vara. Därför är säkerheten vid kärnkraftverken så viktig.
            </seg>
            <seg n="ba30ffdd">
              I Sverige hade vi för inte så länge sedan några incidenter som
              påminde oss om hur sårbara vi är. Vi kan vara glada att det var
              några relativt fredliga, publicitetstörstande aktivister som tog
              sig in på Forsmark för ett par år sedan och inte andra med mer
              illvilliga intentioner.
            </seg>
            <seg n="840dd447">
              Det har hänt några saker på svenska kärnkraftverk de senaste
              åren som oroar. Därför behöver vi sätta tryck på ett ökat säkerhetstänkande
              inom hela sektorn, från politiskt håll till myndigheter till de
              företag som driver verken.
            </seg>
            <seg n="854981ad">
              Jämfört med andra har vi en bra säkerhet i Sverige, men vi kan
              aldrig slå oss till ro. Så länge vi har kärnkraftverk som är i
              gång i Sverige måste vi vara alerta när det gäller säkerhetstänkandet.
              Efter att verken har slagit igen får vi lösa frågan om avfallsförvaring
              i hundra tusen år, men det är en annan fråga.
            </seg>
            <seg n="49eab792">
              Herr talman! Jag yrkar bifall till reservation 3. I den beskriver
              vi hur vi vill öka säkerhetstänkandet ännu mer. Vi poängterar
              också regeringens ansvar att som ägare genom ägardirektiv till
              Vattenfall skärpa kraven, både i det förebyggande och vad gäller
              den fysiska säkerheten. En utökad årlig rapport är på sin plats
              där alla inblandade intressenter redovisar det arbete de genomför
              med säkerheten och resultatet av det.
            </seg>
          </u>
          <note type="speaker" n="bf0e5a81">
            Anf. 98 ANDERS HANSSON (M):
          </note>
          <u who="anders_hansson_56ba16" xml:id="i-12056b4d50ae8bb7-0" n="7632a1fc">
            <seg n="f13a25d8">
              Herr talman! I detta betänkande som benämns Strålningsskydd och
              kärnteknisk säkerhet behandlar vi motioner som berör ett flertal
              områden. Det rör bland annat radonhalten inomhus, grön laser och
              laserpekare, eventuell åldergräns på solarier, elektromagnetiska
              fält och elöverkänslighet och sist men inte minst säkerheten på
              och kring våra kärnkraftverk.
            </seg>
            <seg n="4af2355d">
              Motionerna avslås med hänvisning till att arbete redan pågår
              på de områden som motionärerna tar upp eller att lagstiftning
              inom kort är ämnad att vara på plats. Här kan nämnas arbetet med
              att förbjuda såväl köp som import av starka laserpekare, som under
              en längre tid har varit en fara för speciellt våra poliser men
              även för andra yrkesgrupper, till exempel busschaufförer, räddningspersonal
              och piloter. Denna fråga behandlas för närvarande på Miljödepartementet,
              och vi välkomnar lagstiftning om laserpekare och grön laser.
            </seg>
            <seg n="cf33f31c">
              Herr talman! Miljöpartiet reserverar sig till förmån för sin
              motion om elektromagnetiska fält och elöverkänslighet. De vill
              ha mer forskning på elöverkänslighet, ett inrättande av speciella
              lågstrålande zoner i kommunerna och sänkning av gränsvärdena för
              elektromagnetisk strålning.
            </seg>
            <seg n="d0b3b189">
              Problemet är att efter åratal av forskning har man inte lyckats
              visa på något direkt samband mellan elektromagnetiska fält och
              elöverkänslighet. Detta är den krassa verkligheten, och vi måste
              tyvärr våga säga det.
            </seg>
            <seg n="d6f87622">
              Är då min mening att förringa alla de människor som upplever
              illamående eller annat i elektromagnetiska fält? Absolut inte.
              Samtidigt måste de beslut som riksdag eller myndigheter tar grunda
              sig på vetenskapliga fakta. Tyvärr är det så att all forskning
              som bedrivs på området inte kan påvisa sambandet mellan elöverkänslighet
              och elektromagnetiska fält.
            </seg>
            <seg n="04dd305e">
              Jag önskar att vi kunde hitta roten till drabbade människors
              upplevelser, men vi lyckas inte.
            </seg>
            <seg n="e0a69e88">
              Två nya rapporter har nyligen lämnats om elektromagnetiska fält.
              En rapport kommer från Forskningsrådet för arbetsliv och samhälle.
              I denna rapport redovisar man vad som framkommit det senaste decenniet
              i den omfattande forskningen om elektromagnetiska fält och deras
              samband med mobiltelefoni. Man kan konstatera att man inte funnit
              något stöd för att hälsorisker förekommer vid exponering av mobiltelefoni.
            </seg>
            <seg n="96c42936">
              Den andra rapporten kommer från norska Helse- og omsorgsdepartementet
              och Samferdselsdepartementet där man efter omfattande arbete under
              två år, tillsammans med bland annat en observatör från de elöverkänsligas
              förbund, kommit till slutsatsen att något samband mellan elektromagnetiska
              fält och elöverkänslighet inte kan påvisas.
            </seg>
            <seg n="701ec89d">
              Grundproblematiken är således att all forskning som genomförts
              under mer än tio år inte kunnat påvisa detta samband. Mer forskning
              kan alltid efterfrågas, men vad är det Miljöpartiet saknar inom
              forskningen som pågått under så lång tid? Vad är det som alla
              forskare och all forskning missat men Miljöpartiet upptäckt?
            </seg>
            <seg n="e95ae2ba">
              Herr talman! De två sista reservationerna berör säkerheten vid
              våra kärnkraftverk. Här vill Miljöpartiet ha en omarbetad riskanalys
              för kärnkraften baserad på klimatförändringar och olyckan i Fukushima.
            </seg>
            <seg n="f1284c03">
              Tillsammans med S och V vill Miljöpartiet ha inskrivet i ägardirektiv
              till Vattenfall att företaget ska följa de krav som kontrollmyndigheten
              Strålsäkerhetsmyndigheten ställer för att Vattenfall ska få bedriva
              verksamhet. Dessutom vill de ha en årlig samlad rapport från kärnkraftsproducenterna,
              statliga såväl som privata, och berörda myndigheter om hur arbetet
              kring säkerhet fortgår.
            </seg>
            <seg n="6b310c49">
              Herr talman! Jag skulle vilja se den person som inte vill att
              säkerheten kring våra kärnkraftverk ska vara av yppersta klass.
              Säkerheten inne på våra kärnkraftverk är just detta.
            </seg>
            <seg n="14f51a1c">
              Under de kalla vintrarna 2010 och 2011 var vi många som bannade
              kraftbolagen i Sverige för att elpriset var synnerligen högt.
              Ett antal av de svenska kärnkraftverken var inte i drift, och
              vi konsumenter fick betala högre elpris. Samtidigt som vi bannade
              kraftbolagen var vi dock tacksamma för den myndighet som envist
              vägrade ge klartecken till kärnkraftverken att återgå i drift
              förrän säkerheten kunde garanteras till punkt och pricka.
            </seg>
            <seg n="a021eafd">
              Strålsäkerhetsmyndigheten är den enda som kan ge drifttillstånd
              till ägarna av kärntekniska anläggningar. Denna myndighet ställer
              ytterst stora krav på säkerheten vid våra kärnkraftverk. Skulle
              ett kraftbolag tumma det minsta på säkerheten skulle Strålsäkerhetsmyndigheten
              omedelbart stänga ned deras verksamhet. Detta svarar väl mot Socialdemokraternas,
              Miljöpartiets och Vänsterpartiets krav på att i ägardirektivet
              till Vattenfall föra in det uppenbara att de ska följa Strålsäkerhetsmyndighetens
              säkerhetskrav. Om de inte följer Strålsäkerhetsmyndighetens anvisningar
              får de ju inte bedriva någon verksamhet. Ett vinstdrivande bolag
              som Vattenfall som inte får sätta i gång sitt kärnkraftverk blir
              inte vinstdrivande särskilt länge.
            </seg>
            <seg n="d353a000">
              Man kan fråga sig om lämpligheten i att endast Vattenfall får
              ägardirektiv. Hur vill S, MP och V göra med det privata bolaget
              Eon som ju äger merparten av Oskarshamnsreaktorerna? Säkerhetsarbetet
              på ett kärnkraftverk pågår alltid. År 2010 fick Strålsäkerhetsmyndigheten
              i uppdrag av regeringen att göra en utvärdering av hur kärnkraftsreaktorerna
              uppfyller säkerhetsmoderniseringskraven och en bedömning av vilka
              ytterligare krav på säkerhetsförbättringar som behövs för långa
              drifttider samt att göra en analys av tillsynsmodellen inom reaktorsäkerhetsområdet.
            </seg>
            <seg n="9d1020cb">
              Efter olyckan vid Fukushima i Japan utvidgade regeringen Strålsäkerhetsmyndighetens
              uppdrag att även innefatta redovisning av resultatet av förnyade
              säkerhetsutvärderingar och vilka åtgärder som har vidtagits och
              planeras att vidtas vid våra kärntekniska anläggningar. Uppdraget
              redovisades i oktober förra året och arbetet med att göra svensk
              kärnkraft ännu säkrare pågår nu. Strålsäkerhetsmyndigheten ser
              nu också till att alla de erfarenheter som inhämtades efter den
              förfärliga olyckan i Fukushima tas om hand och omsätts i praktiska
              säkerhetsåtgärder vid våra svenska kärnkraftverk. Här kan nämnas
              den fördel som svenska kärnkraftverk har genom att de sedan tidigare
              har installerat så kallade haverifilter som filtrerar bort radioaktiva
              ämnen vid ett eventuellt utsläpp. Någon förnyad klimatanalys torde
              således inte vara påkallad då Strålsäkerhetsmyndigheten nyligen
              har redovisat vilka åtgärder som behöver vidtas och som redan
              vidtas vid svenska anläggningar för att möta klimatförändringar.
            </seg>
            <seg n="e30fceb3">
              Herr talman! På senare tid har även frågan om säkerheten utanför
              våra kraftverk kommit i fokus. Det tog också min kollega Peter
              Jeppsson upp i sitt anförande. Greenpeace aktion mot kärnkraftverken
              i Ringhals och Forsmark i oktober 2012 visade på behovet av inte
              bara en minutiös säkerhet inne i kärnkraftverken utan även av
              en översyn av det fysiska skyddet runt omkring våra kärnkraftverk.
            </seg>
            <seg n="f9ac3fad">
              För närvarande sker ett fördjupat och intensivt arbete inom Regeringskansliet
              för att finna de bästa lösningarna för det fysiska skyddet vid
              våra kärnkraftverk. Då frågan är ytterst komplicerad och omfattar
              inte bara ett eller två departement utan snarare uppemot fem departement
              tar frågan tid. I dagsläget samarbetar Miljö-, Försvars-, Närings-,
              Justitie- och Finansdepartementet för att finna lösningar på hur
              vi ska få ett förbättrat skydd utanför våra kärnkraftverk.
            </seg>
            <seg n="7cebc37e">
              Till grund för deras arbete ligger IAEA:s expertgranskning, som
              på uppdrag av regeringen genomförde en granskning av det svenska
              systemet för fysiskt skydd. Strålsäkerhetsmyndigheten redovisade
              även förra året ett regeringsuppdrag om översyn av skyddet av
              kärntekniska anläggningar och transporter av kärnämnen mot antagonistiska
              hot. Här har Strålsäkerhetsmyndigheten, Rikspolisen, Säpo och
              flertalet berörda myndigheter varit delaktiga, vilket borgar för
              ett gott och väl genomarbetat förslag.
            </seg>
            <seg n="d1398e7c">
              Herr talman! Socialdemokraternas, Miljöpartiets och Vänsterpartiets
              krav på en årlig återrapportering om hur säkerhetsarbetet på våra
              kärnkraftsanläggningar fortskrider ter sig mycket underligt. Varje
              år lämnar Strålsäkerhetsmyndigheten, som, med risk för att jag
              upprepar mig, är den myndighet som ansvarar för kontrollen av
              säkerheten vid våra kärnkraftsanläggningar, en årsredovisning.
              Av årsredovisningen framgår vilka säkerhetsåtgärder som respektive
              kärnkraftverk har vidtagit och ämnar vidta, vilka driftstopp som
              skett, eventuella andra händelser, utförda inspektioner, granskningar
              och så vidare. Det är en fullödig rapportering som innefattar
              alla aktiviteter och aktörer inom området för kärnteknisk verksamhet.
            </seg>
            <seg n="c556fd0d">
              Min fråga är: Vad är det som Socialdemokraterna, Miljöpartiet
              och Vänsterpartiet saknar i Strålsäkerhetsmyndighetens årsredovisning?
            </seg>
            <seg n="2fa7a961">
              Slutligen nämns i S, V:s och MP:s gemensamma reservation att
              polisen och andra berörda myndigheter måste ges tillräckliga medel
              för att en hög säkerhetsnivå ska kunna bibehållas. Jag delar denna
              uppfattning och konstaterar att alliansregeringen sedan 2006 har
              höjt anslagen till rättsvårdande myndigheter, vari polisen ingår,
              med hela 10,3 miljarder kronor.
            </seg>
            <seg n="06e0f4cb">
              Därtill har anslaget till Strålsäkerhetsmyndigheten stärkts med
              20 miljoner kronor för 2012 och med ytterligare 5 miljoner 2013
              för att stärka myndighetens arbete speciellt med erfarenhetsinhämtningar
              internationellt från bland annat olyckan i Fukushima.
            </seg>
            <seg n="4406166e">
              Herr talman! Arbetet med att förbättra säkerheten kring våra
              kärnkraftverk pågår ständigt, för tillfället kanske mer än någonsin.
              Vi ska hela tiden sträva efter att bli ännu bättre och använda
              den senaste tekniken. Jag har fullt förtroende för Strålsäkerhetsmyndighetens
              verksamhet, och jag hoppas att denna uppfattning delas av övriga
              partier i Sveriges riksdag.
            </seg>
          </u>
          <note n="12b9b45b">
            Jag yrkar bifall till förslaget i betänkandet och avslag på reservationerna.
          </note>
          <note type="speaker" n="1a627aa4">
            Anf. 99 PETER JEPPSSON (S) replik:
          </note>
          <u who="peter_jeppsson_497b39" xml:id="i-b98e67b2d7c9a32b-0" n="fa84be7b">
            <seg n="1801362a">
              Herr talman! Vi vill nog alla ha en god säkerhet. Det är Anders
              Hansson och jag överens om. Jag har respekt för det som har framförts.
            </seg>
            <seg n="0cc4c476">
              Jag ska börja med att svara på den sista frågan. Det vi socialdemokrater
              begär tillsammans med Vänstern och Miljöpartiet är en samlad årlig
              rapport från regeringen. Vi är väl medvetna om att Strålsäkerhetsmyndigheten
              lämnar en årsrapport, men vi vill ha en samlad redovisning från
              regeringen. Någon sådan finns inte.
            </seg>
            <seg n="bb9eee14">
              Regeringen redovisar en konstig inställning, inte bara i den
              här frågan utan också i många andra, när det gäller ägarstyrning
              och direktiv. Jag ska ge några exempel. Telia Sonera och vad som
              hände där är ett exempel; Nuonköpet och Vattenfall är ett annat.
              Det är exempel där styrning hade behövts. Jag förstår inte rädslan
              för att styra ett statligt bolag. Det borde ju vara en trygghet
              för regeringen och oss alla.
            </seg>
            <seg n="ef3dab98">
              Strålsäkerhetsmyndigheten gör ett mycket bra arbete. De är tydliga.
              Men vi måste också ha tydliga signaler från regeringen. Det tycker
              jag inte att vi har fått.
            </seg>
            <seg n="6bc793d2">
              IAEA gjorde ett stresstest 2011. Fortfarande 2013 har åtminstone
              inte jag sett vad det har lett till eller vad regeringen tycker
              i frågan.
            </seg>
          </u>
          <note type="speaker" n="db49fa00">
            Anf. 100 ANDERS HANSSON (M) replik:
          </note>
          <u who="anders_hansson_56ba16" xml:id="i-12056b4d50ae8bb7-1" n="7632a1fc">
            <seg n="0bbcc0ad">
              Herr talman! Jag tror också att Peter Jeppsson och jag är helt
              överens om att säkerheten kring kärnkraftverken är det viktigaste
              vi har att ta ställning till.
            </seg>
            <seg n="fab2322d">
              Jag tycker att det är underligt att man kräver att regeringen
              ska göra en sammanställning av säkerhetsarbetet och vilka säkerhetsåtgärder
              som har vidtagits vid kärnkraftverken när vi har en myndighet
              som årligen redovisar detta.
            </seg>
            <seg n="ffec572d">
              Jag vet inte om regeringen ska överpröva Strålsäkerhetsmyndighetens
              analyser. Det blir kanske kaka på kaka när Strålsäkerhetsmyndigheten
              med sin fullödiga och utförliga årsredovisning sätter fingret
              exakt på vad som har skett under året med granskningar, driftstopp,
              med inspektioner etcetera. Jag kan inte förstå varför regeringen
              skulle göra det ytterligare en gång. Det finns bättre saker för
              regeringen att syssla med.
            </seg>
            <seg n="95d17aa0">
              Bättre styrning av Vattenfall talas det om i reservationen. I
              detta fall vill det till ett ägardirektiv om att regeringen ska
              säga till Vattenfall att man ska följa gällande lagstiftning och
              de krav som kommer från Strålsäkerhetsmyndigheten. Följer man
              inte lagstiftningen kan man inte bedriva någon verksamhet. Att
              påtala det uppenbara i ett ägardirektiv är något främmande för
              mig.
            </seg>
          </u>
          <note type="speaker" n="de32ea1d">
            Anf. 101 PETER JEPPSSON (S) replik:
          </note>
          <u who="peter_jeppsson_497b39" xml:id="i-b98e67b2d7c9a32b-1" n="fa84be7b">
            <seg n="dddfefe5">
              Herr talman! Det som vi säger är att vi vill ha en sammanställning,
              alltså en samlad bedömning, från regeringen och kommentarer därtill.
              Det är ett förtydligande från regeringen om vad den anser om dessa
              frågor. Det är viktigt att detta kommer fram. Jag förstår inte
              riktigt varför vi skulle behöva vara så oense i den frågan.
            </seg>
            <seg n="b19b6dd1">
              Jag har en fundering om varför det är en så konstig inställning
              till ägarstyrning när alla verkar anse att en sådan behövs men
              inte regeringen. Det har hänt saker som definitivt inte är bra.
              Därför anser vi att det behövs en tydlig ägarstyrning av verksamheten.
            </seg>
            <seg n="db8624a8">
              En annan sak som jag sade i mitt förra replikskifte var att det
              är bra att regeringen avser att återkomma vad gäller IAEA:s översyn
              som gjordes 2011. Men fortfarande har vi inte sett något resultat
              av den, och nu är vi inne på 2013. Därför blir jag mer och mer
              fundersam till varför det dröjer. Jag vet att man kan gå in och
              läsa dessa dokument på Strålsäkerhetsmyndighetens hemsida för
              att se vad dessa tester gav. Men det har inte kommit någon respons
              från det håll som jag tycker att den skulle komma, nämligen från
              regeringen. Vad väntar regeringen på? Vad är det som inte är klart.
              Det hänvisas ändå till detta i betänkandet. Men varför får vi
              inte se resultatet och vad regeringen tycker om dessa tester?
              Det är min fråga.
            </seg>
          </u>
          <note type="speaker" n="3395d100">
            Anf. 102 ANDERS HANSSON (M) replik:
          </note>
          <u who="anders_hansson_56ba16" xml:id="i-12056b4d50ae8bb7-2" n="7632a1fc">
            <seg n="87253950">
              Herr talman! Som jag nämnde i mitt anförande är det ett pågående
              arbete. Det var en mycket bra rapport som Strålsäkerhetsmyndigheten
              levererade förra året, och det är som sagt många myndigheter som
              är inblandade i det fysiska skyddet. Vi har också polisen och
              följaktligen Justitiedepartementet, Näringsdepartementet, Miljödepartementet
              och Finansdepartement. Det är många departement där man ska komma
              överens för att se vilken väg som var bäst, inte minst med tanke
              på lagstiftningen.
            </seg>
            <seg n="cbf6d503">
              Naturligtvis kan alla riksdagsledamöter ibland tycka att det
              ska gå ännu fortare. Men vi har många frågor som avhandlas i riksdagen,
              och jag tycker att detta är en sådan fråga som vi inte ska ha
              för bråttom med. Vi måste vänta tills vi får in rätt resultat.
              Dessa fem myndigheter arbetar och försöker hitta den bästa lösningen.
            </seg>
            <seg n="217c61d8">
              Jag tänkte ställa en fråga om ägardirektivet, som Peter Jeppsson
              tar upp igen. Jag ställde också denna fråga i mitt anförande.
              Vattenfall äger en viss del av vår kärnkraft, men det gör även
              privata bolag. Hur är tanken där? Ska vi ge ett ägardirektiv som
              jag anser är kaka på kaka om att de ska uppfylla Strålsäkerhetsmyndighetens
              krav? Men hur gör man med Eon som är ett privat bolag? Hur har
              man tänkt lösa det?
            </seg>
            <seg n="deec0a8f">
              Jag anser att det är de som är experter på detta område som ska
              arbeta med det. I detta fall är det Strålsäkerhetsmyndigheten,
              och de ser till att kraftbolagen följer den lagstiftning som vi
              har fattat beslut om.
            </seg>
            <seg n="48b8f121">
              (TALMANNEN: Jag konstaterar att Peter Jeppsson saknar talartid.)
            </seg>
          </u>
          <note type="speaker" n="3d45242f">
            Anf. 103 STAFFAN DANIELSSON (C):
          </note>
          <u who="staffan_danielsson_40fac6" xml:id="i-bb35d09ea99c8b6e-0" n="2cc9f69a">
            <seg n="1b8353fe">
              Herr talman! Vi behandlar i dag ett motionsbetänkande kring mycket
              viktiga frågor. Jag ska börja med några ord om frågan om elektromagnetiska
              fält och den elöverkänslighet som en del människor upplever. Detta
              måste självfallet tas på stort allvar. Dagens moderna samhälle
              använder radiovågor för kommunikation i mycket hög utsträckning.
              Skulle dessa föra med sig allvarliga hälsoeffekter skulle vi självfallet
              få ompröva mycket.
            </seg>
            <seg n="a9e7cef8">
              Naturligtvis ska vi, som Anders Hansson också sade, ta människors
              oro på allvar och säkerställa att forskningen på området är bra
              och att den noga följs och utvärderas. Som utskottet visar finns
              det två färska forskarrapporter kring svaga radiofrekventa fält
              och elöverkänslighet. Dessa bekräftar, vilket Anders Hansson utförligt
              redovisade, att man inte finner stöd för att det skulle finnas
              hälsorisker vid exponering för elektromagnetiska fält vid exponering
              på nivåer under aktuella gränsvärden. Det är den verklighet vi
              måste utgå från i dessa frågor. Men det är viktigt att vi fortsätter
              att följa dem och självfallet ta människors oro på allvar.
            </seg>
            <seg n="51a02220">
              Huvuddelen av betänkandet ägnas åt kärnkraften och dess säkerhet.
              Det är frågor av absolut största vikt.
            </seg>
            <seg n="38e3b940">
              Om kärnkraften finns mycket att säga. Den etablerades i Sverige
              på 1960- och 1970-talet. Sverige är ett land med mycket kärnkraft,
              internationellt sett. Centerpartiet har haft och har en kritisk
              inställning till kärnkraften och har alltid lagt mycket stor vikt
              vid att dess risker och dess säkerhet alltid måste hanteras med
              största möjliga noggrannhet. Därför har vi i Sverige stränga lagar
              och regelverk, och därför har vi olika myndigheter som ska upprätthålla
              en sträng och fortlöpande tillsyn över verksamheten.
            </seg>
            <seg n="289880f8">
              I betänkandet redovisas utförligt säkerhetsläget vid de svenska
              kärnkraftverken och vad som pågår för att förbättra detta.
            </seg>
            <seg n="7cf71141">
              Strålsäkerhetsmyndigheten har i oktober 2012 redovisat tre säkerhetsutvärderingar
              på regeringens uppdrag, bland annat efter de tragiska händelserna
              i Japan.
            </seg>
            <seg n="508d4e2d">
              Strålsäkerhetsmyndigheten bedömer att säkerheten vid de svenska
              kärnkraftverken kan upprätthållas även på lång sikt förutsatt
              att ytterligare säkerhetsförbättringar sker, att tillståndshavarna
              tillämpar effektiv åldringshantering samt att detta prövas regelbundet
              framöver genom återkommande helhetsbedömningar. Strålsäkerhetsmyndigheten
              påtalar vidare nödvändigheten av att en god säkerhetskultur upprätthålls
              och betonar att man har intensifierat sin tillsyn och uppföljning.
            </seg>
            <seg n="3927e9e2">
              På regeringens uppdrag har Strålsäkerhetsmyndigheten även genomfört
              en översyn av kärnkraftsanläggningarnas fysiska skydd. I rapporten
              framhåller Strålsäkerhetsmyndigheten att det finns brister som
              måste förbättras samt att lagstiftningen behöver ses över.
            </seg>
            <seg n="28b999a9">
              Strålsäkerhetsmyndigheten genomför nu också en regelöversyn för
              att bättre leva upp till de internationella regelkrav som finns.
              Det pågår också en dialog mellan berörda departement om hur man
              ska gå vidare med Strålsäkerhetsmyndighetens förslag för en ännu
              bättre kärnkraftssäkerhet.
            </seg>
            <seg n="71120847">
              IAEA har under 2011 genomfört en internationell expertgranskning
              för fysiskt skydd i anslutning till kärnkraftverken, och regeringen
              arbetar med frågan och ska återkomma med förslag även här.
            </seg>
            <seg n="51ef5d16">
              På detta viktiga område, alltså kärnkraftens säkerhet, pågår
              ett omfattande arbete för att förstärka den i olika avseenden.
              Jag instämmer i det som Anders Hansson i sin utförliga redovisning
              gick igenom.
            </seg>
            <seg n="60acc437">
              Socialdemokraterna, Vänsterpartiet och Miljöpartiet skriver i
              sin motion vad gäller kärnkraftens säkerhet: Säkerheten och arbetet
              med säkerhetsfrågor måste alltid ha högsta prioritet på ett kärnkraftverk.
              Jag instämmer självfallet helt och fullt i detta. Däremot håller
              jag inte med om den slutsats de tre partierna drar av sitt konstaterande,
              nämligen att regeringen bland annat bör återkomma med en årlig,
              samlad rapport om hur säkerhetsarbetet kring kärnkraften fortlöper.
            </seg>
            <seg n="0dbc5c12">
              Regeringen ger redan riksdagen sina bedömningar av vad som behövs
              för kärnkraften i den årliga statsbudgeten, där frågan behandlas.
              Berörda myndigheter, framför allt Strålsäkerhetsmyndigheten, är
              ålagda av regeringen att kontinuerligt rapportera, följa upp och
              utvärdera eventuella incidenter både i Sverige och utomlands.
              I sin årsredovisning redovisar Strålsäkerhetsmyndigheten även
              utförligt det angelägna förbättringsarbete som genomförts vid
              våra kärnkraftsanläggningar under året.
            </seg>
            <seg n="1bf87ac9">
              Jag tänkte också läsa upp vad utskottet avslutar sitt betänkande
              med: Utskottet ser med stort allvar på de brister som under hösten
              2012 uppenbarats vid våra kärnkraftsanläggningar, men finner sammanfattningsvis
              att ett omfattande arbete har lagts ned på att kartlägga frågan
              om säkerhetsarbetet vid kärnkraftverken och att förslag på förbättrad
              säkerhet har lagts fram som berör både ansvarig myndighet och
              ägare av kärnteknisk anläggning. Utskottet vill invänta resultaten
              av detta arbete och avstyrker motionsyrkandet.
            </seg>
            <seg n="3e5be7dc">
              Om riksdagens försvarsutskott vill ha mer information från regeringen
              har man alla möjligheter att begära denna information vid våra
              utskottsmöten. Vi har tillgång till Strålsäkerhetsmyndighetens
              handlingar och så vidare. Jag har all respekt för det engagemang
              som finns hos oppositionen och Peter Jeppsson i denna fråga, men
              min bedömning är densamma som Anders Hanssons: Vi gör vad som
              behöver göras, och de ytterligare förslagen behövs inte. Vi har
              majoritet, och oppositionen är opposition.
            </seg>
          </u>
          <note n="dc1800c7">
            Med detta, herr talman, yrkar jag bifall till utskottets förslag
            i betänkandet och avslag på reservationerna.
          </note>
          <note type="speaker" n="bcd3b09b">
            Anf. 104 MIKAEL JANSSON (SD):
          </note>
          <note n="ce9055b1">
            Herr talman! Jag yrkar bifall till utskottets förslag till beslut
            på samtliga punkter.
          </note>
          <u who="mikael_jansson_9fa8c8" xml:id="i-468fe1499c57d0c7-0" n="dd5dbf10" prev="i-872266486e690704-0">
            <seg n="b0fa2b18">
              När det gäller radonhalten i luften är strålningen från sönderfallande
              radon en fara för hälsan. Sönderfallsprodukterna kan orsaka lungcancer.
              Det gränsvärde Boverket har satt upp, 200 becquerel per kubikmeter,
              är enligt utredningen den lägsta praktiska nivå vi kan tillämpa.
              En lägre gräns skulle vara omöjlig att uppnå i vissa bostäder
              på grund av berggrundens beskaffenhet. I en del kommuner är alla
              hus radontestade och i andra kommuner inte. Det är viktigt att
              testen kommer att omfatta alla hus.
            </seg>
            <seg n="42cc4fd5">
              När det gäller grön laser och laserpekare förekommer brottslig
              hantering av starka laserpekare där lasern har riktats främst
              mot chaufförer eller tjänstemän inom blåljusorganisationerna.
              Detta kan förstöra synen på den som utsätts och även skapa trafikolyckor.
              Det är förfärande att det finns människor som sysslar med dessa
              skadliga handlingar. En sak vi lagstiftare kan göra är att minska
              allmänhetens tillgång till starka laserpekare. De inlämnade motionerna
              om förbud mot import av starka laserpekare är motiverade, men
              eftersom ett arbete om detta redan pågår inom Miljödepartementet
              behöver motionerna inte bifallas.
            </seg>
            <seg n="8a783d15">
              När det gäller åldersgräns på solarier arbetar Strålsäkerhetsmyndigheten
              på nya föreskrifter för solarier, ett arbete som inte bör föregås
              av riksdagen. Föreskrifter behövs, men också förståelsen för att
              överdrivet solande i solarium medför förhöjd risk för hudcancer.
              Informationskampanjer är viktiga på exempelvis skolor.
            </seg>
            <seg n="7c72ba62">
              När det gäller elektromagnetiska fält och elöverkänslighet finns
              det inga bevis för att någon kan vara elöverkänslig. Dock har
              det många gånger i historien visat sig att människor har dragit
              fel slutsatser om vad som är farligt utifrån dåtida forskning
              och teknik. Vi bör ha respekt för att de som upplever sig vara
              elöverkänsliga faktiskt kan ha reella symtom. Om det är så råder
              olika gränsvärden för elöverkänsliga och icke elöverkänsliga.
            </seg>
            <seg n="7ba4ceba">
              När det gäller omarbetade riskanalyser för kärnkraften jämför
              motionären med situationen vid tsunamin i Fukushima och hur reaktorerna
              där drabbades av härdsmältor efter att kontrollen över kylningen
              förlorats. Vi kan konstatera att det i Sverige inte råder den
              risk för tsunamier som det kan göra i andra länder. Det är förståeligt
              att Japan stängde alla sina kärnkraftverk som en säkerhetsåtgärd,
              även om följden av detta blev miljöhotande koleldning och ett
              stort ekonomiskt underskott för staten.
            </seg>
            <seg n="d3b12446">
              I Sverige har vi robusta kärnkraftverk och en ständig uppgradering
              av säkerheten. Olika aktörer har olika ansvar. Strålsäkerhetsmyndigheten
              har ansvar för faror med strålning och har rätt att stänga av
              verk, vilket de har gjort. Svensk Kärnbränslehantering har hand
              om avfallshanteringen, och Kärnavfallsrådet har en forskande och
              genomskådande funktion. Någon särskild riskanalys för kärnkraften
              utanför det befintliga systemet av aktörer behövs inte.
            </seg>
            <seg n="60733bbf">
              När det gäller säkerheten vid kärnkraften tycks inträngande ekoterrorister
              som har tagit sig in på kärnkraftverksområden visa att säkerheten
              är för låg. Medierna har förstärkt denna bild. Strålsäkerhetsmyndigheten
              har på regeringens uppdrag utrett brister i säkerheten kring verken.
              På basis av denna utredning kan en förbättrad säkerhet byggas.
              Enkla nyckeltal är ökade säkerhetszoner samt fler och starkare
              beväpnade vakter och polis.
            </seg>
          </u>
          <note type="speaker" n="fb4c02ae">
            Anf. 105 MIKAEL OSCARSSON (KD):
          </note>
          <u who="mikael_oscarsson_388c48" xml:id="i-709221ebc8af75c4-0" n="77fdb710" next="i-4c093513b8f1f86f-0">
            <seg n="a7bf07b8">
              Herr talman! Som framgår av debatten handlar det betänkande vi
              i dag diskuterar bland annat om kärnsäkerhet. Det är glädjande
              att oppositionen delar min uppfattning att svensk kärnkraftsindustri
              genom åren haft ett högt förtroende i säkerhetsfrågor.
            </seg>
            <seg n="4c3b1cb9">
              Den energiproduktion som sker vid våra svenska kärnkraftverk
              står för ungefär hälften av all elproduktion i Sverige. Utan kärnkraftverken
              skulle vi behöva halvera vår elförbrukning: tända lamporna hälften
              så ofta, se på tv och använda datorer bara varannan dag eller
              så eller skaffa nya länkar till Europa och då kanske importera
              smutsig el. Svensk kärnkraft behövs, och det finns egentligen
              inga fullgoda alternativ även om vi självklart ska fortsätta satsa
              på vatten-, vind- och solenergi med mera. Med det sagt är det
              A och O att hela tiden jobba för att höja säkerheten på våra kärnkraftverk.
            </seg>
            <seg n="e8b5d738">
              I helgen fick vi också genom Ekots lördagsintervju med vd Øystein
              Løseth intygat att Vattenfall fortsätter sitt arbete med ny kärnkraft
              och utreder om det går att få lönsamhet i sådan. Vattenfall lämnade
              ju in en första ansökan till Strålsäkerhetsmyndigheten förra sommaren.
              Planeringsarbetet fortsätter alltså, och även myndigheten har
              tack vare ansökan kunnat börja bygga upp den kompetens de behöver
              för att pröva den mer detaljerade ansökan som väl är att vänta.
            </seg>
            <seg n="4b4ced2e">
              Av de kärnkraftverk vi har i dag startades fyra på 1970-talet
              och sex på 1980-talet. Inget verk startades, som kammaren vet,
              efter 1985. De är alltså samtliga mellan 28 och 40 år gamla. Att
              ersätta de kärnkraftverk vi har i dag kommer att ske från 2020-talet
              och kräver stor framförhållning. Jag tycker att det är positivt
              att en vilja till modernisering nu finns inom industrin och att
              dess förverkligande möjliggjorts av Alliansregeringen.
            </seg>
            <seg n="2722fd12">
              Herr talman! Det betänkande vi ska fatta beslut om heter ju Strålningsskydd
              och kärnteknisk säkerhet , och just säkerheten är den kanske viktigaste
              aspekten vi diskuterar i dag. Oppositionen beskriver i sin tredje
              reservation de intrång som har skett vid svenska kärnkraftverk
              under senare år. En grupp miljöaktivister gjorde ett intrång vid
              Forsmark sommaren 2011, och Greenpeace visade 2012 att det då
              åter var möjligt att göra intrång. Jag delar oppositionens oro
              över dessa och liknande tillbud.
            </seg>
            <seg n="99a21bc3">
              Till skillnad från oppositionen tror jag dock inte att riskmedvetandet
              saknas hos dem som fått förtroendet och tillstånden att driva
              kärnkraftverk i Sverige och som ytterst sett också står ansvariga
              inför folket.
            </seg>
            <seg n="063d9ca0">
              Efter Fukushima genomfördes inspektioner, så kallade stresstester,
              av kärnkraftverken i Forsmark, Ringhals och Oskarshamn tillsammans
              med samtliga europeiska kärnkraftverk 2011. Detta skedde efter
              beslut från EU:s ministerråd. Utöver kraven från EU beslöt den
              svenska regeringen att även det centrala mellanlagret för använt
              kärnbränsle skulle stresstestas. Resultaten granskades av både
              EU och regeringen.
            </seg>
          </u>
          <note n="47ca0d26">
            I september 2012 överlämnades åtgärdsplaner till Strålsäkerhetsmyndigheten
            från samtliga verk utifrån erfarenheterna från stresstesterna,
            och myndigheten arbetade därefter fram en nationell handlingsplan
            som överlämnades till EU:s expertgrupp i december.
          </note>
          <u who="mikael_oscarsson_388c48" xml:id="i-4c093513b8f1f86f-0" n="77fdb710" prev="i-709221ebc8af75c4-0">
            <seg n="7a09456f">
              Vi ska också veta att regeringen redan i april 2010 tog initiativ
              till ett utökat säkerhetstänk, alltså före olyckan i Fukushima
              den 11 mars 2011. Detta uppdrag redovisades för regeringen den
              31 oktober i höstas.
            </seg>
            <seg n="69285736">
              Betydligt allvarligare angrepp än de miljöaktivisterna stod för
              var dessutom utgångspunkten vid stresstesterna. Stresstesterna
              visade att inget kärnkraftverk behöver stängas av tekniska skäl
              men att det behövs säkerhetsförbättringar. Det är utifrån dessa
              mer omfattande krisbilder som säkerhetsåtgärder nu vidtagits.
            </seg>
            <seg n="b4d257ff">
              Arbetet för att öka kärnsäkerheten fortsätter.
            </seg>
            <seg n="efb595c9">
              Slutligen menar jag också att de beslut vi fattat om slutförvar
              pekar på ett starkt säkerhetstänk. Det nya kärnbränsleförvaret
              i Söderviken i Forsmark är garanten för ett långsiktigt hållbart
              förvar.
            </seg>
          </u>
          <note n="4491de31">
            Med detta yrkar jag bifall till förslaget i betänkandet och avslag
            på samtliga reservationer.
          </note>
          <note type="speaker" n="c6879e84">
            Anf. 106 JAN LINDHOLM (MP):
          </note>
          <u who="jan_lindholm_6c3791" xml:id="i-683ca913705a67ae-0" n="a94f4d3f" next="i-4012534afa29b477-0">
            <seg n="fb384fa4">
              Herr talman! Betänkandet om strålningsskydd och kärnteknisk säkerhet
              tar upp ett antal mycket svåra frågor. Det som driver mig att
              komma hit och ta debatt med utskottet är att vi här har att göra
              med ett utskott som inte lyssnar till forskningen, som struntar
              i EU-parlamentet och som inte bryr sig om vad Världshälsoorganisationen
              WHO säger utan som i stället föredrar att lyssna till en forskare
              som uteslutits från WHO:s konferenser.
            </seg>
            <seg n="f639e615">
              I stället för att lyssna till den oberoende och fria forskningen
              på universiteten väljer utskottet att luta sig tungt mot industrins
              stiftelse Icnirp, vars uppgift är att kanalisera finansiering
              till forskning som har syftet att dölja den fria forskningens
              information.
            </seg>
            <seg n="93c080e0">
              Vi har, herr talman, dessutom att göra med ett utskott som ovanpå
              detta väljer att åsidosätta forskningens egna kvalitetssäkringar
              och som väljer bort den metod för rättssäkerhet som finns utvecklad
              inom EU för att stödja domstolar när tvister om riskfrågor tas
              upp för rättslig prövning.
            </seg>
            <seg n="62d8a0a9">
              Det kan låta som hårda ord, men det är tyvärr sanningen. Utskottet
              har inte tagit någon lärdom sedan frågan prövades senast.
            </seg>
            <seg n="05b5dde2">
              Herr talman! Kunskap är färskvara, och det enda vi med säkerhet
              kan slå fast är att mycket av det vi betraktar som säker kunskap
              i dag kommer att vara omprövat i morgon. Grunden för vetenskap
              är nyfikenhet. Det är möjligt att jag tar till lite i överkant,
              men jag tror inte att det finns något vetenskapsområde där alla
              är helt överens. Min egen erfarenhet av forskning är att det just
              är det faktum att vetenskapen tillåter att olika uppfattningar
              tävlar som driver kunskapen framåt.
            </seg>
            <seg n="8ca18d27">
              Tobaksindustrin lyckades under flera årtionden genom att finansiera
              forskargrupper upprätthålla bilden av att rökning var helt ofarligt.
              Trots att fri forskning på många universitet runt om i världen
              kunde visa att hälsoriskerna var övertydliga ändrades inte bilden
              så länge som den av industrin finansierade forskningen till volymen
              var större och producerade fler rapporter med motsatt uppfattning.
            </seg>
            <seg n="5982b844">
              Det var inte på grund av några vetenskapliga genombrott som bilden
              av tobaksrökning förändrades, utan det var på grund av rättsliga
              processer.
            </seg>
            <seg n="e4a67786">
              Domstolarna började kräva in minoritetsuppfattningar från forskarvärlden
              för att på så vis skaffa sig en bild av bristerna i de utlåtanden
              som självsäkra myndigheter formulerade med bas i forskning som
              finansierades av industrin.
            </seg>
            <seg n="b57b179d">
              Domstolarna i USA kunde därigenom skaffa sig kunskap om de osäkerheter
              som rådde när det gällde det vetenskapliga underlag de fick sig
              serverat. Domstolarna ansåg att den vetenskapliga osäkerheten
              var så stor att de olägenheter och hälsorisker som de var satta
              att pröva mycket väl kunde ha sitt ursprung i tobaksbruk. Frågan
              förflyttades på det sättet från forskning till rimlighetsbedömningar.
            </seg>
            <seg n="c9980785">
              Det var ett genombrott som klädde av forskningen lite av den
              status som forskningen dittills haft med en nästan religiös prägel.
              Det visade sig att vetenskapsmännen inte var vare sig präster
              eller gudar utan alldeles vanliga, mutbara människor som måste
              granskas på samma sätt som all annan verksamhet.
            </seg>
            <seg n="44f3dddd">
              I dag på morgonen kunde vi höra miljöministern utfrågas i radio
              om riskerna med hormonstörande ämnen. Där försvarade hon försiktighetsprincipen
              som en princip av stort värde när forskningsläget inte är helt
              klarlagt. Där handlar det om farliga kemikalier, men beviskedjan
              mellan risk och effekt är inte helt klarlagd. Då är försiktighetsprincipen
              användbar.
            </seg>
            <seg n="1688f813">
              En grundläggande komponent i försiktighetsprincipen är redovisningen
              av den vetenskapliga osäkerheten. Där menar jag, herr talman,
              att utskottet gör sitt största misstag. Precis som de berörda
              myndigheterna försöker utskottet behandla problemen med icke-joniserande
              strålning som en fråga om sjukdom. Man klarar inte av att skilja
              på skador och sjukdom.
            </seg>
          </u>
          <note n="f12a745c">
            I betänkandets punkt 4 behandlas elektromagnetiska fält och elöverkänslighet.
          </note>
          <u who="jan_lindholm_6c3791" xml:id="i-4012534afa29b477-0" n="a94f4d3f" prev="i-683ca913705a67ae-0">
            <seg n="0641a7dc">
              Jag skulle, herr talman, vilja börja med att be om handuppräckning.
              Hur många av er som sitter här i kammaren har någon gång träffat
              en person som själv anser sig drabbad av ohälsa kopplad till el
              i någon form?
            </seg>
            <seg n="b3e978ce">
              Någon av er har gjort det, och det var ju bra. Själv har jag
              hunnit träffa ungefär hundra individer som lider av ohälsa som
              de anser är kopplad till el i någon form. Den överväldigande delen
              av dessa människor har varit väldigt friska ovanligt friska och
              starka människor egentligen. Problemet är bara att de rätt vad
              det är kan drabbas av konstiga plågor, som synstörningar, våldsam
              huvudvärk, koncentrationssvårigheter, förvirring och till och
              med medvetslöshet.
            </seg>
            <seg n="139d8881">
              Sådant här händer när någon glömsk bekant kommer på besök utan
              att ha lagt ifrån sig mobilen uppe vid vägen eller när någon motionär
              springer förbi i skogen under samtal i mobilen.
            </seg>
            <seg n="1d32a615">
              Det kan även inträffa när den drabbade besöker ett så kallat
              elsanerat hus, eller som man tror är elsanerat, men som visar
              sig ha brister. Ofta kan då den drabbade förklara att det är någonting
              borta i ett hörn som irriterar, och om man då undersöker den platsen
              visar det sig nästan alltid att det finns någon gammal elledning
              i den delen av huset som man har missat när man elsanerat.
            </seg>
            <seg n="31ca56fe">
              Ett tredje exempel är elstängsel. Varje gång grannen sätter på
              sitt elstängsel kommer mattheten, andningssvårigheterna och huvudvärken,
              eller de symtom som just denna person får.
            </seg>
            <seg n="65f94696">
              Det är nämligen så att elöverkänslighet, som ju egentligen är
              ett väldigt missvisande begrepp, inte alls handlar om någon sjukdom.
              Det handlar om skador, precis som brännskador, ett benbrott eller
              en skada från exponering av kemikalier. Det handlar om att människor
              skadas vid exponering av den strålning som elanvändningen ger
              upphov till, icke-joniserande strålning. Skadorna kan se väldigt
              olika ut.
            </seg>
            <seg n="11831bd3">
              Här har vi tyvärr ett grundläggande fel i såväl Socialstyrelsens
              som sjukvårdens och utskottets sätt att behandla frågan om de
              eldrabbade individerna. Man försöker resonera kring problemet
              som om det vore fråga om en sjukdom.
            </seg>
            <seg n="26982dfe">
              Tänk dig att du kommer till en olycksplats där en bil har sladdat
              av vägen och kanske har kört in i ett träd. Det sitter en person
              i bilen som är vid medvetande men blöder ymnigt och har stora
              öppna sår, och du kanske till och med ser en arm i en ställning
              som gör att du kan dra slutsatsen att den förmodligen har brutits
              eller gått av. Du ringer naturligtvis till larmcentralen och berättar
              det du ser. Personalen på larmcentralen ställer då en något märklig
              fråga till dig: Vilket märke är det på bilen? Då svarar du kanske
              att det är en Saab, om det nu är en Saab och du känner igen den.
              Om personalen på larmcentralen då skulle svara Vad bra, då behöver
              vi inte åka ut, för sådana bilar kan ju inte skada någon, så du
              måste ha missuppfattat situationen, hur skulle du reagera då?
            </seg>
            <seg n="09af316e">
              Det är nämligen precis så samhället bemöter många människor när
              de tar kontakt med samhället och signalerar om skador som de,
              anhöriga eller andra har drabbats av. Så var det en gång i tiden
              med synen på tobaksprodukter.
            </seg>
            <seg n="d771dcf4">
              Den synen gäller även i dag för många människor, men inte bara
              för dem som identifierar sina problem till el, utan det är samma
              sak för dem som har amalgamskador och många med olika ryggproblem.
              Det gäller för astmatiker och för dem som kopplar sin ohälsa till
              kemikalier på arbetsplatsen eller kemiska produkter i hemmet.
              På samma sätt är det också för många som uppfattar att orsaken
              till deras hälsoproblem är relaterad till fuktskador, mögel, brister
              i ventilation eller många andra otillräckligt beforskade källor.
            </seg>
            <seg n="74206cbb">
              Nu handlar betänkandet om strålningsfrågor, så jag tänker inte
              trötta ut er med argument kring alla de andra symtomgrupper som
              jag har jobbat med att försöka företräda, utan jag ska nu försöka
              hålla mig till bara dem som anser att el i olika former är orsaken
              till deras skada och ohälsa.
            </seg>
            <seg n="3c7856ca">
              Herr talman! När människor blir skadade och kopplar sin ohälsa
              till det moderna samhällets teknik eller utsläpp av något slag
              är det trots tydliga symtom och allvarliga skador oftast mycket
              svårt att avgöra vad den egentliga orsaken är och hur sambanden
              ser ut. Att de drabbade har skador som ger omfattande hälsoproblem
              råder det oftast ingen tvekan om. Problemet är att varken läkarvetenskapen
              eller övrig forskning har lyckats förklara sambanden eller orsakerna
              till skadorna.
            </seg>
            <seg n="4e421831">
              Eftersom de flesta av de här personerna är väldigt noga med att
              inte utsätta sig för el där effekten är hög, som vid kraftledningar
              eller större elmotorer, men ändå uppfattar att det är strålningen
              från mycket svaga källor som påverkar dem, innebär det att alla
              de etablerade biologiska förklaringsmodeller vi har inte fungerar.
              Jag har också träffat drabbade som inte har några problem med
              kraftledningsgator men ändå påverkas av så små elkällor som ett
              elektriskt armbandsur. Det handlar alltså inte om en homogen grupp,
              utan skadorna är olika, och de tycks kunna ha olika källor, men
              allesammans är på något sätt kopplade till elanvändning.
            </seg>
            <seg n="7c1a56af">
              Kommunen är skyldig att se till att människor som drabbas av
              ohälsa får hjälp. I en del kommuner har man konstaterat att de
              här personerna mår mindre dåligt när de vistas till exempel i
              ett gammalt grustag eller intill en brant bergvägg där det inte
              finns någon mobiltäckning. I de kommunerna har man gjort försök
              att skapa så kallade lågstrålande områden eller strålningsfria
              zoner, även om det sistnämnda inte är möjligt.
            </seg>
            <seg n="29d62a46">
              Utskottet påstår i sitt betänkande att kommunerna på grund av
              det kommunala självbestämmandet skulle ha möjlighet att inrätta
              sådana strålningsfria zoner. Men så är det faktiskt inte. Jag
              har själv följt ett antal sådana fall, där det i slutändan visar
              sig att det nationella intresset av fullständig mobiltäckning
              är mycket viktigare och går före kommunens rättigheter. Här menar
              jag att ett initiativ från utskottets sida skulle kunna göra stor
              skillnad.
            </seg>
            <seg n="4a6c4295">
              De som drabbas av den här sortens skador kan faktiskt vara vem
              som helst. Men underligt nog är ingenjörer och dataoperatörer
              överrepresenterade bland dem som jag har kommit i kontakt med.
              Personligen tycker jag inte att det är så konstigt, efter att
              ha lyssnat på många av dessa människors livsöden. Några av de
              mest drivande bakom TCO-normen för bildskärmar tillhör till exempel
              de drabbade, andra har en bakgrund från Ericsson, och några har
              jobbat i JAS-projektet, där de arbetade med teknikutveckling,
              trådlös kommunikation och liknande. Många kommer från försvaret.
              Dem borde ni kanske ta hand om extra.
            </seg>
            <seg n="864100c4">
              Det händer att en del som drabbas råkar ha stora ekonomiska resurser,
              och en del av dem använder dem för att driva processer i domstolar.
              Här kommer vi tillbaka till frågan om den vetenskapliga osäkerheten.
            </seg>
            <seg n="a715f33f">
              Många av er kanske inte hade hört talas om begreppet vetenskaplig
              osäkerhet innan ni läste min motion. Men det är alltså ett centralt
              begrepp i den av EU antagna försiktighetsprincipen. När en domstol
              ska döma i ett fall som handlar om skador, till exempel beroende
              på icke-joniserande strålning, vänder sig rätten till den ansvariga
              myndigheten och får då i dag reda på att sådan strålning inte
              kan anses skada.
            </seg>
            <seg n="37492eab">
              Men att den informationen är fylld av en massa vetenskaplig osäkerhet
              talar myndigheten inte om. Den ansvariga myndigheten har nämligen
              missuppfattat sin roll och inte förstått att bedömningen av huruvida
              det är skäligt att anta att skadan kan kopplas till icke-joniserande
              strålning inte är upp till myndigheten att göra när det gäller
              underlag till en domstol. Det är domstolen som ska göra den bedömningen
              och ska göra den utifrån en redovisning av det vetenskapliga läget
              inklusive den vetenskapliga osäkerhet som råder på området.
            </seg>
            <seg n="74ae3d7c">
              Det finns jurister som arbetar med att få Strålsäkerhetsmyndigheten
              och de svenska domstolarna att anamma den praxis som finns i till
              exempel USA och många av EU-länderna när det gäller hur man ska
              hantera den vetenskapliga osäkerheten.
            </seg>
            <seg n="2ad41bbb">
              På samma sätt som det var med tobaksfrågan, som jag redogjorde
              för inledningsvis, är det industrin som finansierar det mesta
              av forskningen på området el och hälsopåverkan. Och lika ofarlig
              som tobaken var under många årtionden, lika ofarlig anser den
              av industrin finansierade forskningen att icke-joniserande strålning
              är.
            </seg>
            <seg n="22cefb06">
              Men det finns oberoende forskare som har en helt annan uppfattning,
              till exempel på våra universitet. De lever dock under mycket hård
              press, eftersom industrin har lärt sig av erfarenheterna från
              tobaksområdet. Den som vågar kritisera den industrifinansierade
              forskningen får det väldigt svårt i forskarvärlden.
            </seg>
            <seg n="ea649017">
              Trots det visar den sammanställning som har gjorts av all forskning
              på området det så kallade bioinitiativet, vars slutsatser jag
              utgår från att utskottets ledamöter har tagit del av att en majoritet
              av forskningen världen över anser att det finns kopplingar mellan
              icke-joniserande strålning och hälsoeffekter. Den vetenskapliga
              osäkerheten kan därför inte anses vara liten eller obetydlig,
              utan snarare borde den anses vara ganska tydlig och betydande.
              Om en klar majoritet av de forskare som inte är finansierade av
              den berörda industrin ser risker kan man rimligtvis inte negligera
              det.
            </seg>
            <seg n="b5d6d4cb">
              Såväl Europarådet som EU-parlamentet har tagit del av forskningsläget
              och uttalat sig tydligt i frågan. Även WHO har gjort sammanställningar
              av forskningsläget. Jag hoppas att utskottets ledamöter har tagit
              del av de uppmaningar som till exempel Europarådet har lämnat
              i resolution 1850 från 2011.
            </seg>
            <seg n="8ab26324">
              Att utskottet i sin bedömning i stället i huvudsak verkar luta
              sig på Icnirp, som är en av industrins centrala organ för att
              styra forskningsmedel till sin fördel, tycker jag är beklagligt.
            </seg>
            <seg n="bee02045">
              Herr talman! I betänkandets femte punkt behandlas frågan om behovet
              av förnyade riskanalyser för kärnkraften. När jag läser utskottets
              betänkande i den delen läser jag det som en lång och saklig argumentation
              för ett bifall till mitt yrkande.
            </seg>
            <seg n="742d6cbf">
              Här räknar man upp det ena problemet efter det andra, många fler
              än de argument som jag har använt i min motion. I texten redogörs
              för de stora behoven av ständig uppgradering av tekniken, liksom
              behovet av fortlöpande utbildning av personalen. Man skriver även
              om alla de förbättringar av säkerhetsrutiner som man anser behövs.
              Även det faktum att den ansvariga myndigheten anser att det behövs
              mer forskning för att kunna dra slutsatser om ytterligare behov
              av åtgärder finns med i betänkandet.
            </seg>
            <seg n="e44b1b5c">
              Trots det väljer utskottet att med hänvisning till de genomförda
              stresstesterna hävda att det inte finns några behov av ytterligare
              riskanalyser. Det utskottet då missar är att stresstesterna inte
              var någon egentlig riskanalys. Det man har genomfört är tester
              av befintliga system för säkerhet och en värdering av i vilken
              utsträckning de systemen är tillräckliga och om de fungerar på
              ett tillfredsställande sätt eller inte.
            </seg>
            <seg n="96ecfda3">
              I min motion kopplar jag behovet av riskanalys till klimatförändringarna.
              Även om klimatfrågan för min personliga del är en gammal fråga,
              som jag sysslade med långt innan jag hamnade i riksdagen, vet
              jag att klimatet för de flesta blev en fråga hösten 2006 på grund
              av en före detta vicepresident från USA. Då fanns det prognoser
              från IPCC som pekade på vissa effekter till år 2100.
            </seg>
            <seg n="279c8d13">
              Forskningen på området är ganska ny, så de forskningsrapporter
              som strömmade in under de följande åren efter 2006 pekade på att
              IPCC förmodligen hade underskattat en del faktorer. Det tog inte
              så många år förrän forskningen snarare pekade på ungefär dubbelt
              så stora förändringar av klimatet till år 2100 som de förändringar
              som IPCC hade prognostiserat i sin rapport.
            </seg>
            <seg n="fd0f44ec">
              I dag pekar forskningen på ganska omvälvande klimatförändringar
              redan i närtid. Det som för sju år sedan var det värsta tänkbara
              i ett hundraårigt perspektiv är nu mer i linje med vad forskningen
              befarar om kanske mindre än 50 år.
            </seg>
            <seg n="ed568ed5">
              Ni i utskottet tar på er ett väldigt stort ansvar när ni föreslår
              riksdagen att inte ta initiativ för en förnyad riskanalys för
              våra kärnkraftsanläggningar. Jag vet ju att praxis är att man
              alltid avslår förslag som vi ledamöter lägger i våra motioner,
              men jag skulle bli väldigt förvånad om inte regeringen kommer
              med ett motsvarande förslag när IPCC:s nästa rapportserie börjar
              komma till hösten. Då kommer ni alla att inse att förutsättningarna
              har förändrats så dramatiskt sedan Sårbarhetsutredningen gjordes
              på basis av den information som fanns då att ett omtag är nödvändigt.
            </seg>
            <seg n="06c133c2">
              I betänkandets sista punkt, punkt 6, hanteras frågan om säkerheten
              vid de svenska kärnkraftsanläggningarna. Det är en fråga som inte
              enbart kan ses som en rent teknisk fråga, utan det handlar även
              om förtroende. Att vi politiker har beslutat om regler som innebär
              att de som äger kärnreaktorerna vid en stor olycka enbart har
              ett ekonomiskt ansvar som enbart täcker några få procent av de
              kostnader som kan bli aktuella inger knappast något större förtroende.
              Även här fick vi på nyheterna i morse höra att många länder nu
              har tröttnat på att Pariskonventionen ska träda i kraft. Man går
              in med separata nationella krav, exempelvis i Finland, på försäkringsnivåer
              enligt Pariskonventionen. Men även det är som sagt bara en droppe
              i havet om det skulle bli en stor olycka.
            </seg>
            <seg n="303057dc">
              Man kan undra vad den svenska regeringen då gör för att bättra
              på sitt dåliga rykte på energiområdet.
            </seg>
            <seg n="422d6866">
              Detta handlar nämligen om en teknik där säkerheten måste vara
              absolut. Det får inte finnas någon lucka. När så kallade Greenpeaceaktivister
              genom praktisk handling visar att rena amatörer utan någon träning
              kan ta sig in på skyddat område runt en kärnreaktor och gömma
              sig där tills de tröttnar, eller om det nu var så att de blev
              hungriga, utan att säkerhetspersonalen vid reaktorn förmår hitta
              dem är det självklart att allmänhetens förtroende för hela säkerhetstänkandet
              får sig en kraftig törn. Om en sådan händelse bara inträffar en
              gång kanske man kan skylla på att det inte var på riktigt, men
              nu har det faktiskt hänt två gånger. Jag tycker att utskottet
              ska tänka tanken att det nästa gång är vältränade, välutrustade
              och målmedvetna sabotörer som klättrar över staketet, och de kanske
              inte direktsänder.
            </seg>
            <seg n="85e84194">
              Lika illa är det naturligtvis när flera hundra, kanske tusen
              megawatts effekt på några få minuter försvinner från nätet på
              grund av att någon har glömt ett verktyg eller en dammsugare på
              fel plats och man tvingas till ett snabbstopp. Några tycker säkert
              att det är gulligt, och andra kanske till och med skrattar åt
              att sådant kan hända i en verksamhet som är så riskabel att säkerheten
              måste vara absolut. Men vet man att varje incident kan vara en
              potentiell katastrof tror jag inte att man skrattar.
            </seg>
            <seg n="d6d8b36e">
              Utskottet skriver sammanfattningsvis i betänkandet att man ser
              med stort allvar på de brister som uppdagats i kärnkraftsanläggningarna,
              och redovisningen är ganska omfattande, tycker jag. Men betänkanden
              är knappast en lämplig form för årliga redovisningar av förbättringar
              och anläggningar. Vi har ju alla behov av att bli uppdaterade
              och informerade varför då inte i stället säga ja till förslaget
              om en årlig rapportering? Jag klagar inte på utskottets text i
              frågan. Jag tycker att den är ganska informativ, men visst skulle
              en regelbunden rapportering bli både mer pedagogisk, mer systematisk
              och förmodligen även djupare och sakligare än vad en rapportering
              genom en betänkandetext kan bli. Dessutom blir ansvaret otydligt
              om riksdagen ska informeras genom svar på motioner. Jag tror inte
              heller att den metoden bidrar till att öka medborgarnas förtroende
              på säkerhetsområdet.
            </seg>
            <seg n="9b1e48d8">
              Det här betänkandet handlar till rätt stor del om vilket förtroende
              våra medborgare rimligen kan känna för de kontrollfunktioner som
              samhället har satt upp när det gäller att driva verksamhet av
              kärnteknisk karaktär samt annan verksamhet som innebär att det
              alstras skadlig strålning.
            </seg>
            <seg n="949da866">
              En regering som nekar en stor minoritet av riksdagens ledamöter
              tillgång till viktig information är i mina öron främmande för
              våra demokratiska traditioner. Den oroade medborgarens självklara
              reflektion torde vara: Vad är det de inte törs tala om för oss?
              Och den tanken saknar knappast saklig grund. Den ansvariga myndighetens
              budskap var nämligen detsamma efter olyckan i Fukushima som efter
              olyckan i Tjernobyl, alltså: ingen anledning till oro, ingen fara.
              Uppgiften att lugna befolkningen, som man ju faktiskt också har,
              tar överhand från uppgiften att sakligt informera.
            </seg>
            <seg n="de2f6715">
              Herr talman! Jag har haft förmånen att besöka den internationella
              forskningsstationen Ny-Ålesund, en forskningsstation på Svalbard,
              nästan så långt bort från civilisationen man kan komma på vårt
              norra halvklot. Till och med på en så avlägsen plats kan man mäta
              spåren av varje provsprängning, varje utsläpp och varje olycka
              inte bara inom kärnkraftsindustrin utan från många olika högteknologiska
              processer och industrier. Den globala nedsmutsningen är ett faktum.
              Ingenstans på jorden finns längre ett opåverkat referensutrymme.
            </seg>
            <seg n="79d93f0d">
              Även detta konstaterade miljöministern i P1 i morse när hon intervjuades.
            </seg>
            <seg n="425f8b4e">
              Säkerhetsrisker handlar inte bara om tekniska risker. Risken
              måste också sättas i relation till verkligheten. Ju mer förorenad
              vår vardagsmiljö blir, och den förorenas tyvärr mer och mer för
              var dag som går, desto allvarligare blir varje tillkommande litet
              bidrag. Radioaktivt damm sprids varje dag från kärnkraftsindustrins
              olika delar från råvarubrytning till sluthantering. Hela planeten
              är kontaminerad. Det finns inte längre några rena referensområden.
            </seg>
            <seg n="8fe2105f">
              Vilket förtroende inger den regering som vägrar öppenhet och
              information? Jag tror inte att det bidrar till att minska riskerna.
            </seg>
          </u>
          <note n="b27c9323">
            Herr talman! Jag yrkar bifall till reservation 3.
          </note>
          <note n="a050878b">
            Överläggningen var härmed avslutad.
          </note>
          <note n="d149a11d">
            16 § Offentlig upphandling
          </note>
          <note n="4fe4d536">
            Föredrogs
          </note>
          <note type="speaker" n="5508b65e">
            Anf. 107 MONICA GREEN (S):
          </note>
          <u who="monica_green_fc276c" xml:id="i-ce09d4baad981dfc-0" n="0fd45be0">
            <seg n="1d977586">
              Herr talman! Sjysta villkor, kollektivavtalsliknande villkor
              som löner och rätt till vila, sociala krav, miljövänlighet och
              krav på god djurhållning borde vara självklart i den offentliga
              upphandlingen. Därför yrkar jag bifall till reservationerna 1
              och 3.
            </seg>
            <seg n="0bc568b9">
              Om vi staten, kommuner, myndigheter och landsting följer principerna
              ger vi seriösa företagare chansen att överleva och växa. Om vi
              enbart stirrar oss blinda på priset kommer den oseriösa branschen
              att växa sig ännu större i Sverige, och med den kommer lönedumpning,
              otrygghet, ja till och med slaveri som följd.
            </seg>
            <seg n="ebc31f81">
              När lägsta anbud alltid vinner en upphandling leder det till
              en utarmning av kvalitet och till att sociala rättigheter sätts
              på undantag. Fackföreningarna ser ett ökande problem med kriminalitet
              i samband med offentligt upphandlade jobb. Lagen om offentlig
              upphandling bör därför ses över, så att det framgår att avtalsenliga
              löner och svenska kollektivavtal eller liknande villkor ska gälla
              för alla som utför arbete på den svenska arbetsmarknaden.
            </seg>
            <seg n="e7932f38">
              Vid upphandlad verksamhet i Sverige förekommer faktiskt stora
              brister, dåliga arbetsvillkor för gästarbetare på bland annat
              transporter detta har jag ofta stött på och ibland utnyttjas utländska
              tjänsteföretag som inte behöver följa samma regler som företag
              som är etablerade i Sverige. Det kan till exempel innebära att
              lönerna är sådana att man knappt kan leva på dem. Vi har hört
              talas om exempel på att det kan vara hälften av en svensk arbetares
              lön eller till och med en tredjedel. Jag har till och med hört
              talas om chaufförer som kör för 1 000 kronor i månaden. Vi kan
              räkna ut vad det innebär. Man kan inte leva på 1 000 kronor i
              månaden. Det medför tyvärr också kriminalitet. Dessutom är arbetsmiljön
              ofta väldigt dålig och olycksfrekvensen väldigt hög.
            </seg>
            <seg n="6a04e804">
              För att förhindra lönedumpning och försämring av arbetsvillkoren
              är det en självklarhet att ställa krav på kollektivavtalsenliga
              villkor för arbetare. Kraven ska gälla för entreprenörer i hela
              underleverantörskedjan.
            </seg>
            <seg n="ff8dc717">
              Man ska ha koll när man upphandlar. Det gäller hela kedjan.
            </seg>
            <seg n="ff4ec7a5">
              Kravet ska gälla alla arbetare oavsett om de bor i Sverige eller
              arbetar här tillfälligt. Lagen om offentlig upphandling bör också
              arbetas om så att Sverige maximalt kan ta till vara den flexibilitet
              som EU-rätten faktiskt medger. Det gäller såväl etiska som sociala
              och miljömässiga krav vid upphandling av både varor och tjänster
              och det som inom EU-rätten kallas oprioriterade områden, det vill
              säga vård, skola och omsorg. Det handlar om att på olika sätt
              begränsa upphandlingen till eller favorisera icke vinstdrivna
              associationsformer.
            </seg>
            <seg n="9773f84b">
              Ett verktyg som kan användas vid upphandling är så kallade vita
              jobb. Den metoden har prövats och utvecklats i Helsingforss stad
              av jurister. Och den används redan i dag av Malmö stad.
            </seg>
            <seg n="6bbc955d">
              Herr talman! Vi menar att lagen om offentlig upphandling inte
              är lämplig att tillämpa på socialt företagande. Lagen om offentlig
              upphandling får inte tolkas på ett sätt som är ogynnsamt för små
              kooperativ. Regelverket bör ändras så att upphandlingen inte bara
              bör utan ska prövas utifrån sociala hänsyn.
            </seg>
            <seg n="9125cbfb">
              Ett arbete med att formulera sociala kriterier bör påbörjas snarast
              i sådana former att den sociala ekonomin garanteras medverkan,
              och det ska vara ett särskilt fokus på kriterier för inkludering
              i arbetslivet.
            </seg>
            <seg n="b370713f">
              Ett exempel på socialt företagande är kvinnojourerna, som även
              de borgerliga partierna vurmar för och säger sig vilja stödja.
              Det vore bedrövligt om man lade ut det på anbud.
            </seg>
            <seg n="e1135869">
              Vår grundinställning är dock att lagen om offentlig upphandling
              inte ska tillämpas inom vård, omsorg och sociala tjänster och
              därmed inte heller när det gäller socialt företagande.
            </seg>
            <seg n="8eaf3d1c">
              Vi har i den här kammaren flera gånger diskuterat den skyhöga
              ungdomsarbetslösheten. Vi menar att denna fråga är så viktig att
              den behöver lyftas upp och att regeringen bör verka för att införa
              särskilda lärlingsklausuler vid offentlig upphandling där det
              är möjligt. Som det är nu är det slöseri att unga människor inte
              kommer in på arbetsmarknaden.
            </seg>
            <seg n="f67d1205">
              Herr talman! Jag vill gå över till miljökraven. För vem vill
              inte veta vad som är i en köttlasagne i dagens läge?
            </seg>
            <seg n="330096f1">
              Offentlig upphandling kan spela en stor roll när det gäller att
              möjliggöra för kommunerna att ställa höga krav på produktionen
              av de livsmedel som upphandlas offentligt. Lagstiftningen behöver
              förtydligas så att det klart framgår att krav på djurskydd, god
              miljö och socialt ansvarstagande ska ställas i all offentlig upphandling.
            </seg>
            <seg n="9f9914b0">
              Kraven ska inte bara gälla de färdiga produkterna eller tjänsterna
              utan även miljöeffekterna under hela upphandlingskedjan. Statlig
              upphandling av mat ska även inriktas på minskad klimatpåverkan.
            </seg>
            <seg n="07d66cc5">
              Sverige bör dessutom ställa upp ett nytt mål för ekologisk produktion
              och konsumtion. Vi föreslår att 30 procent av den offentliga livsmedelskonsumtionen
              ska vara ekologisk till 2020 och att upphandlingen ska användas
              till att minska den klimatpåverkan som vår livsmedelskonsumtion
              faktiskt orsakar.
            </seg>
            <seg n="af898c22">
              Den offentliga sektorn bör alltså genom upphandlingen verka för
              ett miljövänligare samhälle med minskad användning av kemikalier
              i den offentliga verksamheten. Regeringen bör därför se till att
              upphandlingsbestämmelserna ändras i detta avseende.
            </seg>
            <seg n="60b0ac0c">
              Vi menar att det ska vara möjligt att ställa krav på lägre koldioxidutsläpp
              vid transporter vid upphandling av en vara. På så sätt borde det
              vara möjligt att upphandla närodlade produkter.
            </seg>
            <seg n="7bd1d6e3">
              Kort sagt: Vi är för seriösa företagare som tar hand om sina
              anställda och ger sjysta villkor. Vi är emot oseriösa företagare
              som med sin verksamhet slår sönder den svenska modellen. Vi är
              för upphandling när den används för att vrida klockan åt rätt
              håll. Det handlar om att det ska vara hållbart, miljövänligt,
              god djurhållning och minskad användning av kemikalier.
            </seg>
            <seg n="69c5a92b">
              Vi vet att politiken kan göra skillnad, till skillnad från de
              borgerliga partierna, som bara tror att marknadskrafterna kan
              styra allt. Men vi ser ju att det går åt fel håll just nu.
            </seg>
            <seg n="958601c9">
              Vi socialdemokrater tror att en annan, mer rättvis och miljövänlig
              värld är möjlig. Offentlig upphandling kan, om den används rätt,
              vara ett verktyg för ett modernare och humanare samhälle.
            </seg>
          </u>
          <note type="speaker" n="5285ed94">
            Anf. 108 PER BOLUND (MP):
          </note>
          <u who="per_bolund_4dcd65" xml:id="i-f3ef1ac876cf3cd9-0" n="6f18dcf6">
            <seg n="870c992c">
              Herr talman! Offentlig upphandling har en mycket stor potential
              att göra vårt samhälle bättre. Det handlar om att få ut nya och
              mer miljöanpassade produkter på marknaden. Det kan handla om att
              stödja utvecklingen mot ett mer jämställt samhälle eller att ställa
              krav på att de bolag som staten handlar upp från kontinuerligt
              ska minska sin klimatpåverkan.
            </seg>
            <seg n="ad43ea6c">
              Jag vill därför yrka bifall till Miljöpartiets reservationer
              2 och 4 i det här betänkandet.
            </seg>
            <seg n="f6db7b03">
              Genom att staten, kommunerna och landstingen upphandlar för hundratals
              miljarder varje år får tydliga och långtgående krav på miljöanpassning
              och social anpassning stort genomslag i vårt samhälle.
            </seg>
            <seg n="48b6877a">
              Det har tidigare visat sig genom historien att det har varit
              ett mycket effektivt styrmedel, ett effektivt verktyg, när staten
              och myndigheter har varit aktiva när det gäller att upphandla.
            </seg>
            <seg n="4d57bb23">
              Man kan ta upp några exempel. De första miljöbilarna som kom
              ut på marknaden kom ut genom just offentlig upphandling. Det kan
              handla om att få ut värmepumpar som ett alternativ på värmemarknaden
              och så vidare.
            </seg>
            <seg n="7e8cae34">
              På grund av att vi ser de positiva effekter som kan komma genom
              att aktivt använda offentlig upphandling är vi väldigt bekymrade
              över regeringens syn. Man verkar vara väldigt motvillig till att
              använda offentlig upphandling som ett verktyg för att aktivt minska
              till exempel samhällets miljöpåverkan eller motverka sociala orättvisor.
            </seg>
            <seg n="f453adc0">
              Man kan titta på upphandlingar som sker runt om i vårt land.
              Det är fortfarande nästan bara den kortsiktiga kostnaden som styr
              vilken aktör som man upphandlar från. Det är alltför sällan man
              tar hänsyn till vilken långsiktig effekt den här varan eller tjänsten
              får för samhälle och för miljö.
            </seg>
            <seg n="bce845cf">
              Här skulle regeringen kunna agera. Ett exempel är den osäkerhet
              som finns hos många upphandlare om vad man får göra. Vad får man
              ställa krav på? Vilka möjligheter har man att i upphandling agera
              och påverka marknad och samhälle?
            </seg>
            <seg n="650ee014">
              Regeringen skulle kunna förtydliga för alla upphandlare, minska
              osäkerheten och också uppmuntra att man vid upphandlingar ställer
              höga sociala och miljömässiga krav. Tyvärr görs inte det. Därmed
              missar man en fantastisk möjlighet att aktivt påverka samhället.
            </seg>
            <seg n="9b561e7d">
              Herr talman! Ett tydligt exempel på det är jämställdhetsområdet.
              Vi från Miljöpartiet hävdar jämställdhetens grundläggande betydelse
              för att vi ska få en rättvis och hållbar samhällsutveckling. Ska
              vi klara de socioekonomiska utmaningar som vi står inför och också
              klara miljöutmaningar, till exempel klimatutmaningar, måste vi
              göra någonting åt jämställdheten, bryta könsmaktsordningen och
              på allvar förändra samhällets resursfördelning.
            </seg>
            <seg n="57cc7753">
              Vi menar att hållbar utveckling och jämställdhet hänger ihop.
              Det ena kan man inte få utan det andra. Därför måste vi våga utmana
              och förändra grundläggande mekanismer som styr till exempel fördelningen
              av resurser mellan män och kvinnor i vårt samhälle.
            </seg>
            <seg n="ec47f1c5">
              En sådan här jämställdhetspolitik måste ha styrka att påverka
              både offentlig och privat sektor. För att de jämställdhetspolitiska
              mål som har antagits av den här riksdagen ska kunna genomföras
              och uppfyllas krävs det många åtgärder. Bland annat måste den
              statliga budgeten vara betydligt mer jämställd och främja en jämställd
              samhällsutveckling.
            </seg>
            <seg n="4dd9c95e">
              Vi behöver till exempel ha mer pengar i budgeten för att minska
              löneklyftan mellan män och kvinnor i offentlig verksamhet. Vi
              behöver också ha lagstiftning om jämställdhetsintegrering i offentlig
              och statlig verksamhet. Men vi behöver även använda upphandling
              som ett redskap för att öka jämställdheten i vårt samhälle.
            </seg>
            <seg n="228e2a70">
              Det visar sig att det finns stora möjligheter enligt till exempel
              EU-lagstiftningen att faktiskt agera på det här området. I Europeiska
              kommissionens meddelande Socialt ansvarsfull upphandling En handledning
              till sociala hänsyn i offentlig upphandling definieras socialt
              ansvarstagande i offentlig upphandling. Där framgår tydligt att
              det är tillåtet att till exempel formulera ett upphandlingskrav
              när det gäller sociala hänsyn, till exempel jämställdhet.
            </seg>
            <seg n="a1428ce4">
              Vi menar att vi genom att använda krav på miljöhänsyn och sociala
              hänsyn vid upphandling på ett effektivt sätt kan använda våra
              gemensamma skattemedel för att skapa ett mer rättvist, jämställt
              och hållbart samhälle. Därför tycker vi att kommuner och landsting
              inte bara bör, som man ofta uttrycker det i dag, utan faktiskt
              ska beakta både miljöhänsyn och sociala hänsyn vid upphandling.
            </seg>
            <seg n="2bddb331">
              Ett sådant exempel är att man ställer krav på att leverantörer
              har ett aktivt arbete för att öka jämställdheten inom sina företag.
            </seg>
            <seg n="20c56506">
              Skulle vi lyckas med det skulle vi kunna använda de 500 miljarder
              kronor som är den totala omfattningen av upphandling i samhället
              för att påverka så att vi får en mer jämställd och hållbar utveckling
              i vårt samhälle.
            </seg>
            <seg n="d701cbca">
              Därför har vi bland annat föreslagit att Upphandlingsutredningen
              som nu verkar ska få ett tilläggsdirektiv om jämställdhet, och
              vi tycker att man ska ställa tydligare krav på att man ska ställa
              krav på till exempel jämställdhet vid offentlig upphandling.
            </seg>
            <seg n="0074247f">
              Herr talman! Vi ser också att det finns stora behov av att minska
              klimatpåverkan i vårt samhälle. Inte minst gäller det i våra städer.
              Här ser vi att upphandling kan användas aktivt för att få en stor
              effekt och ett stort genomslag i samhället. Det kan handla om
              att både stat, kommun och andra offentliga aktörer ska handla
              upp miljövänlig transportteknik, till exempel använda sig av bilpoolstjänster,
              men också handla upp miljöbilar för sina transporter.
            </seg>
            <seg n="78c6b4a3">
              Det handlar också om att minska miljöpåverkan när man bygger
              staden. När det handlar om infrastrukturens klimatpåverkan vet
              vi att genom att till exempel staten genom Trafikverket eller
              kommunen inom sina förvaltningar handlar upp tjänster från entreprenörer
              som aktivt arbetar för att minska sin egen miljö- och klimatpåverkan
              så kan man få ett stort genomslag. Det byggs väldigt mycket både
              gator och spår, det anläggs parker och så vidare i våra städer,
              och genom att hela tiden kontinuerligt ställa krav på att de aktörer
              som är entreprenörer och bygger också har ett aktivt miljöarbete
              för att minska sin klimatpåverkan kan man få ett snabbt och stort
              genomslag.
            </seg>
            <seg n="f8b3abda">
              Vi vet att många kommuner på egen hand i sin interna verksamhet
              arbetar hårt för att minska sin klimatpåverkan. Däremot är man
              ofta väldigt försiktig med att ställa krav och inte driva krav
              på klimathänsyn och energibesparande när man handlar upp genom
              offentlig upphandling.
            </seg>
            <seg n="2c18e849">
              Därför tycker vi att det behövs ett förtydligande och att man
              vid all offentlig upphandling ska ställa hårdare krav på entreprenörer
              som styr mot minskad klimatpåverkan och minskad energianvändning.
              Det kan handla om att kontinuerligt ha ett miljörevisionsarbete
              där man ser till att man använder effektivast möjliga teknik.
              Det kan handla om att man ställer krav på att man inkluderar användning
              av förnybara bränslen när man kör arbetsverktyg och arbetsmaskiner.
            </seg>
            <seg n="91947166">
              Genom att man på det här sättet ställer krav på att använda en
              mer miljöanpassad och energibesparande teknik kan vi också få
              till en omställning i näringslivet. Där tycker vi att staten och
              offentliga aktörer genom offentlig upphandling ska vara en aktiv
              part.
            </seg>
          </u>
          <note type="speaker" n="e839205b">
            Anf. 109 SVEN-OLOF SÄLLSTRÖM (SD):
          </note>
          <note n="8350531d">
            Herr talman! I dag debatterar vi finansutskottets betänkande
            Offentlig upphandling . I betänkandet behandlar vi 48 motionsyrkanden
            från den allmänna motionstiden som gäller offentlig upphandling.
          </note>
          <u who="sven-olof_sallstrom_2f04ec" xml:id="i-a08e7976757f4d0a-0" n="b9f0944c" prev="i-bae7c6ede2032951-0">
            <seg n="ac3d53c5">
              Vi sverigedemokrater har i betänkandet två reservationer. Jag
              skulle vilja börja med att yrka bifall till reservation 5 som
              handlar om svenska djurskyddskrav för importerat kött. En av motionärerna
              till motionen som ligger till grund för reservationen, Richard
              Jomshof, kommer senare i denna debatt ta den del som handlar om
              reservation 5.
            </seg>
            <seg n="ff968a5b">
              När det gäller vår andra reservation, reservation 8, ställer
              vi oss bakom intentionerna i reservationen men väljer av tidsbesparande
              skäl att inte yrka på densamma. Frågan har också relativt nyligen
              debatterats och behandlats i denna kammare.
            </seg>
            <seg n="d1e4f259">
              Herr talman! När det gäller socialdemokraternas reservation 1
              stöder Sverigedemokraterna tanken på att avtalsenliga löner och
              svenska kollektivavtal ska gälla för alla som utför arbete på
              den svenska arbetsmarknaden.
            </seg>
            <seg n="e73f6b91">
              Vi ställer också upp på formuleringen om att det är en självklarhet
              att det, för att förhindra lönedumpning och försämring av arbetsvillkoren,
              ställs krav på att kollektivavtalsenliga villkor för arbete ska
              gälla för entreprenörer och hela underleverantörskedjan. Kravet
              ska gälla för alla arbetare, oavsett om de bor i Sverige eller
              arbetar här tillfälligt.
            </seg>
            <seg n="fbc686e1">
              Vi sverigedemokrater ställer oss också i stort bakom skrivningarna
              Lagen bör arbetas om så att Sverige maximalt kan ta till vara
              den flexibilitet som EU-rätten medger och Det gäller även att
              inom vad som i EU-rätten kallas oprioriterade områden, dvs. vård,
              skola och omsorg. Så långt är vi med. Men sen går det snett, riktigt
              snett. Jag citerar: på olika sätt begränsa upphandling till eller
              favorisera icke-vinstdrivna associationsformer.
            </seg>
            <seg n="a2ddf8a7">
              Där gick socialismen åtminstone tio steg för långt till vänster.
              Jag känner vibbarna från 80-talet. Löntagarfonderna gör sig påminda.
              Det är tydligt att socialdemokraternas omtalade förnyelsearbete
              har tagit en rejäl fikapaus.
            </seg>
            <seg n="ccb0b8c3">
              Vi sverigedemokrater kommer aldrig någonsin att medverka till
              att utestänga svenska företag från rätten att delta i offentlig
              upphandling. Vi tror heller inte på förbud för dessa företag att
              gå med vinst. Vi anser heller inte att upphandlande enhet ska
              råda över vem leverantörsföretaget anställer eller inte anställer.
            </seg>
          </u>
          <note type="speaker" n="3559ff10">
            Anf. 110 JACOB JOHNSON (V):
          </note>
          <u who="jacob_johnson_d95069" xml:id="i-eab7172c8b75f8c5-0" n="f5e68d98">
            <seg n="188e0429">
              Herr talman! LOU, lagen om offentlig upphandling, är något som
              det finns många åsikter om, till exempel hur krångligt det är
              att lämna anbud enligt dessa regler inte minst för små och mindre
              företag eller att lagen å andra sidan är en möjlighet som kan
              användas för att driva utvecklingen åt rätt håll till exempel
              vad gäller sociala förhållanden, miljöhänsyn och djurskydd.
            </seg>
            <seg n="ad426bef">
              Personligen har jag alltid haft en ifrågasättande inställning
              till denna lagstiftning bland annat eftersom den endast gäller
              just offentlig upphandling. Privata företag får ju själva avgöra
              med vilka de vill göra affärer och väljer ofta att utveckla långsiktiga
              samarbeten med underleverantörer och andra partner på ett helt
              annat sätt.
            </seg>
            <seg n="03b90069">
              Det väckte för övrigt viss uppmärksamhet när Christina Ramberg,
              tidigare professor vid Handelshögskolan i Göteborg, för knappt
              två år sedan föreslog att i ett experiment avskaffa LOU inom ett
              avgränsat område. Hon motiverar detta med att upphandlingssystemet
              medför en kostsam administration som kostar skattebetalarna mer
              än motsvarande inköpsadministrationskostnad i privat sektor.
            </seg>
            <seg n="0ba3dd12">
              Enligt Ramberg är det absurt att tala om likabehandling av leverantörer.
              Sedan när blev det en mänsklig rättighet för företag att få leverera
              varor och tjänster till offentlig sektor? Detta sade Ramberg i
              samband med detta förslag.
            </seg>
            <seg n="3661e0c3">
              En aspekt på LOU som inte så ofta debatteras är att när nu den
              offentliga välfärdsektorn alltmer konkurrensutsätts innebär LOU
              olika spelregler för privata utförare och kommunala. Till exempel
              måste kommunala skolor följa LOU medan privata friskolor fritt
              kan välja att anlita olika leverantörer. Problematiken tas delvis
              upp av Kurt Kvarnström och Carin Runeson i motionen 260 med exemplet
              att privata friskolor kan erbjuda sina elever närproducerad mat,
              vilket den kommunala skolan inte kan göra på grund av reglerna
              i LOU och EU.
            </seg>
            <seg n="85e1c0dd">
              En konkret fråga i anslutning till detta är tröskelvärdet för
              direktupphandling. Precis som centerpartisten Rickard Nordin skriver
              i sin motion är detta värde i dag onödigt lågt och ger därmed
              inte till exempel mindre kommuner möjligheten att direktupphandla
              varor och tjänster från lokala företag. Jag får här hänvisa till
              Vänsterpartiets särskilda yttrande.
            </seg>
            <seg n="1113722b">
              I denna fråga och i de flesta andra i detta betänkande hänvisas
              det till pågående förhandlingar inom EU eller till Upphandlingsutredningens
              slutbetänkande, som ska komma i början av nästa månad. Debatten
              i dag påminner därmed lite grann om väntan på Godot.
            </seg>
            <seg n="9bd302e0">
              Herr talman! Jag kommer just tillbaka från en studieresa som
              skatteutskottet i går och i dag gjorde till Malmö och Köpenhamn.
              I Malmö fick vi bland annat ta del av Malmö kommuns arbete mot
              svartarbete och organiserad brottslighet genom att använda sig
              av offentlig upphandling för att skapa vita jobb. Till exempel
              fick vi höra att man i Malmö nu förbereder att i upphandlingsunderlaget
              kräva att leverantörer av tjänster ska avsätta 5 procent av lönesumman
              för att anställa långtidsarbetslösa. En annan grupp som är intressant
              att rikta sig till i detta sammanhang är lärlingar. Det är till
              exempel rimligt att byggföretag som arbetar åt kommunerna tillhandahåller
              lärlingsplatser, vilket det i dag ofta är brist på, så stor brist
              att många elever från byggprogrammen inte får den nödvändiga praktiken
              för att bli färdiga byggnadsarbetare. Det är Malmö kommuns vällovliga
              ambition att arbeta för vita jobb och att den skärpta upphandlingspolicyn
              ska ge sjystare affärer. Därmed yrkar jag bifall till reservation
              nr 1.
            </seg>
            <seg n="689150f8">
              Vid vårt studiebesök med skatteutskottet i Köpenhamn träffade
              vi representanter för det danska skatteudvalget i Folketinget
              samt experter vid skatteministeriet. En av de frågor som vi behandlade
              var arbetet mot skattefusk och skatteplanering, vilket också diskuterades
              i Malmö kommun.
            </seg>
            <seg n="aad4c59f">
              Frågan berörs också i detta betänkande under punkt 5 Uteslutning
              av skatteplanerande företag. Motionären Annika Lillemets föreslår
              till exempel införande av så kallad land-för-land-rapportering,
              att regelverket ska medge att kommunerna i sina upphandlingar
              ska kunna ställa krav på att utesluta leverantörer som utnyttjar
              skatteparadis. Motionären nämner Kalmar kommun som exempel på
              detta arbete. I mars 2010 antog kommunstyrelsen där en upphandlingspolicy
              med en uppförandekod där det sägs att vi förväntar oss att våra
              leverantörer uppvisar hög affärsetik, att de följer gällande nationella
              lagar, och att de inte på något sätt medverkar i korruption, bestickning,
              bedrägeri eller utpressning. Våra leverantörer får ej ha någon
              koppling till företag baserade i s.k. skatteparadis .
            </seg>
            <seg n="f02467b9">
              Kalmar kommuns uppförandekod har dragit uppmärksamhet till sig,
              och Konkurrensverket har påbörjat en granskning av formuleringen
              . Även om begreppet skatteparadis inte är entydigt anser jag att
              Kalmar visar på ett möjligt sätt att använda upphandlingsinstrumentet
              för att främja ett sjyst näringsliv som inte ägnar sig åt skattefiffel
              och skattefusk. Ett intressant resultat från Kalmar är till exempel
              att Carema inte längre lämnar anbud till Kalmar kommun. De kanske
              känner att det bränner under fötterna.
            </seg>
            <seg n="d5bd18d5">
              Jag får även i denna del hänvisa till vårt särskilda yttrande
              i frågan. Det kan för övrigt också nämnas att frågan om land-för-land-rapportering
              även behandlas i skatteutskottets kommande betänkande Skatteförfarande
              och folkbokföring . Där kan reservationer till förmån för sådan
              rapportering förväntas.
            </seg>
            <seg n="afe03395">
              Herr talman! I betänkandet diskuteras också upphandlingskrav
              vad gäller miljö, klimat och djurskydd. Även här hänvisas till
              Upphandlingsutredningens slutbetänkande i början av mars. Som
              framgår av vår motivreservation anser Vänsterpartiet att LOU behöver
              förändras och förbättras i dessa avseenden, till exempel när det
              gäller krav på energieffektivitet, beaktande av livscykelkostnader,
              ekologiska livsmedel, ursprungsmärkning, djurhållning med mera.
              Vi förväntar oss naturligtvis att det kommer förslag i Upphandlingsutredningens
              slutbetänkande i dessa frågor.
            </seg>
            <seg n="3f79794c">
              Låt mig avslutningsvis få lyfta fram tillgänglighetsfrågorna.
              Från Vänsterpartiets sida har vi efterlyst ett tilläggsdirektiv
              till Upphandlingsutredningen om utökade krav på tillgänglighet
              vid offentlig upphandling. Tillgänglighet är en fråga om att ge
              alla medborgare samma demokratiska rättigheter och möjligheter.
              I dag går det att ställa krav på tillgängligheten i tekniska specifikationer
              vid upphandling av byggentreprenader och koncessioner samt av
              varor och tjänster. Men LOU behöver kompletteras så att det också
              går att ställa krav på tillgänglighet vid upphandling av tjänster
              och stöd för information och kommunikation. Låt oss hoppas att
              sådana förslag finns med i det kommande slutbetänkandet från Upphandlingsutredningen.
            </seg>
          </u>
          <note type="speaker" n="5857222d">
            Anf. 111 ANN-CHARLOTTE HAMMAR JOHNSSON (M):
          </note>
          <u who="ann-charlotte_hammar_johnsson_f36c1c" xml:id="i-2c7fadaf866a56d6-0" n="506ae534">
            <seg n="c038e39b">
              Herr talman! Årets skörd av motionsbetänkanden om offentlig upphandling
              utgör en lång rad av önskemål. Säkerligen kommer en hel del svar
              att kunna tydliggöras så snart såväl Anders Wijkmans utredning
              här hemma i Sverige som den parallella översyn som görs på upphandlingsområdet
              inom ramen för Europeiska unionen i Bryssel landar. Huvuduppdraget
              är att utvärdera regelverket ur ett ekonomiskt och samhällspolitiskt
              perspektiv.
            </seg>
            <seg n="f3a2d70a">
              Wijkmans utredning tittar på om dagens regelverk i tillräcklig
              utsträckning gör det möjligt för upphandlande myndigheter och
              enheter att göra den goda affären genom att tillvarata konkurrensen
              på marknaden och samtidigt använda köpkraft till att förbättra
              miljön, ta sociala och etiska hänsyn och öka deltagandet för fler
              företag genom att göra det möjligt för även små och medelstora
              företag att delta. Det ska bli intressant läsning, inte minst
              med tanke på de motioner som vi i dag har i vårt betänkande.
            </seg>
            <seg n="61f884c1">
              Det är ganska enkelt att ställa krav på att samhällsfrågor ska
              lösas just inom ramen för området offentlig upphandling. Det finns
              en risk att man staplar alla kraven på varandra och att det kommer
              att leda till en gedigen uppgift att lösa, förknippad med kostnader
              såväl för medborgare som för kommuner. En annan risk är att de
              små och medelstora företag som man säger att man gärna vill ska
              delta i anbudsgivningar, och som i dag signalerar förenklingar
              av krångliga och svåra uppgifter, inte alls deltar eller deltar
              i mindre utsträckning.
            </seg>
            <seg n="4d90f2b4">
              Det finns kommuner med större muskler ekonomiskt och resursmässigt,
              och vi har våra landsting och regioner. Säkert kan de genom att
              ställa en del krav som visar vägen också uppfylla mycket mer än
              små kommuner utan dessa möjligheter. För den lilla kommunen återstår
              då att vara en del av en större helhet, på bekostnad av det egna
              valet av produkter och tjänster, då de blir beroende av vad den
              större kommunen köper in.
            </seg>
            <seg n="fe7bfb18">
              Det är viktigt att i sammanhanget tänka på att vi har lagstiftning
              i grunden såväl för hur och på vilket sätt man får agera. All
              offentlig upphandling utgår från ett regelverk i syfte att säkerställa
              fri rörlighet för varor, tjänster, personer och kapital på EU:s
              inre marknad. Varor och tjänster ska kunna erbjudas av en leverantör
              i ett EU-land till en upphandlande myndighet i ett annat EU-land.
              Reglerna ska därmed skapa möjligheter för leverantörer i olika
              EU-länder att tävla på lika villkor i varje enskild upphandling.
              Grundprinciperna för detta är
            </seg>
            <seg n="3e48c6e8">
              Det innebär att ett land som Sverige med bra produkter och tjänster
              för export, enligt mitt synsätt, ska öka sitt deltagande genom
              att lämna anbud och att vinna dem för att företag ska växa och
              kunna anställa och sälja efterfrågade varor och tjänster i större
              utsträckning. Med det synsättet är det viktigt att inte i det
              lilla lokala perspektivet skapa kommunarrest för de egna företagen
              som man säger sig värna.
            </seg>
            <seg n="18efceb0">
              Det kan vara lätt för Per Bolunds Helsingforssföretag att sälja
              varor och tjänster inom den egna kommunen. Det kan vara betydligt
              kärvare för Monica Greens i Skövde, för Jacob Johnssons företag
              i Uppsala eller för Sven-Olof Sällströms hemkommun att endast
              få avsättning för sina varor på den lokala marknaden.
            </seg>
            <seg n="cc2022a1">
              Jag vill se företag lämna anbud såväl i hela Sverige som utanför
              den egna landsgränsen för att de ska kunna växa och skapa fler
              arbetstillfällen. Samtidigt gör ett större antal deltagande företag
              också att priset på varan eller tjänsten blir bättre för kommuner,
              landsting och myndigheter.
            </seg>
            <seg n="7bde71ca">
              Herr talman! Det finns i debatten om offentlig upphandling påståenden
              om att det alltid är priset som fäller avgörandet vid offentlig
              upphandling och att det är regelverkets fel. Detta är en myt.
              Upphandlaren kan välja anbudsförfarande, det ekonomiskt mest fördelaktiga
              alternativet. Kravet är att myndigheten är tydlig med vilka kvalitetskrav
              som gäller och hur de värderas. Även om man väljer lägstaprisförfarandet
              kan man, och ska man, ställa kvalitetskrav från början som gör
              att man får det bästa priset på önskad vara eller tjänst.
            </seg>
            <seg n="226cc6cb">
              När du och jag köper ny tv eller bil funderar vi först över vilken
              typ av bil vi behöver. Vi ställer krav på vad bilen ska ge oss.
              Därefter ser vi vad marknaden erbjuder utifrån kriterierna, läser
              tester och så vidare. När beslutet ska fattas blir det en avvägning
              mellan olika faktorer vi tycker är viktiga. Det är samma med offentlig
              upphandling, det vill säga man måste veta vad man vill ha.
            </seg>
            <seg n="eec236d2">
              Beställer man en transporttjänst och först efter upphandlingen
              upptäcker att det skulle vara bra om de inte bara levererar kopieringsmaskinerna
              utan även installerar dem, kan man inte komma tillbaka med detta
              krav i efterhand. Säkert vill man också spara på energin och ställer
              krav på detta. Men då är det också nödvändigt att ha tagit reda
              på att själva kopieringsmaskinen fungerar och att den inte drar
              ström via elnätet när den står still. Man måste göra rätt från
              början.
            </seg>
            <seg n="1d655f46">
              Det går att ställa enkla och tydliga krav som inte försvårar
              och krånglar till det för företagen. För att svara på Socialdemokraternas
              och Vänsterpartiets krav på vita arbeten finns exemplet med att
              beställa bevakningstjänster. Det finns metoder och tekniker. Det
              är fråga om att kontrollera leverantören, Bolagsverket, F-skattsedel,
              regler för arbetsgivaravgifter och så vidare.
            </seg>
            <seg n="3c90e5f7">
              Även uppföljning är A och O. Kommunen kan ju med jämna mellanrum
              stämma av med skattemyndigheten att de företag som är delaktiga
              i upphandlingen fortfarande uppfyller kraven. Är det utländska
              företag som vunnit upphandlingen får de svara mot det som kallas
              A l, det vill säga att de är socialförsäkrade i sitt hemland.
            </seg>
            <seg n="3cd982e8">
              Nya EU-regler är på gång som gör det tydligare att ställa sociala
              och ekologiska krav, som i vissa delar är enklare än förr. Regeringen
              vill utveckla upphandlingsstödet. Utredningens förslag bereds
              för närvarande. Här tror jag mig veta, efter alla besök jag har
              gjort ute på fältet, att, som även Per Bolund tog upp, det är
              fråga om att få tips på hur saker kan göras bättre och att det
              behövs mer kunskap.
            </seg>
            <seg n="0512f266">
              Strategisk offentlig upphandling handlar om att myndigheter och
              kommuner tänker igenom före. Vilken organisation behöver vi? Vilka
              resurser behöver den? Var ska vi sätta ribban i upphandlingarna
              och så vidare?
            </seg>
            <seg n="1530123d">
              Upphandlingsenheten är en av de viktigaste enheterna i en kommun,
              myndighet eller i ett landsting. Men i många kommuner sitter de
              längst bort i korridoren. Precis som inköpsdirektören i näringslivet
              ofta ingår i ledningsgruppen bör också upphandlarens status i
              kommunen höjas.
            </seg>
            <seg n="ffad4576">
              Det är här vi ska sätta till alla klutar. Vi behöver bli bättre
              upphandlare. Vi måste våga göra den goda och bra affären.
            </seg>
            <seg n="4163b8b9">
              Herr talman! Mycket underlag från utredningen väntas in. Det
              är lätt att ställa krav på att regelverket ska omfamna allehanda
              samhälleliga angelägna ting, men jag menar att det är värt att
              tänka två gånger innan man sätter ned foten. Det är viktigt att
              de regler vi redan har används på bästa sätt, och det är viktigt
              att inte krångla till det mer än nödvändigt.
            </seg>
          </u>
          <note n="12b9b45b">
            Jag yrkar bifall till förslaget i betänkandet och avslag på reservationerna.
          </note>
          <note type="speaker" n="e3c0ae34">
            Anf. 112 MONICA GREEN (S) replik:
          </note>
          <u who="monica_green_fc276c" xml:id="i-ce09d4baad981dfc-1" n="0fd45be0">
            <seg n="0f5e7700">
              Herr talman! Jag delar Ann-Charlotte Hammar Johnssons inställning
              till viss del. Ann-Charlotte påstod att man kan ställa krav, och
              på det sättet kan man påverka.
            </seg>
            <seg n="0d34247a">
              Socialdemokratiskt styrda Sigtuna är ett sådant exempel. Där
              ställde man krav på god djurhållning, bättre mat och så vidare,
              och man lyckades få igenom kraven.
            </seg>
            <seg n="cc19f7dd">
              Men detta är inte tillräckligt. Reglerna är inte tillräckligt
              bra i dag. Vi skulle kunna använda offentlig upphandling på ett
              helt annat sätt än i dag. Tyvärr klarar många i dag inte av den
              offentliga upphandlingen utan de går på lägsta priset, även om
              Ann-Charlotte Hammar säger något helt annat.
            </seg>
            <seg n="46b1f200">
              Ann-Charlotte Hammar säger dessutom att vi ställer för stora
              krav, att vi inte kan lösa alla samhällets problem med offentlig
              upphandling. Jag delar den uppfattningen, men vi ställer rimliga
              krav. Vi ställer krav på att arbetarna ska ha lön. Vi ställer
              krav på att det inte ska vara slavar som åker omkring på våra
              vägar. Vi ställer krav på att vilotidsreglerna ska följas. Vi
              ställer krav på miljövänligare produkter och färre kemikalier
              i maten. Det är rimligt att ställa de kraven.
            </seg>
            <seg n="6d1e7297">
              Jag är förvånad över att regeringen förhalar. Är det som Carl
              B Hamilton som nu har strukit sig på talarlistan brukar säga,
              nämligen att man ska bara gå på lägsta pris, inte följa några
              kollektivavtalsliknande villkor eller inte ställa några andra
              krav? Jag undrar om Ann-Charlotte Hammar håller med Carl B Hamilton
              i den högerliberala synen.
            </seg>
          </u>
          <note type="speaker" n="2d172d5a">
            Anf. 113 ANN-CHARLOTTE HAMMAR JOHNSSON (M) replik:
          </note>
          <u who="ann-charlotte_hammar_johnsson_f36c1c" xml:id="i-2c7fadaf866a56d6-1" n="506ae534">
            <seg n="21db8149">
              Herr talman! Tack för frågorna, Monica Green!
            </seg>
            <seg n="c75cfe91">
              Krav kan ställas. Svar ja. Krav kan och ska man alltid ställa
              om det passar. Men de ska också utgå från den vara eller tjänst
              man beställer. Man kan inte bara säga att det ska vara miljökrav
              på det som beställs. Om det är bildäck eller en bil som ska beställas
              ska kraven utgå från dem. Man får börja med att titta på vad det
              är för en vara, produkt eller tjänst som ska användas. Sedan får
              man se bakåt och räkna ut vilka frågor som ska ställas.
            </seg>
            <seg n="97abc2aa">
              Det går att ställa många frågor. Jag tycker ibland att offentlig
              upphandling får en negativ betydelse i diskussionen. Det går att
              ställa många bra frågor, men det gäller att ställa dem på rätt
              sätt för att få det rätta svaret. Det går att ställa sociala,
              ekologiska och miljömässiga krav. Dessutom kommer det nu förslag
              som ska underlätta dessa frågor. Men frågorna ska inte ställas
              enbart för frågandets skull, vilket har varit ett problem. Det
              är något som man får titta på.
            </seg>
            <seg n="c69adb6c">
              Sedan var det frågan om djurhållningen i Sigtuna. Det finns ett
              fall där man menar att det inte går, vilket är ett problem för
              Sverige. Frågan drivs i EU. Ministern ska driva frågan om djurhållning.
              Samtidigt kan vi önska att vårt rättsväsen kan skicka några fall
              till EU-domstolen för att få dem klarlagda så att det inte ska
              vara så spretigt för dem som ska hantera kraven.
            </seg>
            <seg n="7442e838">
              Vidare var det frågan om kollektivavtal. Det finns inte kollektivavtal
              i resten av Europa. Det är en svensk företeelse. Vi kan ställa
              många krav som ingår i kollektivavtal, men vi får ställa kraven
              ungefär på det sätt som jag sade om de vita jobben. Det går att
              ställa krav på F-skattsedel och så vidare, men det går inte att
              ställa krav på kollektivavtal eftersom de bryter mot principen
              om offentlig upphandling. Då utestängs utländska företag, vilket
              jag inte tror att Monica Green vill. Vi ska ändå kunna tillåta
              oss själva att sälja våra varor och tjänster.
            </seg>
          </u>
          <note type="speaker" n="31eedec7">
            Anf. 114 MONICA GREEN (S) replik:
          </note>
          <u who="monica_green_fc276c" xml:id="i-ce09d4baad981dfc-2" n="0fd45be0">
            <seg n="fabf3608">
              Herr talman! Låt mig ställa frågan på följande sätt: Kan vi ställa
              krav på kollektivavtalsliknande villkor?
            </seg>
          </u>
          <note type="speaker" n="8a43c6a2">
            Anf. 115 ANN-CHARLOTTE HAMMAR JOHNSSON (M) replik:
          </note>
          <u who="ann-charlotte_hammar_johnsson_f36c1c" xml:id="i-2c7fadaf866a56d6-2" n="506ae534">
            <seg n="e338b4cb">
              Herr talman! Frågar Monica Green mig personligen? Detta är inte
              utrett.
            </seg>
            <seg n="79c4a513">
              Vad innebär kollektivavtalsliknande avtal? Låt mig själv tänka
              högt utan att ha detta förankrat på något vis. Då tänker jag att
              kollektivavtal är en svensk företeelse. Om jag representerade
              Konkurrensverket skulle jag tänka på om det finns en definition
              av begreppet kollektivavtalsliknande som kan fungera även i Danmark,
              Tyskland, Frankrike, Belgien och så vidare. Tiden får utvisa när
              den kommer upp på banan.
            </seg>
          </u>
          <note type="speaker" n="c96024a6">
            Anf. 116 ANNIKA LILLEMETS (MP):
          </note>
          <u who="annika_lillemets_0161f8" xml:id="i-90effc199fd1a7e0-1" n="daee71a7">
            <seg n="f859811f">
              Herr talman! Allt fler börjar få nog av att gemensamma medel
              läcker ut ur gemensam välfärd. Det finns som väntat ett starkt
              stöd hos allmänheten för att skattepengar ska gå till det de är
              avsedda för. Så är tyvärr inte alltid fallet. Människor upprörs,
              med rätta, av uppgifter om att en del av de pengar som skulle
              satsas på grundläggande samhällsservice som skolor och äldrevård
              läcker ur systemet och inte kommer barn och äldre till godo.
            </seg>
            <seg n="01eaff54">
              Skatteflykt är ett enormt globalt problem som slår allra hårdast
              mot världens fattigaste. Men även i rika länder märks effekten.
              Eftersom Sverige gått extremt långt i att tillåta vinstdrivande
              företag i vård, skola och omsorg, är skatteflykten ett påtagligt
              ekonomiskt problem i den gemensamt finansierade samhällsservicen.
            </seg>
            <seg n="f6eaae09">
              Det finns flera rapporter, från bland Tax Justice Network, som
              visar att en internationell superrik elit, både privatpersoner
              och företag, smusslar undan hisnande summor till världens skatteparadis.
              Det finns hur mycket material som helst för den som vill fördjupa
              sig i detta.
            </seg>
            <seg n="66ecce53">
              Problemet ökar i Sverige eftersom riskkapitalbolag med säte i
              skatteparadis i snabb takt tar över samhällsservice som skolor,
              sjukvård, äldreomsorg, apotek och bilbesiktning. Enligt en färsk
              rapport Välfärden är vinsten från Katalys, ett institut för facklig
              idéutveckling, omsatte privata bolag 70 miljarder kronor av skattepengarna
              i vård, skola och omsorg, en tredubbling jämfört med år 2000.
              Det är de privata företagen med vinstintresse som växer mest.
            </seg>
            <seg n="1a31bf33">
              Allt fler av företagen inom välfärdssektorn köps upp av riskkapitalbolag.
              Flertalet av de stora utförarbolagen inom vård, skola och omsorg
              i Sverige ägs av riskkapitalbolag med säte i något så kallat skatteparadis.
              Samtidigt som bolagen gör miljardvinster gör de allt för att undvika
              att betala skatt. Att begränsa dessa koncerners möjligheter att
              med olika metoder föra undan pengar från beskattning till så kallade
              skatteparadis är angeläget. Men det är svårt att med uppdaterad
              lagstiftning hålla jämna steg med dessa resursstarka och målmedvetna
              aktörer.
            </seg>
            <seg n="f2d1f012">
              Internationella initiativ till att stävja denna regelrätta plundring
              av våra samhällen har tagits, men urvattnats. Skatteparadis som
              tidigare fanns på OECD:s svarta lista har blivit vitlistade sedan
              de skrivit på ett antal bilaterala informationsutbytesavtal. Skattemyndigheterna
              har på så sätt fått en chans, om än liten, att tränga igenom skatteparadisens
              sekretess som döljer ekonomisk brottslighet, korruption och skatteflykt.
              Men än så länge är det bara en skrapning på ytan. För att få tillgång
              till information krävs att man kan bevisa misstanke om brott,
              vilket kan vara svårt just i brist på information. Därför behövs
              ett multilateralt avtal om automatiskt informationsutbyte, så
              att skatteparadisen verkligen tvingas lägga alla papper på bordet
              och informationen blir tillgänglig för alla.
            </seg>
            <seg n="c4a7f50a">
              Skärpta regler för räntesnurror, det vill säga koncerners sätt
              att trolla bort vinsten och därmed beskattning i Sverige genom
              höga avdragsgilla räntor på interna lån mellan företag i koncernen,
              räcker inte för att lösa problemet med skatteflykt via skatteparadisen.
              En annan populär metod är att via internprissättning manipulera
              bokföringen vid internhandel inom samma koncern för att på så
              sätt föra över vinsten obeskattad till skatteparadis.
            </seg>
            <seg n="deaa135b">
              Det här är ingen detaljfråga. Enligt OECD utgörs 60 procent av
              världshandeln av internhandel inom transnationella koncerner.
            </seg>
            <seg n="0a0aedee">
              Det är race to the bottom, alltså kapplöpning till botten, som
              pågår i dag och måste stoppas. Världens länder borde samarbeta
              i stället för att ägna sig åt skattekonkurrens som underminerar
              den ekonomiska basen för vår gemensamma välfärd.
            </seg>
            <seg n="236001f1">
              I väntan på globala överenskommelser som kan sätta stopp för
              skatteparadisen och skatteflykten tar aktiva medborgare och lokalpolitiker
              i olika länder saken i egna händer. I Helsingfors och flera norska
              kommuner har man tagit ställning för att motverka skatteparadis
              och att undvika samarbete med företag med kopplingar till skatteparadis.
              Efter en kampanj av aktiva medborgare har den norske finansministern
              Sigbjørn Johnsen lovat att införa krav på land-för-land-rapportering
              i Norge. Det innebär att företagen ska redovisa omsättning, vinst
              och hur mycket skatt som betalas i varje land där de har verksamhet
              i syfte att stävja skattefiffel och korruption.
            </seg>
            <seg n="801360b3">
              Ett antal franska regioner har beslutat att kräva av de banker
              man väljer att samarbeta med att de inte otillbörligt ska utnyttja
              skatteparadis. De valde också metoden att kräva land-för-land-rapportering.
            </seg>
            <seg n="646bca46">
              Växjö kommun är inne på samma spår. I mars i fjol fattade kommunfullmäktige
              beslut om att anbudsgivare vid upphandling ska vara beredda att
              redovisa en land-för-land-rapportering.
            </seg>
            <seg n="ecc07092">
              Kommunledningarna i Kalmar och Nybro kommuner har infört följande
              formulering i sina uppförandekoder för hållbar upphandling: Våra
              leverantörer får ej ha någon koppling till företag baserade i
              så kallade skatteparadis. Kommunledningen i Malmö har uttalat
              samma ambition.
            </seg>
            <seg n="02e279e8">
              Det här är viktiga ställningstaganden och relevanta, inte minst
              utifrån kommunallagens krav på god hushållning med skattemedel.
              Det är väl knappast god hushållning om en kommuns skattebetalare
              anlitar bolag som lever på skattemedel men själva gör allt för
              att undvika att betala skatt. Det är en dålig affär för skattebetalarna.
              Det finns ingen anledning att seriösa företag som gör rätt för
              sig och betalar skatt ska få konkurreras ut av skattesmitare som
              kan lägga ett lägre anbud.
            </seg>
            <seg n="d69509f8">
              Kommunledningarna i Kalmar, Nybro och Malmö är inte ensamma om
              sin uppfattning. 75 procent av kommunstyrelseordförande som deltog
              i en undersökning av tidningen Dagens Samhälle uppgav att de inte
              vill att riskkapitalbolag registrerade i skatteparadis ska få
              bedriva vård, skola och omsorg. Ändå ifrågasätts dessa kommuners
              beslut av jurister med hänvisning till lagen om offentlig upphandling
              och till det faktum att det internationellt saknas en entydig
              definition av skatteparadis. Kalmars uppförandekod granskas nu
              av Konkurrensverket. Enligt gällande lagstiftning går alltså företagens
              rättigheter före medborgarnas även när det är helt uppenbart att
              företagen ägnar sig åt skatteflykt.
            </seg>
            <seg n="f373119e">
              Finanskrisen, skuldkrisen och skattekrisen är ett resultat av
              politiska beslut om avreglering av bankernas kreditgivning och
              de finansiella marknaderna, av kapitalets fria rörlighet på den
              globala marknaden. Det krävs nya demokratiska beslut för att vända
              den destruktiva utveckling vi nu befinner oss i.
            </seg>
            <seg n="763d0caa">
              Finansmarknadsminister Peter Norman har nyligen sagt att han
              vill ha ökad kontroll av företag som etablerar sig i välfärdssektorn.
              Vad det innebär vet inte jag, men jag vill uppmana ministern och
              regeringen att inte nöja sig med det utan driva på för att de
              nya upphandlingsdirektiv man nu arbetar fram inom EU ska bli bra
              så att den nya lagen kommer att hjälpa kommuner och regioner som
              vill välja att upphandla från företag som gör rätt för sig i stället
              för att stjälpa dessa kommuner. Förslagen i den motion om upphandling
              som jag tillsammans med flera andra gröna ledamöter lämnade in
              och som behandlas i detta betänkande syftar just till att staten
              ska ta sitt ansvar för att underlätta sådana goda ansträngningar.
              De här förslagen är värda att beakta om man verkligen vill göra
              något för de kommuner som vill gå före, om man verkligen i första
              hand ser till allmänintresset i stället för resursstarka särintressen.
            </seg>
          </u>
          <note type="speaker" n="f4c3a102">
            Anf. 117 RICHARD JOMSHOF (SD):
          </note>
          <u who="richard_jomshof_aea762" xml:id="i-c1f2e7b1943c3392-0" n="a1a62a10">
            <seg n="16594564">
              Herr talman! Många svenskar får dagligen kött på sin tallrik
              från djur som slaktats med vad jag anser vara vedervärdiga metoder,
              tyvärr helt utan att de vet om det. Jag talar om importerat kött
              från djur som halal- och koscherslaktats, vilket innebär att djuren
              avlivats och avblodats helt utan bedövning. Eftersom det beklagligt
              nog verkar finnas en växande marknad för dessa produkter och därmed
              också ekonomiska incitament för tillvägagångssättet, och eftersom
              det är tillåtet i hela EU utom just i Sverige, börjar allt fler
              köttproducenter ute i Europa övergå till denna slaktmetod.
            </seg>
            <seg n="70e3ee2d">
              Sveriges Veterinärförbund beskriver bland annat slaktmetoden
              på följande sätt: För det första måste ett djur som inte är bedövat
              låsas eller hållas fast för att inte springa iväg när man skär
              halsen av det. Denna fixering är ofta mycket stressande och obehaglig.
              I många fall vänder man kor på rygg, vilket gör att djuret får
              starkt tryck mot lungor och blodkärl. För det andra är själva
              snittet smärtsamt. Det läggs genom hud, muskler, bindväv, luftstrupe,
              matstrupe och blodkärl. Efter att snittet lagts kommer sårytorna
              i kontakt med motstående ytor eller med olika inredningsdetaljer.
              Det ger upphov till kraftiga smärtimpulser .
            </seg>
            <seg n="671cd9a1">
              Sveriges Veterinärförbund skriver vidare att FVE, The Federation
              of Veterinarians of Europe, år 2002 enhälligt konstaterade att
              slakt av djur utan bedövning är oacceptabel under alla förhållanden
              och att otaliga vetenskapliga och praktiska studier har visat
              att slakt utan bedövning medför betydligt större risker för smärta
              och lidande hos djuren än slakt med bedövning.
            </seg>
            <seg n="062173e9">
              På Jordbruksverkets hemsida skriver man i sin tur att djur alltid
              ska bedövas före slakt eftersom de ska skyddas från vad man kallar
              onödigt lidande. Man skriver: Om djuret är vid medvetande kan
              smärta och stress utlösa kramp. Obedövad slakt är förenat med
              smärta för djuren. Det framgår av forskningen. Djuren är medvetna
              och känner smärtan längre innan de förlorar medvetandet än vad
              man tidigare trott.
            </seg>
            <seg n="8cd7d9f5">
              Därför är det, herr talman, mycket oroväckande att andelen kött
              från djur som slaktats med dessa båda slaktmetoder är växande.
              I en rapport från EU-kommissionen framkommer det att närmare 75
              procent av nötkreaturen inom EU dödas utan bedövning. I vissa
              medlemsländer är situationen än värre. Enligt en annan uppgift
              som jag hittade hos Eurogroup for animals slaktas exempelvis 90
              procent av alla får och lamm i Belgien utan bedövning. Det här
              är anmärkningsvärt. Jag tycker att det är skrämmande att man inte
              tar den här frågan på större allvar.
            </seg>
            <seg n="fde87b86">
              Då kan man ställa sig frågan hur man angriper problemet, för
              det är ett problem och ett växande problem. Det är uppenbart att
              vi inte kan förlita oss på EU i de här frågorna; den saken är
              säker. Här menar jag att Sverige måste visa framfötterna, annars
              är risken överhängande att denna slaktmetod snart också blir verklighet
              här i Sverige.
            </seg>
            <seg n="e5080ab1">
              Jag menar att den svenska regeringen måste inta en mycket starkare
              hållning gentemot EU i de här frågorna och helt enkelt kräva generella
              förbud för vad jag anser vara en mycket brutal form av slakt.
              Jag menar också att regeringen aktivt ska söka undantag i EU för
              att Sverige ska kunna förbjuda import av kött där man avviker
              från intentionerna i vår djurskyddslagstiftning.
            </seg>
            <seg n="6079c768">
              Kött från djur som avblodats utan bedövning ska också, innan
              Sverige fått till ett importförbund, märkas med en tydlig varningstext
              för att möjliggöra för konsumenterna att välja bort dessa produkter.
              Det är viktigt att konsumenterna får reda på vad det är för kött
              som ligger i köttdiskarna eller vad det är för kött som kan serveras
              på restaurangerna även här i Sverige, att det är kött från djur
              som helt enkelt plågats ihjäl.
            </seg>
            <seg n="69373c0e">
              Även frågan om märkning är en fråga som regeringen aktivt bör
              driva gentemot EU. Vi menar att Sveriges regering ska kräva att
              all mat som upphandlas via offentlig upphandling garanteras vara
              från djur som slaktats och avblodats efter bedövning. Man ska
              alltså bedöva djuret innan man slaktar det. Jag tycker att det
              är en självklarhet att detta ska kunna krävas vid offentlig upphandling.
            </seg>
            <seg n="e3fbcb3d">
              Sverige är en liten bubbla i EU när det gäller de här frågorna.
              Det spelar egentligen ingen roll vilka rapporter eller vilka länder
              man än tittar på för att se att det här är ett växande problem
              ute i EU.
            </seg>
            <seg n="6cf8951c">
              Vi måste visa framfötterna och visa att vi är bättre i de här
              frågorna. Och än så länge är vi det, även om jag märker att det
              finns ganska många företrädare för övriga partier som tyvärr inte
              riktigt verkar förstå hur stort problemet verkligen är.
            </seg>
            <seg n="e11c0cab">
              Jag menar att det är en fråga om ryggrad, herr talman. Jag och
              mitt parti har ryggrad i den här frågan, och jag önskar att också
              övriga partier ska kunna ha det.
            </seg>
          </u>
          <note type="speaker" n="b97e9ec9">
            Anf. 118 ANN-CHARLOTTE HAMMAR JOHNSSON (M) replik:
          </note>
          <u who="ann-charlotte_hammar_johnsson_f36c1c" xml:id="i-2c7fadaf866a56d6-3" n="506ae534">
            <seg n="02e2d0a5">
              Herr talman! Med anledning av påståendena vill jag ta upp att
              Sverige har i lag att vi ska bedöva våra djur, och vi driver frågan
              hårt i EU. EU har också ett generellt förbud mot detta. Men det
              finns undantag, av religiösa skäl, där detta har använts. Det
              har missutnyttjats, vilket man från svensk sida har sagt är oacceptabelt,
              precis som Richard Jomshof säger.
            </seg>
            <seg n="19930a36">
              Hela tiden driver Sverige detta kraftfullt och tar upp det på
              möten. I Sverige har vi sagt att vi ska ha den lagstiftning vi
              har för djurhållning, att djuren ska bedövas före slakt. Och det
              är fritt när vi nu är inne på det ämne som vi hanterar i dag,
              det vill säga offentlig upphandling att ställa krav när man tar
              in anbud. Det är alltså fullt möjligt att göra det, och jag anser
              att man absolut ska göra det.
            </seg>
          </u>
          <note type="speaker" n="328772c4">
            Anf. 119 RICHARD JOMSHOF (SD) replik:
          </note>
          <u who="richard_jomshof_aea762" xml:id="i-c1f2e7b1943c3392-1" n="a1a62a10">
            <seg n="92906353">
              Herr talman! Det gläder mig verkligen att Ann-Charlotte Hammar
              Johnsson tycker så.
            </seg>
            <seg n="61d9fb87">
              Man brukar tala om att det här är ett undantag ute i Europa.
              Problemet är att det är på väg att bli en regel, eftersom man
              tyvärr duckar alldeles för ofta när man diskuterar de religiösa
              kraven. Man vågar inte ta diskussionen och fajten, och det beklagar
              jag. Det är just därför som det blir mycket vanligare ute i Europa.
            </seg>
            <seg n="58a30e32">
              Vi ser att i land efter land är denna slaktmetod tyvärr den vanligaste.
              Slakterier väljer den helt enkelt därför att den är billigare.
              Man väljer den för att den är bekvämare. Det finns slakterier
              som tidigare har haft två slaktmetoder, en där man bedövar dem
              och en annan där man helt enkelt försöker gå de religiösa grupperna
              till mötes. Problemet är att man inser att det är dyrt att ha
              två olika slaktmetoder och då går över till slakt utan bedövning.
              Det är det vi ser ute i Europa nu. Den är mycket vanligt förekommande
              och är alltså på väg att slå ut den andra slakten. Det är ett
              jätteproblem.
            </seg>
            <seg n="34d189dd">
              Jag menar trots allt att regeringen inte har gjort tillräckligt
              mycket. Jag erkänner att Sverige har tagit upp frågan i EU, och
              det tycker jag är bra, men jag menar att vi dock kan göra det
              mycket bättre. Och vi måste våga erkänna att det är ett problem.
            </seg>
            <seg n="9804aa09">
              Du säger att det skulle vara en sorts undantag, men det är det
              inte. Det är tyvärr en regel nu för tiden. Det tidigare undantaget
              är tyvärr på väg att ta över fullständigt ute i Europa när det
              gäller vanlig slakt. Det är oerhört beklagligt.
            </seg>
            <seg n="897cec8e">
              Som jag nämnde i talarstolen har slakterier i vissa länder, bland
              annat Belgien, till nästan hundra procent gått över till slakt
              utan bedövning av får och lamm. Jag tycker att det är oerhört
              beklagligt.
            </seg>
          </u>
          <note type="speaker" n="5d58e308">
            Anf. 120 ANN-CHARLOTTE HAMMAR JOHNSSON (M) replik:
          </note>
          <u who="ann-charlotte_hammar_johnsson_f36c1c" xml:id="i-2c7fadaf866a56d6-4" n="506ae534">
            <seg n="9a3b2f4a">
              Herr talman! Jag kan inte motbevisa siffrorna. Jag har inte tittat
              på de här hemsidorna och vet inte vilka siffror som är riktiga
              och vilka som är oriktiga. Men detta är absolut ett ökat fenomen,
              vilket gör att regeringen sätter in krafttag.
            </seg>
            <seg n="1cc14a45">
              Den debatt som pågår om våra livsmedel, särskilt kött, kommer
              att påverka märkning och annat. Vi har också ställt krav på att
              det här köttet ska märkas.
            </seg>
            <seg n="d3439c4b">
              Vid offentliga upphandlingar behöver man inte göra de här valen,
              utan man kan göra andra val i stället. Valet är upp till de upphandlande
              myndigheterna. Sedan styr vi inte över dem, men jag förmodar att
              de själva tänker på hur de ska göra det.
            </seg>
          </u>
          <note type="speaker" n="d6c315b1">
            Anf. 121 RICHARD JOMSHOF (SD) replik:
          </note>
          <u who="richard_jomshof_aea762" xml:id="i-c1f2e7b1943c3392-2" n="a1a62a10">
            <seg n="4a2d2d41">
              Herr talman! Man kan verkligen hoppas att de tänker på det.
            </seg>
            <seg n="80711fcb">
              Problemet är att det tyvärr inte är något krav i kommunerna.
              Jag har mött det hos några av dina företrädare, inte alla. Det
              finns kommuner där ditt eget parti tar frågan på allvar, medan
              det finns andra kommuner där man inte gör det.
            </seg>
            <seg n="ec295e2c">
              Problemet inom Alliansen, i alla fall som jag ser det från min
              horisont, är att ni inte är överens. Det är till exempel sällan
              som jag möter kristdemokrater som verkar tycka att det här är
              ett problem, utan man vill verkligen låta de religiösa grupperna
              ha möjlighet till någon sorts särlagstiftning eller särrättigheter.
            </seg>
            <seg n="c891db7f">
              Jag anser att det är ett problem. EU, Sverige och framför allt
              djuren skulle må mycket bättre om man från regeringens sida tog
              ett samlat grepp om det här och också fick med Kristdemokraterna
              på vagnen. Det jag har tagit del av när jag har talat med kristdemokrater,
              även här i kammaren, är att de inte tar problemet på allvar.
            </seg>
            <seg n="6a294b88">
              Sedan erkänner jag att Sveriges regering i många avseenden har
              gått före och vågat ta upp frågor som andra länder i Europa inte
              tar upp, och det tycker jag är ett jättebra. Det måste jag våga
              erkänna, och det gör jag också. Men det kan bli betydligt bättre.
              Vi kan tala med en betydligt skarpare röst, och det vore jättebra
              om hela regeringen kunde tala med en och samma röst i de här frågorna.
            </seg>
            <seg n="84178680">
              Inte ens jag kan garantera att alla de siffror som jag har hittat
              på internet är sanna. Men man får ändå en bild, när man går in
              på hemsida efter hemsida och läser om det här, av att det är ett
              växande problem.
            </seg>
            <seg n="18c3e3c6">
              Det oroar mig att vanliga slakterier ute i Europa försvinner
              i en ganska snabb takt till förmån för de slakterier som erbjuder
              den här sortens, i mina ögon, vedervärdiga slaktmetod. Då hoppas
              jag att regeringen fortsätter att ställa krav och kanske ställer
              lite hårdare krav framöver.
            </seg>
          </u>
          <note n="a050878b">
            Överläggningen var härmed avslutad.
          </note>
          <note n="1b29bc5b">
            17 § En mer ändamålsenlig förvaltningsprocess
          </note>
          <note n="4fe4d536">
            Föredrogs
          </note>
          <note type="speaker" n="dcf24967">
            Anf. 122 AGNETA BÖRJESSON (MP):
          </note>
          <note n="8b0400e7">
            Herr talman! Kvällens avslutande debatt handlar om justitieutskottets
            betänkande nr 15 En mer ändamålsenlig förvaltningsprocess , som
            utgår från regeringens proposition med samma namn och ett antal
            motioner.
          </note>
          <u who="agneta_borjesson_f48f5d" xml:id="i-03a793d6b6400dd8-0" n="5dd35c0b" prev="i-7d72d4466e15ea68-0">
            <seg n="63999c84">
              Vi i Miljöpartiet står givetvis bakom våra yrkanden, och jag
              yrkar också bifall till båda de reservationer som Miljöpartiet
              har, nummer 1 och nummer 2.
            </seg>
            <seg n="e3695507">
              Syftet med ändringarna som föreslås är att bidra till en modernare
              och mer ändamålsenlig förvaltningsprocess. Tyngdpunkten i rättskipningen
              ska ligga så tidigt som möjligt i första instans. På det stora
              hela instämmer vi i att det behövs en sådan modernisering.
            </seg>
            <seg n="7abd1417">
              Ett antal måltyper ytterligare inleds i förvaltningsrätten i
              stället för i kammarrätten. Vidare föreslår regeringen att det
              införs tydligare grunder för att meddela prövningstillstånd i
              kammarrätten.
            </seg>
            <seg n="45006490">
              Man tar också bort lite gammalmodiga formkrav, såsom kraven på
              att överklaganden och ansökningar ska vara egenhändigt undertecknade
              och att ombud måste ge in fullmakt till domstolen. Vidare föreslås
              att ett ombud endast ska behöva styrka sin behörighet om rätten
              anser att det behövs.
            </seg>
            <seg n="a74c1c51">
              På ett större område tycker justitieutskottet annorlunda än regeringen,
              och det handlar om överklagandetider för socialförsäkringsmål
              och arbetslöshetsförsäkring. I stället föreslår utskottet riksdagen
              att tillkännage att regeringen ska återkomma med en konsekvensbeskrivning
              av hur enskilda påverkas av en kortare överklagandetid. Det är
              bra att göra ytterligare en genomlysning på detta område.
            </seg>
            <seg n="3e030dd7">
              Regeringen har fört fram att man tycker att det är dumt att ha
              olika långa överklagandetider. Detta har varit föremål för ett
              flertal utredningar bakåt i tiden. Man har vid flera tillfällen
              försökt lyfta fram frågan om att korta överklagandetiden för skatteärenden,
              men varje gång har man fått dra tillbaka sådana förslag. Här ligger
              tiden på två månader kvar.
            </seg>
            <seg n="0d2522b1">
              Så till våra reservationer. Reservation nr 1 behandlar nämndemän
              och det faktum att de i dag måste vara svenska medborgare. Texten
              i justitieutskottets betänkande refererar till Grundlagsutredningen
              som ansett att man behöver vara svensk medborgare för att vara
              domare i en svensk domstol. Det finns ett förlängt resonemang
              där man hävdar att nämndemän därför ska vara svenska medborgare.
            </seg>
            <seg n="93a60045">
              Jag menar att det är en viss skillnad på rollen som nämndeman
              och rollen som domare. Som nämndeman ska man både spegla befolkningen
              och kunna fälla utslag utifrån juridiska resonemang.
            </seg>
            <seg n="5cfd12d8">
              Nämndemän utses av de politiska partierna på lokal och regional
              nivå. Men för att kandidera till kommunfullmäktige eller landstingsfullmäktige
              ställs inte kravet på svenskt medborgarskap. Jag menar därför
              att det är helt otidsenligt och ologiskt att valbarhetskraven
              ska vara högre för en nämndeman än för den som väljs till kommunstyrelseordförande
              eller landstingsstyrelseordförande.
            </seg>
            <seg n="043a4d4d">
              Även om jag är medveten om att hela nämndemannasystemet är under
              utredning tycker jag att det är en så principiellt viktig fråga
              att jag yrkar på detta.
            </seg>
            <seg n="b521e620">
              När det gäller vår andra reservation om prövningstillstånd i
              migrationsmål tycker jag att man kunde kommit längre från regeringens
              sida. Här kunde bristerna ha tydliggjorts i att man inte har samma
              rättsskydd som andra som begär prövningstillstånd. Det vore därför
              rimligt att prövningstillståndsgrunderna harmoniserades mer mellan
              förvaltningsprocesslagen och utlänningslagen.
            </seg>
          </u>
          <note n="db19090f">
            Dessutom föreslås att det införs partiellt prövningstillstånd
            i kammarrätten och i Migrationsöverdomstolen, att grunderna för
            att meddela prövningstillstånd i kammarrätten förtydligas och
            att möjligheterna till sådant prövningstillstånd i Högsta förvaltningsdomstolen
            utökas. Detta ska träda i kraft i sommar, i juli 2013.
          </note>
          <note type="speaker" n="6ca5cee4">
            Anf. 123 MATTIAS JONSSON (S):
          </note>
          <u who="mattias_jonsson_d09d86" xml:id="i-0540626458fc49fa-0" n="9643d42b" next="i-6c27e6f97a0fef93-0">
            <seg n="3147c69f">
              Herr talman! Agneta Börjesson har redogjort för en del av betänkandet
              som vi socialdemokrater ställer oss bakom. Det handlar som sagt
              om en mer ändamålsenlig förvaltningsprocess.
            </seg>
            <seg n="faec476a">
              Låt mig göra några nedslag i betänkandet. Riksdagen har att anta
              förslaget om att flytta ytterligare måltyper från kammarrätterna
              till förvaltningsrätterna och förslaget om tydligare grunder för
              att meddela prövningstillstånd i kammarrätten.
            </seg>
          </u>
          <note n="36b9c0b4">
            Vidare, som exempel, föreslår propositionen att beslut av en
            arbetslöshetskassa enligt lagen om arbetslöshetsförsäkring ska
            överklagas till den förvaltningsrätt där den enskilde var folkbokförd
            vid tidpunkten för beslutet. Om den enskilde inte var folkbokförd
            i Sverige ska beslutet överklagas till den förvaltningsrätt inom
            vars domkrets det första beslutet fattades.
          </note>
          <u who="mattias_jonsson_d09d86" xml:id="i-6c27e6f97a0fef93-0" n="9643d42b" prev="i-0540626458fc49fa-0">
            <seg n="5400399d">
              Det föreslås även införande av en möjlighet att meddela ett partiellt
              prövningstillstånd i kammarrätt. Syftet är att kammarrättens överprövning
              ska kunna fokusera på en viss del av överklagandet och inte som
              i dag behöva meddela prövningstillstånd för hela överklagandet.
              En förutsättning för att kunna meddela partiellt prövningstillstånd
              är att utgången i den delen inte kan påverka det överklagade beslutet
              i övrigt.
            </seg>
            <seg n="e71234be">
              Riksdagen har vidare att anta förslaget som syftar till att skapa
              en mer flexibel och effektiv process, bland annat genom ändringar
              i bestämmelserna om överlämnande av mål från en obehörig domstol
              och om behörighetskrav för ombud och biträden och genom att kravet
              på undertecknande av ansökningar och överklaganden av enskilda
              parter tas bort.
            </seg>
            <seg n="6382cfaf">
              Det var några korta nedslag.
            </seg>
            <seg n="3356795a">
              Så över till en lite mer intressant del: När propositionen landade
              på justitieutskottets bord kunde vi snabbt konstatera att regeringen
              föreslog en annan förändring som nu inte är föremål för beslut
              i kammaren. I dag har man möjlighet att överklaga mål som rör
              arbetslöshetsförsäkringen och socialförsäkringsmål i två månader,
              men regeringen föreslår att det ska ändras till tre veckor. Om
              detta skulle bli verklighet tror vi att det skulle få stora konsekvenser.
            </seg>
            <seg n="39ee04e3">
              Om argumentationslinjen är att det är lång handläggningstid i
              domstolarna är det nog mer rätt väg att se till att fördela resurserna
              till domstolarna bättre och öka effektiviseringen, inte att slå
              mot dem som är sjuka och arbetslösa.
            </seg>
            <seg n="48b40c16">
              Går man den väg som regeringen pekar på, från två månader till
              tre veckor, är risken stor att de som vill överklaga inte har
              chans att komma in med det underlag som krävs för att få frågan
              prövad.
            </seg>
            <seg n="77343e00">
              Därför skrev vi socialdemokrater en motion där vi pekade på den
              oro som jag just beskrev. Vi vill från regeringen ha en konsekvensbeskrivning
              av de föreslagna förändringarna. Motionen fick i utskottet stöd
              av Miljöpartiet och Vänsterpartiet, och under mötet anslöt sig
              även Sverigedemokraterna.
            </seg>
            <seg n="f6b0d32f">
              Efter mötet kunde man läsa i Expressen att Krister Hammarbergh
              från Moderaterna menar att detta är viktigt för att snabba upp
              och förbättra processen och korta handläggningstiderna. Han sade
              också att Socialdemokraterna bör fundera på hur nära de ska stå
              Sverigedemokraterna och att Sverigedemokraterna hoppar från tuva
              till tuva; de skriver en motion själva och överger den sedan.
            </seg>
            <seg n="ac289043">
              Anklagelsen att det finns ett samarbete mellan Socialdemokraterna
              och Sverigedemokraterna stämmer inte. Vi blir ofta anklagade för
              högt tonläge här i kammaren. Att tala om högt tonläge är väl ett
              gott exempel på ett rejält övertramp.
            </seg>
            <seg n="c641a2c7">
              Det tog bara ett par dagar från artikeln till dess att hela Alliansen
              ställde sig bakom vår motion om att skicka tillbaka frågan till
              regeringen om att pröva vilka konsekvenser en förändring från
              två månader till tre veckor skulle kunna få. Nu har vi en riksdag
              som är enig om ett skarpt beslut. Det är unikt. Det är sällan
              det sker att riksdagen så entydigt går emot regeringen. Man kan
              fundera på hur samordningen är. Man kan också fundera på uttrycket
              i Expressen om att hoppa från tuva till tuva. Tuvorna står uppenbarligen
              ganska tätt hos Alliansen.
            </seg>
            <seg n="3c7c3a04">
              Jag tror att det är en medveten politik. Det är den politik som
              har förts i sex år, nämligen att slå mot sjuka och arbetslösa
              så fort man kan. Det är samma politik som går in även på det här
              utskottets område.
            </seg>
            <seg n="348d137a">
              Det är bra att vi står eniga, och det är bra att riksdagen säger
              ifrån. Vi väntar på att regeringen återkommer med en analys av
              vilka konsekvenser detta kan få.
            </seg>
          </u>
          <note n="004b25be">
            Riksdagen har även att anta förslaget om nya forumregler för
            mål om arbetslöshetsförsäkringen.
          </note>
          <note n="f5e6eac1">
            Jag yrkar bifall till förslaget i betänkandet.
          </note>
          <note type="speaker" n="08067ebd">
            Anf. 124 JAN R ANDERSSON (M):
          </note>
          <u who="unknown" xml:id="i-4f54708dfa58c1a3-3" n="eaab7c2b">
            <seg n="3bd2dff2">
              Herr talman! Sverige har ett väl fungerande rättsväsen. Det innebär
              att svenskarna i grunden litar på domstolarna och på att man ska
              få en rättvis bedömning. Det innebär att det i våra domstolar
              inte förekommer korruption i någon större utsträckning. Det innebär
              också att makten i myndigheter och domstolar utövas med stor öppenhet.
              Det är givetvis bra och något som vi ska vara stolta över.
            </seg>
            <seg n="c6696717">
              Sedan några år rankas hur väl rättsstater i hela världen fungerar
              av organisationen the World Justice Project. I deras årliga index
              sammanställs 400 variabler till 48 indikatorer inom nio olika
              områden som sedan rankas. I den senaste rankningen placerade sig
              Sverige på första plats på fyra områden av nio. Samtidigt förbättrade
              sig Sverige på tre områden från året innan. Vi har all anledning
              att vara stolta över vårt rättsväsen.
            </seg>
            <seg n="acc610fd">
              Även om vi i och med detta skulle kunna säga att vi har världens
              jämförelsevis bästa rättssystem innebär det inte att det inte
              finns brister, och det innebär inte att det inte finns förbättringspotential.
              Flera av de indikatorer som redovisas i den internationella jämförelsen
              är inte enbart hedrande. Det finns fortfarande mycket kvar att
              göra. Det är därför vi har den proposition som vi diskuterar i
              dag.
            </seg>
            <seg n="90119cc5">
              I den internationella jämförelsen och utblicken över rättssystem
              finns det vissa områden där man inte tycker att vi är speciellt
              bra. Den största kritiken mot Sverige gäller väntetiden innan
              man får sitt mål behandlat. Tiden från det att ett ärende inkommer
              till dess att man når ett avgörande är alldeles för lång. Man
              konstaterar också att människor blir drabbade på grund av att
              tiden fram till ett avgörande många gånger blir alltför lång.
            </seg>
            <seg n="c5e35f48">
              Det är framför allt förvaltningsdomstolarna i Sverige som inte
              klarar av sina uppdrag. De dröjer för länge med att komma till
              ett avgörande. Flera förvaltningsrätter har också fått kritik
              av Justitieombudsmannen för att handläggningstiderna har varit
              för långa; det är inte acceptabelt.
            </seg>
            <seg n="4e10e49a">
              För den som måste vänta ett helt år för att få veta vilken inkomstersättning
              man är berättigad till är det en ocean av osäkerhet. Likadant
              är det för den som vill bygga ett hus eller skapa en företagsfastighet
              eller för den som överklagar ett kommunalt beslut. När det drar
              ut på tiden händer något.
            </seg>
            <seg n="3b8d824b">
              Exemplen är många, men alla har det gemensamt att människor under
              lång tid sätts i en form av karens där ingenting blir gjort och
              företagsamhet och andra mänskliga värden förtvinar.
            </seg>
            <seg n="8294a8bb">
              När det gäller omloppstiderna i de svenska domstolarna är det
              förvaltningsrätterna som har svårast att nå upp till målsättningen.
              Regeringens mål är att dessa fall i genomsnitt ska avgöras inom
              sex månader, men de tar i dag åtta och en halv månad. Därför är
              de åtgärder som vi i dag kommer att besluta om viktiga.
            </seg>
            <seg n="344cda2b">
              Trots den här mörka bilden har stora förbättringar skett. De
              senaste två åren har antalet avgjorda ärenden ökat med 15 procent
              i våra förvaltningsdomstolar. Överbalansen har minskat från 45
              till 33 procent. Det tycker jag visar att alliansregeringen tar
              dessa frågor på största allvar.
            </seg>
            <seg n="0089bd7d">
              Vad vill vi då göra? Vi resonerar inledningsvis om att tyngdpunkten
              i rättskipningen ska ligga i första rättsinstans; det är viktigt
              att poängtera. Därför föreslår vi i betänkandet att ytterligare
              måltyper flyttas från kammarrätter till förvaltningsrätter. Av
              samma anledning föreslår vi också tydligare grunder för att meddela
              prövningstillstånd i kammarrätten.
            </seg>
            <seg n="9b3f5273">
              Vi förenklar överklagandeproceduren och ger även möjlighet till
              kammarrätten att fortsätta handläggningen även om en ledamot får
              förhinder. Vi förkortar överklagandetiden för vissa måltyper för
              att få en snabbare process.
            </seg>
            <seg n="ab9d5ab4">
              För att stärka rättssäkerheten utökar vi möjligheten att bevilja
              partiellt prövningstillstånd. För exempelvis migrationsdomstolar
              har denna möjlighet inte funnits tidigare.
            </seg>
            <seg n="4adc274a">
              Ytterligare åtgärder som syftar till att korta handläggningstiderna
              kan komma att övervägas. För att vi ska få en bättre bild av de
              positiva och negativa konsekvenserna av detta vill vi återkomma
              till kammaren när vi har tagit del av det nya underlag som ska
              beredas av Regeringskansliet.
            </seg>
          </u>
          <note n="8328d65a">
            Med detta, herr talman, yrkar jag bifall till förslaget i justitieutskottets
            betänkande och avslag på reservationerna.
          </note>
          <note type="speaker" n="427d054d">
            Anf. 125 JOHAN LINANDER (C):
          </note>
          <u who="johan_linander_d5de22" xml:id="i-fce008c988566259-0" n="b5c48731">
            <seg n="8d721305">
              Herr talman! Jag ska säga något om de reservationer som Miljöpartiet
              har och som innehåller felaktiga jämförelser.
            </seg>
            <seg n="8b621522">
              I den första reservationen jämför Miljöpartiet ett nämndemannauppdrag
              med att ha ett kommunalt uppdrag. Visst blir man vald av kommunfullmäktige
              till tingsrätten. Men det är inget kommunalt uppdrag. Som Agneta
              Börjesson skriver i reservationen jämställs nämndemännen med domare.
              De är en mer relevant jämförelse. Domare måste också vara svenska
              medborgare. Hela nämndemannasystemet utreds ju för närvarande.
            </seg>
            <seg n="c3f53beb">
              I den andra reservationen gör man också en felaktig jämförelse
              när man jämför vad som krävs för att få prövningstillstånd från
              migrationsdomstol till migrationsöverdomstol med vad som krävs
              för att få prövningstillstånd från förvaltningsdomstol till kammarrätt.
              Det är en märklig jämförelse. Migrationsöverdomstolen är ju den
              högsta instansen. Om man ska göra en jämförelse borde det gälla
              vad som krävs för ett prövningstillstånd till Högsta förvaltningsdomstolen
              som är högsta instans när det gäller mål som går genom förvaltningsdomstol
              och kammarrätt.
            </seg>
            <seg n="0730572e">
              Jag ska också säga något om förslaget om förkortade överklagandetider.
            </seg>
            <seg n="3073d43d">
              Som i många fall finns det uppsidor och nedsidor. Vi har fått
              höra av Mattias Jonsson vad som skulle vara nackdelen med förkortade
              överklagandetider. Men det finns också fördelar. Att ha en enhetlig
              ordning kanske inte är det viktigaste argumentet, men det minskar
              definitivt risken för misstag. Som det är nu är det en viss överklagandetid
              om ett beslut om personlig assistans har fattats av en kommun.
              Om samma sorts beslut har fattats av Försäkringskassan är det
              en annan överklagandetid. Det är inte alldeles enkelt för vanliga
              medborgare att hålla reda på. Att ha en enhetlig tid kan därför
              vara viktigt.
            </seg>
            <seg n="6f62a597">
              Ju längre överklagandetiderna är desto längre tid tar det innan
              processen är färdig.
            </seg>
            <seg n="202a3721">
              Detta handlar ofta om människors försörjning, vilket Försäkringskassan
              också har framhållit i sitt remissyttrande, och att de faktiskt
              ska få ett beslut för att det hela ska klarläggas och de kanske
              ska få pengar utbetalda. Med längre överklagandetider tar det
              längre tid innan processen är klar. Det gäller både om man i första
              instans har fått ett beslut som är till ens nackdel eller ett
              beslut som är till ens fördel.
            </seg>
            <seg n="fb89d269">
              Det finns alltså positiva och negativa sidor med de flesta beslut.
            </seg>
            <seg n="cbc79250">
              Efter en motion från Socialdemokraterna såg vi att det kanske
              behövs ytterligare en utredning. Regeringen ska titta närmare
              på detta innan den återkommer.
            </seg>
            <seg n="a0e4eba1">
              Man kan spekulera fram och tillbaka. Men dagens spekulationer
              kanske var av det märkligare slaget.
            </seg>
            <seg n="8c54f4e5">
              Men vi vill fatta välgrundade beslut. Det är det viktiga för
              oss. För oss är politiken inte ett taktiskt spel. Vi tar ansvar
              för Sverige, och vi spelar inget spel.
            </seg>
          </u>
          <note type="speaker" n="909983bd">
            Anf. 126 AGNETA BÖRJESSON (MP) replik:
          </note>
          <u who="agneta_borjesson_f48f5d" xml:id="i-c4b99430249e5e11-0" n="5dd35c0b">
            <seg n="3c5a12bc">
              Herr talman! Jag måste säga att jag inte riktigt hängde med i
              Johan Linanders anförande.
            </seg>
            <seg n="13e871b6">
              Jag vet att det pågår en översyn när det gäller nämndemän. Men
              i min värld ska nämndemännen dels vara domare, dels vara folkets
              röst. De ska bland annat vara det sunda förnuft som ska finnas
              när lagstiftningen inte riktigt räcker till. Jag tror att det
              är ganska viktigt att man har jurister som kan lämna sin syn på
              lagstiftningen. Sedan finns nämndemännen för ett snäpp till. Då
              handlar det om att dessa personer ska vara en spegling av det
              svenska folket. Och det svenska folket består i dag inte enbart
              av människor med svenskt medborgarskap. Jag tror att man behöver
              vara medveten om att det där finns människor som ser ut ungefär
              som de som finns på kommunfullmäktigelistan, på landstingsfullmäktigelistan
              och på en hel del andra ställen.
            </seg>
            <seg n="7c641080">
              I dagsläget kan man säga att nämndemännen inte riktigt ser ut
              som människor gör mest eftersom de oftast är betydligt äldre.
              Det finns mycket att säga om det.
            </seg>
            <seg n="872a4142">
              Men det som vi redan i dagsläget skulle kunna slå fast är att
              denna idé om att de ska vara svenska medborgare är ganska otidsenlig
              i en globaliserad värld.
            </seg>
            <seg n="eb19f591">
              Jag ska kortfattat säga något om detta med enhetlig tid. Jag
              tog upp frågan om skattemål. Det handlar nog om att man behöver
              inse att olika mål kräver olika tid. Där tror jag att det är mycket
              bra att vi nu i ett enigt utskott skickar tillbaka frågan för
              att få den genomlyst en gång till.
            </seg>
          </u>
          <note type="speaker" n="5f1db555">
            Anf. 127 JOHAN LINANDER (C) replik:
          </note>
          <u who="johan_linander_d5de22" xml:id="i-fce008c988566259-1" n="b5c48731">
            <seg n="38007333">
              Herr talman! Jag skulle kunna säga något roligt om att nämndemännen
              ska ha sunt förnuft. Det hoppas jag faktiskt att domarna också
              har. När det gäller vem som ska följa lagar och tolka lagar är
              det klart att nämndemännen inte ska göra någonting annat än det
              som står i lagarna. Annars vore det en mycket rättsosäker process.
            </seg>
            <seg n="23de1961">
              Jag är lite orolig. Vi har i Nämndemannautredningen, eller i
              den referensgrupp som bland andra jag sitter med i och där Miljöpartiet
              också har en representant, diskuterat hur man ska se på nämndemannauppdraget.
              Jag tror att det är farligt om man sitter ute i partierna och
              ser på nämndemannauppdraget som någonting som man väljer bland
              andra saker och att någon säger: Ska du sitta i socialnämnden
              eller kanske i tekniska nämnden, eller ska du sitta som nämndeman?
              Det är någonting helt annat att vara statens företrädare som nämndeman
              i en domstol. Där tolkas lagarna som är stiftade av Sveriges riksdag.
            </seg>
            <seg n="9d5d7828">
              För övrigt måste även vi riksdagsledamöter vara svenska medborgare.
              Miljöpartiet kanske vill ändra även på vem som ska vara valbar
              till Sveriges riksdag. Men jag tycker att en typisk sak som följer
              med medborgarskapet är att man har rätt att rösta till beslutande
              församling. Det är vi som stiftar lagarna, och lagarna ska tolkas
              och användas i domstolarna. Då tycker jag att det är logiskt att
              de som sitter där nämndemännen och domarna ska vara svenska medborgare.
              Nämndemännen är faktiskt domare också. De är inte någonting annat.
              Samma jävsregler gäller för en nämndeman som för en domare. Det
              har vi diskuterat för inte så länge sedan. Därför är det också
              viktigt att samma regler i övrigt gäller för nämndemän och för
              domare.
            </seg>
          </u>
          <note type="speaker" n="4605e9f1">
            Anf. 128 AGNETA BÖRJESSON (MP) replik:
          </note>
          <u who="agneta_borjesson_f48f5d" xml:id="i-c4b99430249e5e11-1" n="5dd35c0b">
            <seg n="8e9753fe">
              Herr talman! Det är helt tydligt att Johan Linander och jag inte
              kommer att bli överens i denna fråga.
            </seg>
            <seg n="956c3446">
              Johan Linander talar om rätten att rösta i beslutande församlingar.
              I de beslutande församlingarna på kommunal och landstingskommunal
              nivå, där nämndemännen utses, behöver man inte vara svensk medborgare.
              För mig är det den springande punkten, och där handlar det om
              att bo i kommunen.
            </seg>
          </u>
          <note type="speaker" n="d0b2eae0">
            Anf. 129 JOHAN LINANDER (C) replik:
          </note>
          <u who="johan_linander_d5de22" xml:id="i-fce008c988566259-2" n="b5c48731">
            <seg n="a4ed262c">
              Herr talman! Men nu är det inte några kommunala beslut som ska
              tolkas i domstolarna utan det är just lagarna som Sveriges riksdag
              har stiftat. Och för att vara valbar till riksdagen och för att
              rösta till riksdagen måste man vara svensk medborgare.
            </seg>
            <seg n="a63c2901">
              Men jag stänger inga dörrar, och vi ska ha denna diskussion i
              Nämndemannautredningen också. Det är fullt möjligt att jag kommer
              överens med Miljöpartiets representant där i stället. Sedan får
              vi se vad vi kommer fram till.
            </seg>
            <seg n="bb9e608a">
              Men att ge ett tillkännagivande om detta precis när den utredning
              som ska titta på detta pågår känns lite bakvänt. Men det är fritt
              för Miljöpartiet att agera så.
            </seg>
          </u>
          <note type="speaker" n="39027388">
            Anf. 130 MATTIAS JONSSON (S):
          </note>
          <u who="mattias_jonsson_d09d86" xml:id="i-18bf145af0408b6f-0" n="9643d42b">
            <seg n="8f24bcc2">
              Herr talman! Jag kunde inte låta bli att begära ordet en gång
              till eftersom jag blev lite förvånad över Johan Linanders påstående
              om det taktiska spelet. Jag förstår faktiskt inte riktigt vad
              han syftar på. Det kan inte vara så att det är ett taktiskt spel
              att vi hävdar att detta kan få stora konsekvenser för enskilda
              för att de inte hinner lämna in exempelvis sina läkarintyg på
              grund av att det är för kort tid. Det kan inte vara ett taktiskt
              spel när ni själva i dag ställer er bakom den motion som vi har
              skrivit om att detta behöver ses över för att man ska få reda
              på vilka konsekvenser detta kan få.
            </seg>
            <seg n="c56003b3">
              Ytterst handlar detta faktiskt om rättssäkerheten, alltså om
              att alla ska få möjlighet att hinna med att driva sitt mål, om
              det skulle vara på det viset.
            </seg>
            <seg n="0e753357">
              Någonting som faktiskt är taktiskt spel är det som jag tog upp
              här i talarstolen om att man i ena stunden frågar hur nära vi
              står SD för att ett par dagar efteråt ställa sig bakom samma motion.
            </seg>
            <seg n="75b76ff3">
              Någonting som i så fall är ett taktiskt spel är att Johan Linander
              twittrar dagen efter utskottsmötet och skriver ned vår motion.
              Sedan sägs att LO står bakom regeringens förslag. Det får man
              sedan gå ut och ändra till att LO i stället var starkt kritiskt
              till regeringens förslag med de minskade tiderna från två månader
              till tre veckor. Det är väl i så fall någonting som är av karaktären
              taktiska skäl.
            </seg>
            <seg n="7a5e0d2a">
              Du får gärna svara på det, Johan Linander.
            </seg>
          </u>
          <note type="speaker" n="7e27c8fb">
            Anf. 131 JOHAN LINANDER (C) replik:
          </note>
          <u who="johan_linander_d5de22" xml:id="i-fce008c988566259-3" n="b5c48731">
            <seg n="239928a7">
              Herr talman! Det som jag sade om taktiskt spel handlade inte
              om varför vi ska minska tiderna utan om Mattias Jonssons spekulationer
              om varför vi hade gått med på att se över detta en gång till.
              Det handlar om att fatta bra beslut. Det kan faktiskt vara så
              att till och med Socialdemokraterna kommer med några goda tankar
              ibland, och vi kan lyssna på dem också. Mer taktiskt spel än så
              är det inte från vår sida.
            </seg>
            <seg n="2972759d">
              När det gäller vad jag twittrade om LO kan man säga båda sakerna.
              Mattias Jonsson har rätt i att LO som sådant var kritiskt. Men
              LO och deras förbund har också ett antal a-kassor som ingår i
              en samarbetsorganisation som tyckte att detta förslag var ganska
              bra.
            </seg>
            <seg n="780a87f5">
              Det är så lätt att vara i opposition och vara kritisk och negativ.
              Det skulle vara mer intressant att höra vad Socialdemokraterna
              vill göra för att förkorta handläggningstiderna så att denna typ
              av mål kan avgöras snabbare. Det är viktigt för människor som
              väntar på ett klargörande om huruvida de har rätt till pengarna
              eller inte. Det handlar om att få klarhet i det så snabbt som
              möjligt det kan handla om deras försörjning. Vad vill Socialdemokraterna
              göra för att förkorta handläggningstiden?
            </seg>
          </u>
          <note type="speaker" n="73afe085">
            Anf. 132 MATTIAS JONSSON (S) replik:
          </note>
          <u who="mattias_jonsson_d09d86" xml:id="i-18bf145af0408b6f-1" n="9643d42b">
            <seg n="d31cf32f">
              Herr talman! Det var ett intressant klargörande, att a-kassorna
              inte skulle vara negativa till den förändring regeringen föreslår.
              Du får gärna plocka fram deras svar om detta. LO:s rättsskydd
              har nämligen varit oerhört tydliga med att detta kan få stora
              konsekvenser för den enskilde.
            </seg>
            <seg n="722f721e">
              Anledningen till att jag pekar på detta är inte att det är i
              bara denna fråga just arbetslösa och sjuka får ta den stora konsekvensen
              när man antingen vill spara pengar eller när det är någonting
              som inte fungerar. Det har varit så under sex år man drar ned
              ersättningarna för arbetslösa och sjuka.
            </seg>
            <seg n="d3e9e286">
              Möjligheten här skulle kunna innebära att man inte får chansen
              att hinna med att överklaga om ett beslut har blivit fel. Man
              får inte möjlighet att driva ett mål. Det är ganska allvarligt.
              Om det nu också är så att man tycker att det kan finnas en poäng
              i att se över detta och få en konsekvensbeskrivning av på vilket
              sätt detta skulle kunna slå, varför då gå ut direkt efter utskottsmöte
              och peka på att LO ställer sig bakom? Sedan samarbetar ni med
              Sverigedemokraterna och hoppar från tuva till tuva, som din kollega
              i Alliansen påstår.
            </seg>
            <seg n="8b4305f3">
              Då är det väl smartare att se över de förslag vi har, resonera
              om dem och i så fall ställa sig bakom. Det verkar dock vara ett
              stressat läge hos allianspartierna nuförtiden.
            </seg>
          </u>
          <note type="speaker" n="f83dce17">
            Anf. 133 JOHAN LINANDER (C) replik:
          </note>
          <u who="johan_linander_d5de22" xml:id="i-fce008c988566259-4" n="b5c48731">
            <seg n="127d663a">
              Herr talman! Jag känner mig inte det minsta stressad. Det kanske
              är så att det räcker med 140 tecken på Twitter för att förklara
              Socialdemokraternas politik, men själv tycker jag inte att det
              är en särskilt bra debattarena för att kunna förklara svåra och
              ofta komplicerade sammanhang.
            </seg>
            <seg n="c3c82778">
              Ett av dessa sammanhang är att det vore bra om handläggningstiderna
              kom ned så att människor som behöver få pengarna får klarhet i
              om de har rätt till dem så snabbt som möjligt i denna typ av mål.
              Jag konstaterar dock att ni i Socialdemokraterna inte har ett
              enda svar på vad ni vill göra för att få ned handläggningstiderna.
              Vi lägger fram förslag, och ni kritiserar och kommer inte med
              något eget. Det är i och för sig socialdemokratisk politik vi
              känner igen sedan Håkan Juholt tog över partiledarskapet.
            </seg>
            <seg n="9e883297">
              När vi ska prata om att hinna överklaga måste vi också komma
              ihåg att man om man lämnar in ett överklagande sedan har rätt
              att komma in med förtydliganden och tillägg till överklagandet.
              Det är alltså inte så att tiden går ut direkt. Om vi tar exemplet
              med personlig assistans: Är det en kommun som har fattat beslutet
              har man en viss överklagandetid, och då ska man hinna med det.
              Är det Försäkringskassan som har fattat samma beslut har man dock
              en längre överklagandetid, och då skulle man alltså inte hinna
              med att överklaga på de tre veckorna. Detta är inte alldeles logiskt.
              Det är faktiskt väldigt svårt att förklara varför det är olika
              överklagandetider.
            </seg>
            <seg n="5c155796">
              I så fall vore det mer logiskt att som Mattias Jonsson föreslog
              utöka tiderna, men det vore definitivt inte bra för de människor
              som behöver få snabba besked och snabba handläggningstider. Socialdemokraterna
              har dock som sagt inget svar på detta. De klarar bara av att kritisera.
            </seg>
          </u>
          <note type="speaker" n="54b747b7">
            Anf. 134 MATTIAS JONSSON (S) replik:
          </note>
          <u who="mattias_jonsson_d09d86" xml:id="i-18bf145af0408b6f-2" n="9643d42b">
            <seg n="353c1594">
              Herr talman! Det är inte bara vad gäller socialförsäkringsmål
              och a-kassemål som ledtiderna hos domstolarna är för långa; det
              finns flera andra exempel där de också är för långa. Domstolsverket
              har dessutom ganska stort fokus på detta. Några klarar man av,
              och några klarar man inte av.
            </seg>
            <seg n="0cd8eb00">
              Det regeringen föreslår menar jag dock inte är unikt. Det har
              nämligen varit så på punkt efter punkt: Man slår på dem som är
              arbetslösa och sjuka i stället för att gå in och se över hur organisationen
              ser ut och hur man kan få det effektivare är det så att man behöver
              lägga om arbetssättet, eller behöver man skjuta till ytterligare
              pengar? Detta gör man dock inte, och man föreslår det inte.
            </seg>
            <seg n="e549da2c">
              Man föreslår i stället möjligheten att gå från två månader till
              tre veckor, och det skulle korta ned handläggningstiderna. Det
              skulle med stor risk innebära att färre personer får chansen att
              överklaga. Det är detta vi är oroliga för, och det är det vi vill
              se en konsekvens av. Den konsekvensen hade regeringen nämligen
              inte utrett, och det har ni själva ställt er bakom. Ni säger också
              det. Det kan vara bra att få tillbaka det. Det kan vara bra att
              tänka igenom det en gång till.
            </seg>
            <seg n="2a17ee36">
              Angående hur man ska göra i stället säger vi att detta är fel
              väg att gå och att det är fel fokus. Sedan får vi se hur konsekvensen
              sedan ser ut.
            </seg>
          </u>
          <note n="a050878b">
            Överläggningen var härmed avslutad.
          </note>
          <note n="6a2a78d2">
            18 § Bordläggning
          </note>
          <note n="c0cfb346">
            Anmäldes och bordlades
          </note>
          <note n="194527a2">
            19 § Anmälan om interpellationer
          </note>
          <note n="e082a216">
            Anmäldes att följande interpellationer framställts
          </note>
          <note n="e8d02629">
            den 20 februari
          </note>
          <note n="eda6727f">
            Annika Lillemets
          </note>
          <note n="e37808dd">
            Meeri Wasberg
          </note>
          <note n="faf7d5db">
            Markus Wiechel
          </note>
          <note n="15a2f379">
            Isak From
          </note>
          <note n="65f4db1f">
            Interpellationerna redovisas i bilaga som fogats till riksdagens
            snabbprotokoll tisdagen den 5 mars.
          </note>
          <note n="74d858ab">
            20 § Anmälan om frågor för skriftliga svar
          </note>
          <note n="87e04949">
            Anmäldes att följande frågor för skriftliga svar framställts
          </note>
          <note n="e8d02629">
            den 20 februari
          </note>
          <note n="e768306f">
            Maria Stenberg
          </note>
          <note n="68e82dc2">
            Kent Härstedt
          </note>
          <note n="be0b5b16">
            Pia Nilsson
          </note>
          <note n="0d5a8eb6">
            Carina Herrstedt
          </note>
          <note n="3a4a21ae">
            Frågorna redovisas i bilaga som fogats till riksdagens snabbprotokoll
            tisdagen den 5 mars.
          </note>
          <note n="ec612db3">
            21 § Anmälan om skriftliga svar på frågor
          </note>
          <note n="616fd2f8">
            Anmäldes att skriftliga svar på följande frågor inkommit
          </note>
          <note n="e8d02629">
            den 20 februari
          </note>
          <note n="04392682">
            Ann-Christin Ahlberg
          </note>
          <note n="bad98546">
            Peter Persson
          </note>
          <note n="bad98546">
            Peter Persson
          </note>
          <note n="44fea3e7">
            Lise Nordin
          </note>
          <note n="083e2e26">
            Jens Holm
          </note>
          <note n="88bad0aa">
            Helena Leander
          </note>
          <note n="743c9bb2">
            Svaren redovisas i bilaga som fogats till riksdagens snabbprotokoll
            tisdagen den 5 mars.
          </note>
          <note n="d8010473">
            22 § Kammaren åtskildes kl. 19.35.
          </note>
          <note n="8c19f8f4">
            Förhandlingarna leddes
          </note>
          <note n="b0a13c7c">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
