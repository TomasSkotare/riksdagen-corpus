<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2012</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2012</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201213--29</head>
          <docDate when="2012-11-22">2012-11-22</docDate>
        </div>
      </front>
      <body>
        <div>
          <note n="bd5826ee">
            ﻿
          </note>
          <note n="f8fb0dd1">
            Riksdagens protokoll
          </note>
          <note n="8b4c8c0c">
            2012/13:29
          </note>
          <note type="date" n="3d0e191c">
            Torsdagen den 22 november
          </note>
          <note n="7abe6f35">
            Kl. 12:00 - 17:13
          </note>
          <note n="b5aedb1e">
            1 § Justering av protokoll
          </note>
          <note n="afc97b12">
            Justerades protokollet för den 16 november.
          </note>
          <note n="37163c61">
            2 § Anmälan om kompletteringsval till socialförsäkringsutskottet
          </note>
          <note n="2d5dbdf8">
            Andre vice talmannen meddelade att Moderata samlingspartiets
            riksdagsgrupp på grund av uppkommen vakans anmält Ann-Britt Åsebol
            som suppleant i socialförsäkringsutskottet.
          </note>
          <note n="5238a052">
            Andre vice talmannen förklarade vald till
          </note>
          <note n="9f504da7">
            suppleant i socialförsäkringsutskottet
          </note>
          <note n="c593aa99">
            3 § Anmälan om fördröjt svar på interpellation
          </note>
          <note n="bff3fb60">
            Till riksdagen hade inkommit följande skrivelse:
          </note>
          <note n="37a791ce">
            Interpellation 2012/13:116
          </note>
          <note n="73172e1f">
            Interpellation 2012/13:116 Ekologisk begravning
          </note>
          <note n="91c75078">
            Interpellationen kommer att besvaras den 4 december 2012.
          </note>
          <note n="84f909a0">
            Skälet till dröjsmålet är redan inbokade engagemang.
          </note>
          <note n="e2d1b9e4">
            Kjell Rempler
          </note>
          <note n="9b54b8fd">
            4 § Anmälan om inkommen granskningsrapport från Riksrevisionen
          </note>
          <note n="4de4ce92">
            Andre vice talmannen anmälde att följande granskningsrapport
            inkommit från Riksrevisionen:
          </note>
          <note n="7c48019b">
            5 § Anmälan om inkomna protokollsutdrag från utskott
          </note>
          <note n="a393c0e3">
            Andre vice talmannen anmälde att utdrag ur följande protokoll
            i ärenden om subsidiaritetsprövning av EU-förslag inkommit:
          </note>
          <note n="90221975">
            6 § Hänvisning av ärende till utskott
          </note>
          <note n="0b8da6fc">
            Föredrogs och hänvisades
          </note>
          <note n="a4ecbf4e">
            7 § Stärkt stöd och skydd för barn och unga
          </note>
          <note n="5b0a0d37">
            Föredrogs
          </note>
          <note type="speaker" n="ac5de759">
            Anf. 1 MAGNUS EHRENCRONA (MP):
          </note>
          <u who="magnus_ehrencrona_e26dbd" xml:id="i-3b2383b4e22500b4-0" n="dd90d815">
            <seg n="05bc9ad2">
              Herr talman! Det är väldigt viktiga frågor vi ska besluta om
              här i dag. Varje barn som far illa är ett för mycket. Samhället
              formas i grund och botten utifrån hur barnen har det. Framtidstro
              är något av det viktigaste vi kan ge våra barn. Likaså förmågan
              att känna tillit. Goda uppväxtvillkor är avgörande för hur ett
              positivt självförtroende ska kunna utvecklas.
            </seg>
            <seg n="cae6e93b">
              Ansvaret för detta åvilar naturligtvis föräldrarna i första hand,
              men samhället måste ständigt utveckla sina redskap och insatser
              för att bli ännu bättre på att hjälpa de barn som inte upplever
              trygghet i vårt samhälle i dag. Det är oerhört viktigt både för
              den enskilde individen och samhällsekonomiskt. På längre sikt
              är det alltid en vinst att satsa förebyggande så tidigt som möjligt.
            </seg>
            <seg n="79d7b5fa">
              I grunden är det viktiga steg som regeringen nu lagt fram till
              riksdagen, men det ligger i sakens natur att vi från oppositionen
              vill ta några steg till. Exempelvis föreslår Miljöpartiet lokala
              och regionala barnombud och ökad förebyggande samverkan mellan
              social-, skol-, kultur- och fritidsförvaltningarna i varje kommun.
              Kopplingen till ideella organisationer är också viktig för att
              bättre kunna upptäcka barn som befinner sig i riskzonen för att
              fara illa.
            </seg>
            <seg n="202836a8">
              Skillnaderna mellan olika kommuners ambitionsnivå är tyvärr stora
              när det gäller förebyggande samverkan. Enligt IOGT-NTO:s juniorförbund
              Junis når till exempel kommunernas stödgruppsverksamhet endast
              ungefär 1 ½ procent av barn till föräldrar med alkohol- och narkotikaberoende.
              Det är alldeles för dåligt; det borde vi alla vara överens om.
              Ganska många kommuner erbjuder inga stödgrupper alls visade undersökningen.
              Det är nedslående statistik. Jag hoppas att vi alla är överens
              om att vi måste göra något åt det.
            </seg>
            <seg n="8b8a0b96">
              Kanske kan ett förslag från ledamöter ibland inspirera till vidare
              handling från regeringen längre fram. Som enskilda ledamöter av
              det folkvalda parlamentet hoppas vi att vi ska kunna göra skillnad.
              Ett exempel på en sådan fråga är införlivandet av barnkonventionen
              i svensk lagstiftning. Under flera mandatperioder har ledamöter
              från såväl regeringspartier som opposition lyft upp frågan. Redan
              för tre år sedan föreslog Barnombudsmannen att en utredning skulle
              tillsättas för att undersöka hur barnkonventionen ska kunna bli
              svensk lag.
            </seg>
            <seg n="f602a599">
              Herr talman! Vi miljöpartister är mycket glada att regeringen
              nu har lyssnat på denna myndighet. Vår förhoppning är att frågan
              inte drar ut på tiden, och att utredningen kommer fram före valet
              2014. Det hade varit intressant med ett klargörande i den delen.
              Våra barn har väntat tillräckligt länge redan. Faktum är att FN:s
              barnrättskommitté vid flera tillfällen har kritiserat Sverige
              och rekommenderat att Sverige ska förstärka sina insatser för
              att konventionen formellt ska erkännas som svensk lag.
            </seg>
            <seg n="08f7238e">
              Vad skulle då vara fördelen med att genomföra detta? Enligt Barnombudsmannens
              bedömning är det i vissa avseenden fortfarande väsentliga skillnader
              mellan barnkonventionen och svensk lagstiftning. Men de största
              utmaningarna handlar om hur lagstiftningen rent praktiskt får
              genomslag i beslut och åtgärder, alltså det som brukar benämnas
              praxis.
            </seg>
            <seg n="bd417f43">
              Herr talman! Miljöpartiet tycker att det är dags för riksdagens
              majoritet att sluta avvisa motioner med tillkännagivanden om att
              införliva barnkonventionen i svensk lag. I dagens betänkande behandlas
              närmare 30 motioner i frågan. En fjärdedel av dessa är från ledamöter
              från vissa av allianspartierna.
            </seg>
            <seg n="0e4694a1">
              Vårt grannland Norge har i snart tio års tid haft barnkonventionen
              införlivad. Vi borde dra lärdom av deras erfarenheter inom beslutsfattande,
              lagstiftning och praxis. I ett rättsutlåtande publicerat 2011,
              som efterfrågades av Rädda Barnen, skriver Karin Åhman, professor
              i offentlig rätt vid Uppsala universitet, bland annat följande:
            </seg>
            <seg n="5ed95ed6">
              Skulle konventionen ges verkan i svensk rätt skulle den bli direkt
              tillämpbar i domstolarna och de statliga och kommunala myndigheterna.
              Vi kan inte med säkerhet säga att rättigheterna enligt konventionen
              skulle stärkas av detta. Däremot kan vi anta att de skulle åberopas
              oftare och att det skulle byggas upp en nationell praxis kring
              frågor om barnets rättigheter. Denna effekt ska inte underskattas.
              Eventuella luckor i lagstiftningen skulle kunna upptäckas och
              hanteras genom domstolspraxis och/eller genom efterföljande lagstiftning.
            </seg>
            <seg n="88251600">
              Herr talman! Jag står självfallet bakom alla Miljöpartiets reservationer,
              men för tids vinnande yrkar jag bifall endast till reservation
              nr 4.
            </seg>
          </u>
          <note type="speaker" n="f7fc0d86">
            Anf. 2 PER RAMHORN (SD):
          </note>
          <u who="per_ramhorn_ce43b3" xml:id="i-489b3a2dc79cca47-0" n="16fb22b6">
            <seg n="d58bc43b">
              Herr talman! Vi ska nu debattera propositionen Stärkt stöd och
              skydd för barn och unga och en del motioner inom detta område.
            </seg>
            <seg n="4be05d54">
              För oss sverigedemokrater är det viktigt att barns och ungdomars
              villkor kommer i första rummet. Det är en självklarhet att barn
              och ungdomar ska växa upp under trygga förhållanden så att de
              kan få möjlighet att förverkliga sina drömmar och utvecklas till
              självständiga individer. Men tyvärr ser verkligheten inte alltid
              ut på det viset. Många barn växer upp i en hemmiljö som präglas
              av våld, droger och brist på trygghet. Här måste samhället gripa
              in och se till att barnen får den trygghet som de har rätt till.
            </seg>
            <seg n="526ff7ea">
              De ungdomar som placeras inom samhällsvården tillhör de allra
              mest utsatta och sårbara. Det finns många skäl till att barn placeras
              inom samhällets vård. En del kommer från trasiga hemförhållanden
              där föräldrarna av olika skäl inte har förmått att ta sitt föräldraansvar.
            </seg>
            <seg n="4201a11f">
              Varje år placeras omkring 12 000 barn i familjehem runt om i
              vårt land. Familjehemmet syftar till att vårda och fostra på uppdrag
              av socialnämnden. Att vara fosterhemsförälder innebär ett stort
              ansvar och ett förtroende från samhället.
            </seg>
            <seg n="e319df7a">
              I enlighet med lagen om registerkontroll av personal inom förskola,
              skola och barnomsorg har kommunen i dag rätt att begära registerutdrag
              för familjehemsföräldrar. Det föreligger dock, till skillnad från
              när det gäller HVB-hem, inte någon skyldighet för kommunerna att
              göra det. Vi anser att alla barn i landets samhällsvård ska ha
              samma rätt att inte riskera att fara illa. Det är viktigt att
              samhället är tydligt på den här punkten.
            </seg>
            <seg n="3114c2e3">
              Den säkerhetsåtgärd man vidtog genom att införa obligatoriskt
              registerutdrag är precis lika viktig för barn som är placerade
              i HVB-hem som för barn i familjehem. Det är viktigt att man värnar
              barns bästa så att de inte riskerar att utsättas för vanvård oavsett
              vilken typ av vårdinstans de hamnar inom. De ska känna samma trygghet
              oavsett vem som har fått förtroendet att fostra och vårda dem.
            </seg>
            <seg n="84722ec4">
              Den grundläggande trygghet som utdrag ur belastningsregistret
              faktiskt ger ska man inte underskatta. Jag ska ge några exempel
              på sådant som aldrig borde få hända.
            </seg>
            <seg n="d158edeb">
              Jag ska nämna den uppmärksammade nätpedofilen som dömdes till
              åtta års fängelse för sexövergrepp på flickor. Han fick för ett
              antal år sedan ta hand om andras barn i en kommun, trots att han
              redan då var dömd för brott mot barn.
            </seg>
            <seg n="7ef27c87">
              Ett annat fall handlar om en fosterförälder som dömdes för misshandel
              utan att socialen fick reda på det. Först när han förra året misstänktes
              för ännu en misshandel uppdagades detta.
            </seg>
            <seg n="06ef821a">
              Sådant ska inte få hända. Här måste vi på alla sätt se till att
              det inte händer igen. Därför anser vi att lagen om obligatorisk
              registerkontroll måste ändras, så att även de som tar emot barn
              inom familjehem omfattas.
            </seg>
            <seg n="9dd008d1">
              Herr talman! Vi är skyldiga varje barn den bästa uppväxt som
              vi kan ge. Barn och ungdomar är vår framtid.
            </seg>
            <seg n="eb31debb">
              Vi ska alla komma ihåg en sak: Barndomen går aldrig i repris.
            </seg>
          </u>
          <note n="668a099e">
            Jag yrkar bifall till reservationerna 7, 9, 13 och 17.
          </note>
          <note type="speaker" n="12dcf4f5">
            Anf. 3 EVA OLOFSSON (V):
          </note>
          <u who="eva_olofsson_7c489a" xml:id="i-f51296fd63a4c055-0" n="41f74579" next="i-dee71e45f60df66c-0"/>
          <note n="0c86ccba">
            Herr talman! Jag vill börja med att yrka bifall till reservationerna
            4, 7 och 16.
          </note>
          <u who="eva_olofsson_7c489a" xml:id="i-dee71e45f60df66c-0" n="41f74579" prev="i-f51296fd63a4c055-0">
            <seg n="2d698840">
              Denna debatt handlar om regeringens förslag till stärkt stöd
              och skydd för barn och unga men också om motioner som har väckts
              i dessa frågor förra året och detta år.
            </seg>
            <seg n="581db74e">
              Regeringens förslag är efterlängtade. Barnskyddsutredningen tillsattes
              2007. Den kom med färdiga förslag i juli 2009. Det har alltså
              tagit tre år innan vi kan ta beslut här i riksdagen om förslag
              som i stort sett alla var positiva till. Det tycker jag är något
              för lång tid.
            </seg>
            <seg n="18477d14">
              Förslagen innebär att barnrättsperspektivet stärks, att barn
              lättare kan göra sin röst hörd och att skyddet av barn i utsatta
              livssituationer stärks. Det är bra förslag.
            </seg>
            <seg n="5cac67f0">
              För mig är det allra viktigaste förslaget att varje barn som
              finns i familjehem eller i HVB-boende ska få en särskild socialsekreterare
              som ska hålla kontakt med barnet regelbundet, besöka det och låta
              barnet eller den unge ensam få tala med socialsekreteraren. Barnet
              ska få förtroende för sin socialsekreterare som kommer regelbundet
              på besök och våga ta upp om det är något som inte fungerar eller
              i värsta fall är riktigt illa i det boende eller i det familjehem
              där man är placerad. Detta är viktigt eftersom vi fortfarande
              hör barn berätta att de faktiskt inte har fått denna chans.
            </seg>
            <seg n="3a812983">
              De flesta familjehem och HVB-hem gör ett mycket bra jobb, och
              det är ett oerhört viktigt jobb som de gör. Men vi vet genom Upprättelseutredningens
              kartläggning att det även nu förekommer vanvård och övergrepp
              när samhället har omhändertagit barn och ska se till att de kan
              växa upp på ett bra sätt och i trygghet. När Upprättelseutredningen
              gick ut och frågade socialtjänsten hur det såg ut 2008 och 2009
              fick man exempel på att socialtjänsten misstänkte eller visste
              att 246 barn var utsatta eller hade blivit utsatta för allvarliga
              övergrepp och vanvård. 85 procent av dem bodde i familjehem. Det
              är ungefär 1 procent av dessa barn som det handlar om. Men vi
              vet också att mörkertalet är stort. Det är säkert minst två till
              tre gånger så många barn som det handlar om.
            </seg>
            <seg n="06a3cd05">
              Därför är det viktigt att socialnämnden nu ska se till att det
              finns rutiner för att förebygga, upptäcka och åtgärda risker för
              missförhållanden. Regeringen föreslår också att detta ska bli
              tydligare.
            </seg>
            <seg n="e63ba833">
              Jag tycker inte att det räcker. Upprättelseutredningen hade förslag
              om att det skulle vara särskilda tillstånd för familjehem som
              tar emot fler barn än två som inte är syskon och att konsulentstödda
              verksamheter i helhet skulle omfattas av ett särskilt tillstånd
              även om det handlade om handledning. Vi motionerade om detta 2011,
              och vi gjorde det i år också.
            </seg>
            <seg n="72afd9c7">
              Flera viktiga förslag har nu lagts i en ny utredning som ska
              se över LVU, och utredningen ska vara färdig den 3 mars 2014.
              Det är viktigt att det då inte blir samma långbänk med denna utredning
              och dess förslag som det blev med Barnskyddsutredningen.
            </seg>
            <seg n="ff6749ee">
              Från Vänsterpartiets sida vill vi gå längre än så. Att arbeta
              inom den sociala barn- och ungdomsvården är ett komplicerat och
              ansvarsfullt arbete. Det handlar om svåra bedömningar och beslut
              som är livsavgörande för barn men också för deras föräldrar. Då
              är det mycket viktigt att de socialsekreterare som arbetar med
              detta har tillräcklig kompetens och erfarenhet. Detta är självklart
              viktigt för både barnens och föräldrarnas rättssäkerhet och för
              kvaliteten i verksamheten.
            </seg>
            <seg n="62805a8d">
              Man har på frivillig väg försökt fixa detta under en lång rad
              år, men på många ställen har det inte lyckats. Ibland lyckas det
              ett tag, men sedan ramlar det ihop.
            </seg>
            <seg n="cfa85456">
              Just nu slår socialsekreterare runt om i landet larm om att arbetsbelastningen
              har blivit alldeles för hög och att de inte kan leva upp till
              socialtjänstlagens krav utan budgeten styr mer än till exempel
              barns och ungas behov. Värst är det i våra storstäder.
            </seg>
            <seg n="e3ea6512">
              Det som man också pekar på är att detta ger en stor personalomsättning.
              I stället för erfarna socialsekretare får i många fall ganska
              nyutbildade socialsekreterare arbeta med dessa frågor, ibland
              med så stor personalrörlighet att en riktig och bra introduktion
              inte har kunnat ges.
            </seg>
            <seg n="5a87c208">
              Det ska vara självklart att man har en socionomutbildning som
              grund. Men vi stöder också det förslag som fanns i Barnskyddsutredningen
              om att socialnämnden ska vara skyldig att erbjuda socialsekreterare
              som saknar tidigare erfarenhet att arbeta med utsatta barn och
              unga en introduktion i yrket och hjälp av erfarna kolleger och
              arbetsledare. De ska successivt få ta ansvar för arbetsuppgifterna
              på egen hand. Som jag sade tidigare ser verkligheten inte ut så
              i dag. Det är därför vi anser att denna skärpning av lagstiftningen
              behövs.
            </seg>
            <seg n="0ab18a3e">
              Vi har ytterligare ett förslag som vi har tagit med från utredningen.
              Socionomutbildningen är en bra och bred utbildning. Den täcker
              stora områden. Men det innebär att man inte alltid kan fördjupa
              sig tillräckligt mycket på varje område. Vi tycker att socialnämnderna
              bör ha tillgång till specialistkompetens när de ska bedöma, utreda
              och ta beslut om barn som far illa. Därför behövs det en specialistutbildning
              på avancerad nivå om minst ett år. På sikt vill vi se en lagstadgad
              skyldighet för socialnämnden att ha tillgång till specialistkompetens
              när det gäller den sociala barn- och ungdomsvården. Detta är något
              som vi har lagt fram som förslag i en reservation och som jag
              yrkar bifall till.
            </seg>
            <seg n="19a95fc6">
              Vi har också förslag om att det behövs ett nationellt kompetenscentrum,
              ett barnfridscentrum, som kan hämta in och sprida kunskaper för
              att utjämna skillnaderna runt om i landet mellan olika regioner.
              Vilket stöd och hur bra kompetens som finns ska inte bero på var
              de barn som utsätts för våld och övergrepp bor. Genom kunskapsspridning
              ska man bland annat kunna se till att barn inte behandlas alltför
              olika. I Norge har man mycket goda erfarenheter av ett liknande
              centrum. Vi tror att ett sådant skulle kunna betyda att vi lyfter
              fram kvaliteten och kompetensen i dessa frågor i Sverige. Vi föreslår
              därför att det inrättas ett barnfridscentrum 2013 och har avsatt
              pengar i vår budget till det.
            </seg>
            <seg n="83d681ec">
              Herr talman! Barnkonventionen som svensk lag är något som vi
              har debatterat många gånger här i riksdagen. Att det skulle stärka
              barns ställning, rättigheter och möjligheter att göra sin röst
              hörd är nästan alla överens om. Alla barnrättsorganisationer Rädda
              Barnen, Bris, Unicef, Majblomman, Barnombudsmannen har lyft fram
              dessa krav mycket tydligt.
            </seg>
            <seg n="f75ce14f">
              Barnkonventionen skulle då automatiskt bli direkt tillämplig
              i svenska domstolar och myndigheter. En lagstiftning skulle tydligt
              visa att barns rättigheter ska tas på allvar. Sverige skulle nog
              till exempel på ett mycket tydligare sätt ha tvingats ta upp gömda
              barns rätt till vård och utbildning.
            </seg>
            <seg n="59d12ad7">
              Barnkonventionen handlar inte bara om barns rätt, utan den handlar
              mycket om att barn ska kunna göra sig hörda och att deras synpunkter
              ska kunna komma fram. Vi vet att i vårdnadstvister, utredningar
              gjorda av socialtjänsten och asylprocessen får barn inte alltid
              tala om vad de tycker, och man bryr sig inte alltid om vad barn
              säger.
            </seg>
            <seg n="0a8d5346">
              Självklart handlar det inte bara om lagstiftning. Om vi gör barnkonventionen
              till lag måste det finnas en utbildning. Erfarenheterna från Norge
              säger att de som tidigare inte brydde sig så mycket har nu lärt
              sig lagen och blivit medvetna om att de måste tillämpa lagen.
            </seg>
            <seg n="03772c88">
              Det är mer än 20 år sedan Sverige ratificerade FN:s barnkonvention.
              Det finns, som sades från MP:s sida, en majoritet i Sveriges riksdag
              för en lag i frågan. Vi tycker att det är hög tid. Riksdagen kan
              i dag klockan fyra rösta igenom att barnkonventionen ska inkorporeras
              i svensk lag. Vi vet att förutom Socialdemokraterna, Miljöpartiet
              och mitt eget parti Vänsterpartiet har Kristdemokraterna tydligt
              tagit ställning. Jag är lite mer osäker på om Centerpartiet fullt
              ut har satt ned foten. Det kan vi få höra längre fram. Vad jag
              vet har Moderaterna inte gjort det och inte heller Sverigedemokraterna.
              Jag ser fram emot att få höra från Moderaterna om de är beredda
              att inkorporera barnkonventionen i svensk lag. Det är många som
              vill höra.
            </seg>
            <seg n="ed28e389">
              Jag deltog i Unicefs manifestation för drygt en vecka sedan.
              Det var ett stort tryck i manifestationen. Barnen fick Maria Larsson
              att skriva på ett kontrakt om att barnkonventionen skulle tas
              upp till omröstning i riksdagen. Man skulle då kunna se om några
              röstade emot. De skulle få skämmas så uttryckte sig barnen.
            </seg>
            <seg n="1cb15728">
              Maria Larsson skrev faktiskt på kontraktet. Nu skulle det vara
              roligt att få majoritet för att göra om barnkonventionen till
              lag.
            </seg>
          </u>
          <note type="speaker" n="828d945e">
            Anf. 4 HELENA BOUVENG (M):
          </note>
          <u who="helena_bouveng_63a0a5" xml:id="i-cf9ffad2a1f10e3d-0" n="8ce87408">
            <seg n="ee774e9e">
              Herr talman! För några veckor sedan i denna kammare debatterade
              vi den ersättning som kan utgå till de barn som från början av
              1900-talet fram till 1980 hade vanvårdats. Vi kan lyckligtvis
              konstatera att en hel del trots allt har hänt sedan början av
              förra seklet. Inte minst gäller det synen på barn och ungdomar
              som självständiga individer, inte alltid vuxna i dag men framtida
              vuxna personer.
            </seg>
            <seg n="c2c5f67c">
              Propositionen, som bär namnet Stärkt stöd och skydd för barn
              och unga , innehåller ett lagförslag som alliansregeringen i dag
              lägger fram utifrån den utredning som lämnades över av Kerstin
              Wigzell 2009. Sedan dess har utredningen och förslagen remitterats
              till ett stort antal remissinstanser runt om i Sverige, och man
              har tagit hänsyn till kloka åsikter. Det har lett till att lagförslaget
              ser ut som det gör i dag.
            </seg>
            <seg n="40a3faa2">
              Eva Olofsson var lite irriterad över att det har tagit så lång
              tid. Men olikt henne anser jag att det är otroligt viktigt att
              stiftande av lag måste få ta sin tid, inte minst när det gäller
              våra barn och unga. Att hafsa i så viktiga frågor kan inte vara
              rätt. Jag återkommer till det lite senare.
            </seg>
            <seg n="58c301b1">
              Med dagens lagförslag stärker alliansregeringen ytterligare skyddet
              för barn och unga som far illa på flera områden. Lagförändringar
              sker i första hand i socialtjänstlagen. Det finns många förbättringar,
              och jag ska nämna några.
            </seg>
            <seg n="b6684965">
              Principen om barnets bästa och barnets rätt att komma till tals
              vad gäller vård och behandling skrivs in, understryks och säkerställs.
              Vi är säkert många i denna kammare som flera gånger har fått höra
              både från barnen och från socialtjänsten och dess duktiga socialsekreterare
              att så inte är fallet alla gånger när beslut fattas som rör unga.
              Större hänsyn tas till vårdnadshavare än till den unga själv.
              Barnet och den unga ska i och med dagens beslut få den relevanta
              information som de själva kan ta ställning till.
            </seg>
            <seg n="9a5525d6">
              Enligt utredningen framgår det tydligt att många avstår från
              att anmäla. Det gäller även myndigheter som har skyldighet att
              anmäla. En bidragande faktor till detta är att man uppfattar det
              som att det inte händer något. Det leder inte till någonting.
              Man får ingen återkoppling. Vad hände med den anmälan jag gjorde?
            </seg>
            <seg n="33f8746c">
              Nu ska socialnämnden dels erbjuda anmälaren ett möte med berörda,
              naturligtvis inte om det är till men för barnet, dels göra en
              återkoppling till anmälaren om vad som hände med anmälan, om den
              ledde till en utredning eller inte. Det tycker vi är bra.
            </seg>
            <seg n="feaf0ab1">
              Vi föreslår också att beslut om att inleda en utredning ska ske
              inom 14 dagar, om det inte föreligger specifika skäl för något
              annat. Alltför många beslut om att inleda en utredning läggs av
              olika anledningar på hög i dag. Det kan inte vara rimligt i så
              viktiga beslut som dessa, och det kan kännas som en eon för den
              unga när det drar ut på tiden.
            </seg>
            <seg n="11e50ca9">
              Herr talman! En annan orsak till att anmälan inte sker är enligt
              utredningen att anmälaren känner osäkerhet. När ska jag göra min
              anmälan? Det händer inte minst inom förskoleverksamheten. Var
              ligger gränsen? När ska jag anmäla? Dessutom träffar personalen
              barnets föräldrar två gånger per dag. Det kan bli jobbigt, och
              man känner sig orolig. Trots att oron för barnet finns där vet
              man inte.
            </seg>
            <seg n="d0f1f137">
              Nu förstärker vi lagen på den punkten och gör det lättare. Nu
              ska en anmälan ske redan vid misstanke om att barnet far illa.
            </seg>
            <seg n="c199f8e8">
              Vi inför också en möjlighet att göra en uppföljning, även om
              en utredning inte har lett till beslut om insatser. Många av de
              socialsekreterare jag har mött vittnar om den oro som uppstår
              när de innerst inne vet att barnet behöver deras stöd. Föräldrarna
              säger nej till frivilliga insatser, men underlaget räcker inte
              riktigt till för ett eventuellt tvångsomhändertagande. Uppföljningstiden
              är nu satt till två månader. En del har velat förlänga den, men
              vi har satt den till två månader. Det är två månader där socialtjänsten
              kan få fram fler uppgifter, prata med barnet och försöka motivera
              vårdnadshavare att ta emot den vård och det stöd som barnet är
              i behov av.
            </seg>
            <seg n="f595dec7">
              För en tid sedan besökte jag ett LVU-hem strax utanför Göteborg.
              Där träffade jag en tjej som har varit omhändertagen flera gånger,
              trots hennes ringa ålder. Vi hade en bra stund tillsammans, och
              vi ventilerade olika områden och förbättringsmöjligheter för henne
              och hennes kamrater.
            </seg>
            <seg n="b060aae3">
              När det var dags att åka därifrån ställde jag den klassiska frågan
              som ofta sker från oss politiker: Är det något särskilt du vill
              skicka med mig till riksdag och regering? Hon tänkte så att det
              knakade. Sedan sade hon: Förbjud alla bra socialsekreterare att
              bli med barn. Det säger en hel del.
            </seg>
            <seg n="8f2e2690">
              Förutom att en socialsekreterare oftast är i fertil ålder, kvinna,
              sade flickan att den hon har fått förtroende för, fått stöd och
              hjälp av, har försvunnit och någon annan har tagit vid i bästa
              fall. Just denna dag visste hon inte namnet på sin nya kontakt,
              än mindre hur hon skulle få tag på den nya socialsekreteraren.
            </seg>
            <seg n="8632cbf8">
              Just därför, herr talman, är lagförslaget om att varje omhändertaget
              barn och varje omhändertagen ungdom ska ha sin egen socialsekreterare
              oerhört centralt. En socialsekreterare har framför allt att handla
              i barnets och den ungas intresse. Så långt som möjligt ska socialsekreteraren
              ha en självständig ställning i förhållande till familjehemmet
              eller HVB-hemmet. En socialsekreterare ska göra besök efter behov,
              kunna nås på mobil eller mejl och ska ständigt identifiera vad
              som är viktigt för den unga just nu och stödja den ungas väg in
              i vuxenvärlden. Inte minst gäller det vilka insatser som är viktiga
              för att det placerade barnet ska få den skolgång barnet har rätt
              till och den sjukvård som faktiskt behövs.
            </seg>
            <seg n="7b0384cb">
              Vi kan tyvärr inte förbjuda bra socialsekreterare att bli med
              barn, men vi kan se till att den unga alltid vet vem som finns
              där för honom eller henne och hur den personen kan nås. Det ska
              finnas en kontinuitet i kontakten.
            </seg>
            <seg n="02c73812">
              Herr talman! Jag inledde mitt anförande med att tala om vikten
              av ett gediget rättssäkert lagstiftningsarbete. Därför blir jag
              en aning förvånad när jag läser dagens reservationer, inte minst
              den gemensamma reservationen från Socialdemokraterna, Vänsterpartiet
              och Miljöpartiet beträffande kraven på att regeringen ska återkomma
              med ett förslag på hur barnkonventionen kan göras till lag.
            </seg>
            <seg n="917d7d8d">
              Det är väl ingen hemlighet i denna kammare att vi inom Alliansen
              har olika åsikter och ingångslägen beträffande en inkorporering
              av barnkonventionen i svensk lag. Men jag har kloka alliansbröder
              och -systrar som inser, likt mig, att det finns både för- och
              nackdelar i frågan, att frågan måste utredas noggrant och framför
              allt vilka konsekvenser det skulle få för barnen.
            </seg>
            <seg n="49f9531a">
              Inte minst blir jag förvånad över Socialdemokraterna som under
              sin tid vid makten med Lena Hallengren, om jag inte minns fel,
              som ansvarig minister sade nej till en inkorporering med bland
              annat argumentet att konventionen var alldeles för vag för att
              kunna inkorporeras i den svenska lagstiftningen. Mig veterligen
              är den inte mer specifik i dag än vad den var 1997.
            </seg>
            <seg n="d074499c">
              Dessutom gjordes en översyn av Socialdepartementet så sent som
              2011 av huruvida Sverige lever upp till barnkonventionen. Man
              kom fram till att svensk lagstiftning överensstämmer väl med barnkonventionen
              och i många fall överstiger konventionens krav, en konvention
              som har skrivits under av länder som inte kan anses vara demokratier,
              tillåter barnaga och säger ja till stridsföring för barn över
              15 år för att nämna några.
            </seg>
            <seg n="961869ab">
              Vidare har vi i Sverige blivit kritiserade av den FN-utsedda
              barnrättskommittén för att vi säger nej till alternativmedicinsk
              behandling av barn under åtta år, att vi placerar alldeles för
              många barn i familjehem eller HVB-hem då man anser att barnen
              färdas bättre i sin egen familj, familjer som jag tror vi alla
              är väl medvetna om kanske inte är det bästa hemmet för ett barn
              att växa upp i.
            </seg>
            <seg n="3988f688">
              Alliansregeringen har nu kommit överens om att tillsätta en utredning
              som ska belysa flera aspekter av för- och nackdelar med en inkorporering.
              Färdas barn bättre i länder där man har inkorporerat barnkonventionen?
              Är Sveriges vägval, en så kallad transformering av vår lagstiftning
              enligt barnkonventionen, sämre eller bättre när det gäller att
              stärka barnens rätt till skydd och stöd? Behöver vi komplettera
              och förtydliga vår lagstiftning ytterligare? Det är några av de
              direktiv och frågor som utredningen ska ge svar på och belysa.
              Kan en lagstiftning med så vaga formuleringar och ett så stort
              tolkningsutrymme verkligen inkorporeras i svensk lagstiftning?
            </seg>
            <seg n="7586a9f1">
              Min fråga till er som vill hafsa igenom ett beslut om lagstiftning
              är: Är inte dessa frågor viktiga att ha med sig? Är signaleffekter
              viktigare än en tydlig och rättssäker lagstiftning när det gäller
              våra barns rättigheter? Ska makten om barnets bästa förflyttas
              från riksdagen till domstolar? För min egen del är det ganska
              klart: Våra barn som är i behov av stöd förtjänar mer än signaleffekter.
              De förtjänar en lagstiftning som ska vara så klar och tydlig som
              möjligt och där tolkningsutrymmet är minimalt, och det ska inte
              vara beroende av vilken del av landet du bor i.
            </seg>
          </u>
          <note n="84a8b0c0">
            Med det, herr talman, yrkar jag avslag på samtliga reservationer
            och säger ja till propositionen i dess helhet.
          </note>
          <note type="speaker" n="8b6fed5d">
            Anf. 5 EVA OLOFSSON (V) replik:
          </note>
          <u who="eva_olofsson_7c489a" xml:id="i-bace4ff429ea8011-0" n="41f74579">
            <seg n="bd44e443">
              Herr talman! Helena Bouveng sade att man inte ska hafsa igenom
              ett beslut. Vi hade en jättebra utredning, Barnskyddsutredningen,
              som var ute på remiss. Det var många jättebra remisser. Det fanns
              ett nästan överväldigande stöd till alla förslag, sådana förslag
              som att få en egen socialsekreterare till exempel. Varför ska
              sådana förslag behöva ta tre år?
            </seg>
            <seg n="a6c97673">
              Det gör mig lite orolig att man nu har lagt många viktiga förslag
              i en ny utredning som ska bli färdig i mars 2014. Det är helt
              rimligt, tycker Helena Bouveng. Vi ska inte förvänta oss något
              om ni, Helena Bouveng, får fortsätta att regera förrän 2017. Det
              är rimligt att vänta i tre år när utredningen kommer med sina
              förslag som absolut inte är enklare än det här. Det förvånar mig
              att du använde ordet hafsa.
            </seg>
            <seg n="951f8464">
              När det gäller barnkonventionen skulle jag vilja fråga dig om
              du inte har lagt märke till att Norge har haft barnkonventionen
              som norsk lag i många år. Man har samtidigt sett över den norska
              lagstiftningen så att man får en bra norsk lagstiftning på olika
              områden när det gäller barns rättigheter. Man har utvärderat det,
              och man är överens om att det är väldigt bra.
            </seg>
            <seg n="8ed8705a">
              Barnombudsmannen, som för ett par år sedan inte ville ta ställning
              i den här frågan, är nu tydlig och säger: Jag tycker att vi ska
              göra barnkonventionen till svensk lag. Kan du hitta en barnrättsorganisation
              i Sverige som inte vill göra barnkonventionen till svensk lag?
            </seg>
          </u>
          <note type="speaker" n="263dd6db">
            Anf. 6 HELENA BOUVENG (M) replik:
          </note>
          <u who="helena_bouveng_63a0a5" xml:id="i-cf9ffad2a1f10e3d-1" n="8ce87408">
            <seg n="8c3a2b93">
              Herr talman! Eva Olofsson och jag har kanske olika uppfattningar
              om vikten av att vi har en rättssäker lagstiftning, att det måste
              få ta tid. Jag vill återkomma till barnkonventionen, för det är
              det centrala vi nu ska prata om.
            </seg>
            <seg n="a31064cc">
              Ja, Norge har inkorporerat barnkonventionen. Mycket har gjorts
              och mycket har förbättrats. Men det är inte så att Norge går utan
              kritik; de får precis lika mycket kritik som vi får i fråga om
              barnkonventionen.
            </seg>
            <seg n="742205ee">
              År 2009 gjordes en utvärdering av norsk lag och praxis i förhållande
              till barnkonventionen. Det visade sig att en hel del har blivit
              mycket bättre. Året efter gjordes ytterligare en utvärdering.
              Då kunde man konstatera att tidigare fick ensamkommande flyktingbarn
              permanent uppehållstillstånd i Norge, men nu ges de tidsbegränsade
              uppehållstillstånd tills de fyller 18 år, och sedan tvingas de
              lämna landet. Är det en väg som du, Eva Olofsson, tycker är rimlig?
              På vilket sätt har det stärkt skyddet för barn i Norge exempelvis?
            </seg>
            <seg n="8d38295b">
              Jag måste fråga om inte Eva Olofsson har några problem med en
              så vag konvention som gör att det är okej att tillåta barnaga,
              krigföring och att man understryker barnens rätt till föräldrar,
              som till och med kan leda till argumentering för nej till exempelvis
              inseminering? Tycker Eva Olofsson att det är vettigt?
            </seg>
          </u>
          <note type="speaker" n="a03a1152">
            Anf. 7 EVA OLOFSSON (V) replik:
          </note>
          <u who="eva_olofsson_7c489a" xml:id="i-bace4ff429ea8011-1" n="41f74579">
            <seg n="b3820813">
              Herr talman! Du har en ganska lustig metod att debattera, Helena.
              Det är självklart inte så att om vi gör barnkonventionen till
              svensk lag gör vi det tillåtet att aga barn i Sverige eller börjar
              med ställningstaganden i inseminationsfrågor. Det gäller att göra
              barnkonventionen till svensk lag, och då stärker man ytterligare
              barns möjligheter att göra sin röst hörd. Vad man sade från Norge
              var: Ja, vi hade svårt att få våra jurister och domare till exempel
              att ta till sig barns rättigheter och göra deras röster hörda.
              Men när vi gjorde barnkonventionen till lag fattade också de att
              det här måste vi ta på allvar.
            </seg>
            <seg n="70424ca7">
              Frågan fick en högre dignitet, det var lättare att driva barnrättsfrågor.
              Det löser inte allt, det är det ingen som har sagt. Det är ingen
              som har påstått att det skulle fixa alla barnfrågor att man gör
              barnkonventionen till lag.
            </seg>
            <seg n="2a0a4ca3">
              Norge har tittat över sin lagstiftning på andra områden. Man
              kan gå längre än barnkonventionen. Vi har aldrig sagt att vi ska
              ta bort lagstiftningen om barn och bara ska ha barnkonventionen.
              Vi säger att vi vill göra barnkonventionen till svensk lag. Då
              stärker vi ytterligare barns rättigheter och möjligheter att göra
              sin röst hörd. Vi kan lägga oss ännu högre än barnkonventionen
              om vi vill. Vi ska fortsätta att se över vår lagstiftning. Jag
              tycker att det är en vettig väg att gå.
            </seg>
            <seg n="8e93bc02">
              Det här bekymrar mig lite. Vad ska det bli av den här utredningen
              nu? Är det här ett sätt bara att skjuta på frågan? Kommer vi att
              få ta ställning till det här före valrörelsen så att de som tycker
              att det här är en viktig fråga kan välja om de vill byta regering
              eller inte, om den här frågan är av sådan vikt för dem? Är det
              så att ni ska utreda och det kanske blir eller kanske inte blir?
              Är Moderaterna beredda, om utredningen är någorlunda hyfsad, att
              rösta igenom det här när frågan kommer upp i riksdagen? Kommer
              den upp före valet så att vi kan avgöra frågan före valet?
            </seg>
          </u>
          <note type="speaker" n="22b4c3b3">
            Anf. 8 HELENA BOUVENG (M) replik:
          </note>
          <u who="helena_bouveng_63a0a5" xml:id="i-cf9ffad2a1f10e3d-2" n="8ce87408">
            <seg n="79d5bbee">
              Herr talman! Utredningen ska vara klar i november 2013, och den
              får vi invänta. Det är hela meningen med att utreda och se vad
              som de facto händer.
            </seg>
            <seg n="b482f3b1">
              Jag tror att det största problemet för oss är de vaga tolkningarna
              av det hela. Vad är barnets bästa? Skulle man utan förarbeten
              lägga in barnkonventionen i svensk lag så blir det praxis. Då
              blir det våra domare ute i våra tingsrätter eller förvaltningsrätter
              som ska avgöra vad som de facto är barnets bästa. Jag tror att
              vi har väldigt bra domare i vårt land, men jag tror inte att jag
              vill överlämna makten till domare med ett så stort tolkningsutrymme.
            </seg>
            <seg n="bed230d9">
              Jag tycker att våra barnrättsorganisationer i Sverige gör ett
              fantastiskt jobb. Man belyser väldigt många frågor, och det ligger
              väl i sakens natur att man driver att barnkonventionen ska inkorporeras
              i svensk lag. Men man är inte ansvarig för en rättssäker lagstiftning.
              Jag tror att det är oerhört viktigt att vi som lagstiftare tycker
              att det är mer viktigt med en rättssäker lagstiftning för våra
              barn än en signaleffekt.
            </seg>
            <seg n="235046c9">
              Jag kan se både i utredningen och i den proposition som föreligger
              i dag att barnkonventionen citeras otroligt ofta. Den citeras
              i många av våra kommunala handlingsplaner där barnens stärkta
              skydd alltid kommer främst.
            </seg>
            <seg n="6eeaaab9">
              Jag är inte beredd i dag att säga vare sig bu eller bä. Det är
              därför vi vill belysa frågan. Får vi mer kritik? Har vi sämre
              stöd? Vad skulle bli bättre för våra barn om vi inkorporerade
              barnkonventionen? Sådana frågor måste vi kunna få svar på. Nu
              är det första gången vi tittar på alla delar för att se om det
              är bra eller om det är mindre bra att inkorporera barnkonventionen
              i svensk lagstiftning. Jag tycker att vi är skyldiga våra barn
              att låta den här typen av lagstiftning och en sådan här fråga
              få ta sin tid och att den analyseras från alla möjliga håll. Det
              har våra barn rätt till.
            </seg>
          </u>
          <note type="speaker" n="ff1f8471">
            Anf. 9 MAGNUS EHRENCRONA (MP) replik:
          </note>
          <u who="magnus_ehrencrona_e26dbd" xml:id="i-3b2383b4e22500b4-1" n="dd90d815">
            <seg n="c805934a">
              Herr talman! Jag har inledningsvis en fråga till Helena Bouveng.
              Det är ett trettiotal motioner som ligger här från riksdagsledamöter,
              och ungefär en fjärdedel, som jag var inne på i mitt inlägg, är
              från allianskolleger till henne. Menar Helena Bouveng att de motionerna
              syftar till att hafsa igenom en lagstiftning? Det vore lite respektlöst,
              tycker jag, mot motionärerna. Det skulle jag vilja ha ett inledande
              svar på.
            </seg>
            <seg n="155f1634">
              Jag skulle även vilja lyfta fram den tidigare kartläggningen
              som åberopas, att svensk lagstiftning i princip redan skulle överensstämma
              med barnkonventionen. Där är regeringen inte riktigt enig med
              Barnombudsmannen. Barnombudsmannen tycker att kartläggningen saknar
              en genomgång av praxis, det vill säga om barns rättigheter respekteras
              i praktisk tillämpning, beslut och åtgärder. Hur ser Helena Bouveng
              på det? Delar Helena Bouveng Barnombudsmannens eller regeringens
              uppfattning om vilka slutsatser man kan dra av kartläggningen?
            </seg>
          </u>
          <note type="speaker" n="e0bb99b5">
            Anf. 10 HELENA BOUVENG (M) replik:
          </note>
          <u who="helena_bouveng_63a0a5" xml:id="i-cf9ffad2a1f10e3d-3" n="8ce87408">
            <seg n="80d12726">
              Herr talman! Jag måste berömma mina allianskamrater. Jag tycker
              att de är otroligt kloka och begåvade. Dessutom har de, likt mig,
              respekt för att lagstiftning måste få ta tid och måste vara grundlig.
              Vi är nu eniga om att belysa om det är vettigt eller inte. Jag
              har stor respekt för mina allianskompisar. Vi är på samma sida
              där. Även om vi har haft olika motionsyrkanden i den här frågan
              ger jag all eloge till mina allianskompisar. Det känns skönt att
              ha med dem i mitt lag.
            </seg>
            <seg n="7aa0b180">
              Översynen gjordes väldigt grundligt. Den gjordes av en jurist
              som tittade på lagstiftningen. Man gick igenom artikel efter artikel
              och kom faktiskt fram till att det överensstämmer med och i många
              fall överträffar kravet.
            </seg>
            <seg n="24977118">
              Problematiken är fortsatt vagheten i barnkonventionens artiklar.
              Jag kan ta som exempel artikel 29 som säger att barn ska ha rättighet
              att få en utbildning som ger respekt för såväl föräldrarnas som
              den egna kulturens och nationens värderingar. Ska man då kunna
              gå till domstol om man inte tycker sig ha fått en sådan undervisning?
              Hur ska eventuella krav på civilrättsligt skadestånd hanteras
              givet att artiklarna betraktas som statliga förpliktelser? Det
              är sådant som jag har ganska svårt att se hur det skulle gå till.
              Jag vet inte, men Magnus kanske inte har samma svårigheter som
              jag i sådana här frågor.
            </seg>
          </u>
          <note type="speaker" n="c8cff11e">
            Anf. 11 MAGNUS EHRENCRONA (MP) replik:
          </note>
          <u who="magnus_ehrencrona_e26dbd" xml:id="i-3b2383b4e22500b4-2" n="dd90d815">
            <seg n="5ac962d3">
              Herr talman! Nu är ordningen här att när det är jag som har begärt
              replik förbehåller jag mig rätten till problemformuleringar.
            </seg>
            <seg n="cb767ede">
              Jag tänker inte gå in i några juridiska frågor här. Jag tror
              inte heller att Helena Bouveng fullt ut skulle behärska att svara
              om jag skulle ha ställt liknande frågor.
            </seg>
            <seg n="f9a65080">
              Vi får se vad utredningen kommer fram till. Vi är positiva till
              att den tillsätts. Men vi vill också uttala en viljeinriktning
              med vår reservation och våra förslag till hemställanspunkter.
              Vi har på förhand ambitionen att vi ska komma till skott och i
              slutändan införliva barnkonventionen.
            </seg>
            <seg n="81062b75">
              Naturligtvis ska svensk lagstiftning, i den mån det finns någon
              konflikt, gå före när det är till barnens bästa. Men i vissa fall
              kan det förekomma att barnkonventionen är bättre än svensk rätt.
              Det är i de situationerna som vi har nytta av att införliva barnkonventionen
              i svensk rätt. Så ser vi på detta.
            </seg>
          </u>
          <note type="speaker" n="746fb041">
            Anf. 12 HELENA BOUVENG (M) replik:
          </note>
          <u who="helena_bouveng_63a0a5" xml:id="i-cf9ffad2a1f10e3d-4" n="8ce87408">
            <seg n="0d72cec2">
              Herr talman! Jag lovar Magnus Ehrencrona att jag inte ska ställa
              flera sådana frågor.
            </seg>
            <seg n="4e4d5b31">
              Vad gäller viljeinriktning, är inte detta att föregå en utredning?
              Jag tycker att vi väldigt generöst och förutsättningslöst i direktiven
              till utredningen har valt att belysa många olika delar för- och
              nackdelar, om lagstiftningen blir mer kritiserad, om den har sämre
              stöd och vilka lagförändringar vi är tvungna att göra om den är
              svag.
            </seg>
            <seg n="5264bb3a">
              Det är inte så att vi inte har använt barnkonventionen över huvud
              taget. Vi har ju transformerat väldigt mycket av vår lagstiftning
              till barnkonventionens principer. Det är alltså inte så att vi
              i Sverige har sagt att vi inte gillar barnkonventionen.
            </seg>
            <seg n="808bc857">
              Vi har successivt transformerat vår lagstiftning enligt barnkonventionens
              principer. Om det är något som fattas där som vi måste lagstifta
              om kan vi göra det. Men vi kanske inte vill ta hela paketet, för
              vi ska inte glömma bort att barnkonventionen är inkorporerad i
              lagstiftningen i många länder som inte alls har samma starka skydd
              för sina barn som de facto vi har.
            </seg>
            <seg n="747a616a">
              Jag tror att det är viktigt att vi inte föregår utredningen.
              Den är vid, den är bred och den kommer att belysa många olika
              sidor. Att då redan i dag säga att vi ska införliva en barnkonvention
              som kanske visar sig inte är det bästa för våra barn här i Sverige
              tycker inte jag är riktigt seriöst.
            </seg>
          </u>
          <note type="speaker" n="e7696e66">
            Anf. 13 MARIA LUNDQVIST-BRÖMSTER (FP):
          </note>
          <u who="maria_lundqvist-bromster_828c82" xml:id="i-a1fc6bc6687cc4c5-0" n="a16c2952" next="i-a524edb256af6658-0"/>
          <note n="b1ecfae2">
            Herr talman! Jag vill börja med att yrka bifall till utskottets
            förslag i betänkandet och avslag på reservationerna.
          </note>
          <u who="maria_lundqvist-bromster_828c82" xml:id="i-a524edb256af6658-0" n="a16c2952" prev="i-a1fc6bc6687cc4c5-0">
            <seg n="31b16cb7">
              Som många har sagt är detta ett väldigt efterlängtat betänkande,
              ett betänkande som föreslår en del förändringar i främst socialtjänstlagen
              i syfte att stärka stödet och skyddet för barn och ungdomar som
              far illa eller riskerar att fara illa. Med dessa förändringar
              stärks barnrättsperspektivet genom att barnets bästa ska vara
              avgörande när man fattar beslut inom socialtjänsten, gör placeringar
              eller vidtar andra åtgärder kring vård och behandling.
            </seg>
            <seg n="14fbc398">
              Herr talman! Barnombudsmannen, Bris och Rädda Barnen har i olika
              rapporter med olika infallsvinklar gjort oss uppmärksamma på att
              det finns stora brister inom samhällsvården, också när det gäller
              samverkan mellan verksamheter som jobbar med barn. Det förebyggande
              arbetet är oerhört viktigt.
            </seg>
            <seg n="faa39796">
              Ingen vet i dag med säkerhet hur många barn och ungdomar i Sverige
              som har det svårt hemma. När föräldrar sviktar i sin omsorg påverkar
              det barnets hela tillvaro och trygghet. Forskning har visat att
              sambandet mellan riskfaktorer och skyddsfaktorer är avgörande
              för barnet. Därför är det så oerhört viktigt att hålla en hög
              kvalitet i de verksamheter som berör barn. Det gäller för alla
              barn, men naturligtvis framför allt för barn som har särskilda
              behov och är särskilt utsatta.
            </seg>
            <seg n="aab6dace">
              Herr talman! Sedan Sverige antog FN:s barnkonvention har medvetenheten
              om barns rättigheter blivit betydligt större. Men det finns fortfarande
              brister i lagstiftningen och i hur barn behandlas i praktiken.
            </seg>
            <seg n="eb1e72fa">
              Barnombudsmannen har tidigare pekat på att det finns väsentliga
              skillnader mellan den svenska lagstiftningen och barnkonventionen
              när det gäller barns rätt att komma till tals i frågor som rör
              dem och deras liv. Barn får inte fullt ut komma till tals i tvister
              om vårdnad och umgänge, i utredningar inom socialtjänsten eller
              i asylprocesser. Barnkonventionen ställer krav på alla barns rätt
              att komma till tals. I svensk lagstiftning sägs i stället att
              barnets inställning ska klarläggas om det inte är olämpligt. Det
              blir många gånger ett kryphål för myndigheterna att inte prata
              med barnen själva.
            </seg>
            <seg n="3fbf6e32">
              Herr talman! Alliansregeringen har faktiskt vidtagit en hel del
              åtgärder utifrån ett barnrättsperspektiv. År 2007 infördes obligatorisk
              registerkontroll av personal vid HVB-hem. Regeringen har stärkt
              barns och ungas delaktighet och inflytande genom rätten till information
              för att de ska kunna ta ställning i frågor som rör dem. Krav på
              genomförandeplaner för barn som vistas i familjehem eller HVB-hem
              har införts och även regler för jourhem. Det finns också möjlighet
              att förbjuda fortsatt verksamhet vid ett HVB-hem om det finns
              missförhållanden.
            </seg>
            <seg n="d877c142">
              I slutet av 2010 fattade riksdagen beslut om en barnrättsstrategi.
              Och i budgeten för 2013 satsar regeringen på insatser för att
              förverkliga barnets rättigheter med utgångspunkt från barnkonventionen
              såklart. Det handlar då om utbildningsinsatser, informationsspridning,
              kunskapsinsamling och metodutveckling.
            </seg>
            <seg n="c84a70c4">
              Herr talman! I och med barnstrategin, som vi tog 2010, skulle
              regeringen också göra en kartläggning av hur svensk lagstiftning
              överensstämmer med bestämmelserna i barnkonventionen, vilket flera
              här har talat om. Den visade att vår lagstiftning överlag står
              i god överensstämmelse med rättigheterna i barnkonventionen. Den
              berörde dock inte den praktiska tillämpningen. Därför tycker vi
              i Folkpartiet att det är glädjande att regeringen kommer att tillsätta
              en utredning som bland annat ska titta på hur barns rättigheter
              tolkas och beaktas i den praktiska tillämpningen och skillnader
              inom barnrättsområdet mellan Sverige och de länder som har barnkonventionen
              inkorporerad i lagen. Vi i Folkpartiet ser detta som ytterligare
              ett steg mot en inkorporering av barnkonventionen i svensk lag.
            </seg>
            <seg n="caa94852">
              Herr talman! Folkpartiet välkomnar förslagen i betänkandet. Det
              är förslag som är absolut nödvändiga. Bland annat tydliggörs att
              barn ska ges möjlighet att framföra sina åsikter, och barnets
              inställning ska så långt det är möjligt klarläggas.
            </seg>
            <seg n="83cf2d03">
              Man föreslår även andra kriterier vad gäller anmälningsskyldigheten.
              Man ska anmäla om man får kännedom om eller misstänker att ett
              barn far illa.
            </seg>
            <seg n="e6b4e39e">
              Socialnämnden ska också vid placering av barn teckna avtal med
              familjehemmen och gå igenom det åtagande som hemmet tagit på sig
              under placeringen. Socialnämnden blir även skyldig att utbilda
              familjehemmen.
            </seg>
            <seg n="c6ad6e7a">
              Till Folkpartiets och många andras stora glädje ska socialnämnden
              utse en särskild socialsekreterare som ska ansvara för kontakten
              med det barn eller den ungdom som är placerad i familjehem.
            </seg>
            <seg n="b00dc702">
              Att socialsekreteraren regelbundet ska besöka barnet och dessutom
              utgå från barnets behov är viktigt för att förhindra och i ett
              tidigt skede upptäcka missförhållanden i familjehemmet.
            </seg>
            <seg n="41bbb34c">
              Herr talman! I dag ska det placerade barnet få besök minst två
              gånger om året. Nu påtalar man vikten av regelbundenhet och att
              utgå från barnets behov.
            </seg>
            <seg n="e9c8fc30">
              Med tanke på de brister som funnits är det glädjande att regeringen
              i propositionen skrivit att man noga ska följa utvecklingen när
              det gäller hur ofta barnet får besök. Man är också beredd att
              återkomma om det skulle krävas.
            </seg>
            <seg n="278f2d12">
              Herr talman! Vi vet att många barn som vistas i familjehem inte
              får sina rättigheter tillgodosedda. I en rapport från Socialstyrelsen
              framkom att mer än varannan pojke och var tredje flicka som växt
              upp i familjehem går ut grundskolan med lägsta betyg eller utan
              fullständiga betyg. Vi ska komma ihåg att ett misslyckande i skolan
              är den största riskfaktorn för framtiden.
            </seg>
            <seg n="d6e31166">
              I Skolinspektionens granskning från 2010 av 31 HVB-hem som bedriver
              så kallad särskild undervisning var det bara ett av hemmen som
              bedrev undervisning i alla ämnen och gav eleverna den undervisningstid
              som de har rätt till.
            </seg>
            <seg n="e295a114">
              En annan studie från Malmö 2011 visar att många omhändertagna
              barn inte har fått ta del av barnhälsovården på samma sätt som
              andra barn. Vart femte av de familjehemsplacerade barnen hade
              inte varit på någon fyraårskontroll hos bvc. Bara hälften hade
              fått sin syn testad vid 4 års ålder, och 15 procent av barnen
              hade inte fått alla sina vaccinationer.
            </seg>
            <seg n="23a2127b">
              Herr talman! Det känns därför mycket bra att regeringen föreslår
              att socialnämnden ska verka för att de barn som vårdas i ett familjehem
              får lämplig utbildning och den hälso- och sjukvård de behöver.
              Med tanke på de siffror jag nyss läste upp är det viktigt att
              detta poängteras i propositionen.
            </seg>
            <seg n="9c0e7fc9">
              Folkpartiet kommer att noga följa hur detta efterlevs. Vi är
              dessutom redo att ta nästa steg och tydliggöra hälso- och sjukvårdens
              ansvar för placerade barn i hälso- och sjukvårdslagen genom att
              en hälsoplan upprättas för varje barn. Vi anser också att det
              ska vara en skyldighet för varje kommun att göra en skolplan för
              varje placerat barns skolgång och undervisning.
            </seg>
            <seg n="aea8f16c">
              Till sist, herr talman, lyfter regeringen också fram socialtjänstens
              viktiga roll i det förebyggande arbetet, och man tydliggör det
              i socialtjänstlagen. Socialtjänsten ska fokusera på riskmiljöer
              och riskgrupper.
            </seg>
            <seg n="f2bd902d">
              Jag och Folkpartiet är helt övertygade om vikten av att socialtjänsten
              finns på olika arenor och att man avdramatiserar socialtjänstens
              roll som myndighetsutövare och gör den mer tillgänglig för samhället.
            </seg>
            <seg n="a644f66f">
              Socialtjänsten måste nå familjerna. Det handlar om att uppmuntra
              till samarbete i stället för att överlämna till socialtjänsten.
            </seg>
            <seg n="4ed8e9fa">
              I skolan, där barn och unga är hela dagarna, finns alla förutsättningar
              att jobba på det sättet. Känner man oro för ett barn ska man bjuda
              in socialtjänsten, barnet och familjen och erbjuda förebyggande
              insatser. Det är ett ypperligt sätt, herr talman, att avdramatisera
              socialtjänsten och skapa öppenhet och samarbete.
            </seg>
          </u>
          <note type="speaker" n="f9b80043">
            Anf. 14 EVA OLOFSSON (V) replik:
          </note>
          <u who="eva_olofsson_7c489a" xml:id="i-bace4ff429ea8011-2" n="41f74579">
            <seg n="3c85f051">
              Herr talman! Som framgick när jag var uppe och talade är vi också
              glada över dessa förslag, även om vi tycker att de kunde ha kommit
              lite snabbare.
            </seg>
            <seg n="35647193">
              Barnskyddsutredningen hade ett förslag som inte finns med. Det
              oroar mig när jag hör socialsekreterare berätta att det i många
              stadsdelar och städer inte finns några erfarna socialsekreterare
              på den enhet som jobbar med barn. De som finns är nya och får
              dålig introduktion, och personalomsättningen är hög.
            </seg>
            <seg n="47a44741">
              Barnskyddsutredningen lade fram ett förslag för att tydliggöra
              kraven på introduktion och stöd av erfarna kolleger när man ska
              börja jobba med sådant som att bedöma om utredningar ska starta,
              göra utredningar och ta beslut om ett barn ska omhändertas.
            </seg>
            <seg n="fcedcbe6">
              Barnskyddsutredningen konstaterade att detta inte hade lösts
              på frivillig väg utan att det fanns stora brister vad gäller att
              få erfarna socialsekreterare, ofta med utbildning utöver socionomexamen,
              att jobba med dessa frågor och finnas som stöd.
            </seg>
            <seg n="9d13b38f">
              Barnskyddsutredningen föreslog därför att det skulle inrättas
              en ettårig specialistutbildning, en fördjupad utbildning på avancerad
              nivå, och att man på längre sikt skulle se till att alla kommuner
              hade tillgång till ett sådant specialiststöd i den sociala barn-
              och ungdomsvården.
            </seg>
            <seg n="f19933d7">
              Jag undrar hur Folkpartiet och Maria Lundqvist-Brömster ser på
              denna fråga. Kommer det att komma och är det en viktig fråga för
              er? Vi har lyft upp detta här och i vår reservation, för vi tror
              att man måste öka kompetensen betydligt när det gäller stöd till
              de socialsekreterare som jobbar med dessa viktiga och svåra frågor.
            </seg>
          </u>
          <note type="speaker" n="38835a3f">
            Anf. 15 MARIA LUNDQVIST-BRÖMSTER (FP) replik:
          </note>
          <u who="maria_lundqvist-bromster_828c82" xml:id="i-3990788475ea2c42-0" n="a16c2952">
            <seg n="fe172a52">
              Herr talman! Ja, det är viktiga och svåra frågor. Jag har också
              i kontakter med socionomer fått information om att unga socionomer
              kommer ut i kommunerna, får tunga ärenden att handlägga och ibland
              lämnar socialkontoren för att de känner att de inte mäktar med.
            </seg>
            <seg n="6d323bc0">
              Regeringen föreslår i propositionen att man ska försöka hitta
              en samverkan för introduktion och utbildning. Det finns ett stycke
              som handlar om att utbildning och kompetenshöjning måste samordnas.
            </seg>
            <seg n="15a43496">
              Vad gäller kraven på socialsekreterare hänvisar regeringen till
              Behörighetsutredningen.
            </seg>
            <seg n="dd1581c6">
              Mycket längre har vi inte gått i denna fråga.
            </seg>
            <seg n="e2da7f49">
              Jag tror att det är viktigt att kommunerna har kompetensstöd
              på olika sätt så att de har specialister som de kan kommunicera
              med och jobba med i svåra ärenden. I de flesta kommuner har socialsekreterare
              handledare som de får handledning av och kan konsultera i till
              exempel svåra barnavårdsärenden. Den kompetensen finns, och den
              resursen ska socialsekreterarna ha redan i dag.
            </seg>
          </u>
          <note type="speaker" n="879b5801">
            Anf. 16 EVA OLOFSSON (V) replik:
          </note>
          <u who="eva_olofsson_7c489a" xml:id="i-bace4ff429ea8011-3" n="41f74579">
            <seg n="56c19955">
              Herr talman! Barnskyddsutredningen konstaterade att socialsekreterarna
              ska ha det, men det har de inte.
            </seg>
            <seg n="d354bbc8">
              Jag kan av det här inte utläsa om det är en fråga som Folkpartiet
              driver och vill få igenom. Jag fick bara svaret att detta är något
              som man tittar på i en behörighetsutredning. Därför undrar jag
              var Folkpartiet står.
            </seg>
            <seg n="1610ec9b">
              Vad gäller barnkonventionen kan jag konstatera att Folkpartiet
              ser detta som ett steg mot att inkorporera barnkonventionen i
              svensk lag medan Moderaterna argumenterar om alla problem och
              att man nog inte vill ha det så. Hur kommer detta att gå, undrar
              jag då. Det handlar ju i hög grad om hur man kommer att tolka
              utredningens resultat. Vi vet att Norge har det, och vi har kunnat
              titta på och följa utvärderingarna. Det lär därför inte hända
              något alldeles nytt som inte har hänt i Norge.
            </seg>
            <seg n="7467c67e">
              Jag skulle vilja fråga om vi kommer att få ett förslag om barnkonventionen
              som lag. Kommer vi att få ett sådant förslag som riksdagen kan
              ta ställning till före valet? Jag ser att det finns stor oenighet
              bland regeringspartierna.
            </seg>
          </u>
          <note type="speaker" n="eb874639">
            Anf. 17 MARIA LUNDQVIST-BRÖMSTER (FP) replik:
          </note>
          <u who="maria_lundqvist-bromster_828c82" xml:id="i-3990788475ea2c42-1" n="a16c2952">
            <seg n="75689fa0">
              Herr talman! Eva Olofsson frågar hur Folkpartiet ställer sig
              till socionomutbildningen och kompetensen hos socialsekreterarna.
              Eftersom jag jobbar med barnärenden kan jag säga att vi antog
              en rapport vid förra landsmötet där vi tydligt deklarerar att
              det ska finnas specialistkompetens hos de socialsekreterare som
              hanterar barnärenden. Det är vår uppfattning.
            </seg>
            <seg n="27a74f10">
              När det gäller barnkonventionen tycker vi, precis som föregående
              talare sade, att det är bra att utredningen görs så att vi kan
              titta på den praktiska tillämpningen och jämföra med de länder
              som har inkorporerat lagen. För Folkpartiets del har vi ett landsmötesbeslut
              om att inkorporera barnkonventionen. Det är alltså det vi strävar
              efter.
            </seg>
          </u>
          <note type="speaker" n="b0ce7847">
            Anf. 18 RICKARD NORDIN (C):
          </note>
          <u who="lise_nordin_7a122f" xml:id="i-d6daf92cf85d2000-0" n="84dad437" next="i-370671298e8a08df-0"/>
          <note n="cbbc022e">
            Herr talman! Jag skulle vilja börja med att yrka bifall till
            utskottets förslag i betänkandet och avslag på reservationerna.
          </note>
          <u who="lise_nordin_7a122f" xml:id="i-370671298e8a08df-0" n="84dad437" prev="i-d6daf92cf85d2000-0">
            <seg n="42749cfd">
              FN:s barnkonvention fyllde häromdagen 23 år. Det är den självklara
              grunden för allt arbete kring barnens rätt. Den förtydligas av
              regeringen i Strategi för att stärka barnens rättigheter . Den
              senaste strategin ställde sig riksdagen bakom för snart två år
              sedan.
            </seg>
            <seg n="686b65e3">
              Tanken med strategin är att ha ett dokument som ska vara vägledande
              i prioriteringarna inte bara på den nationella nivån utan även
              på den kommunala och regionala. Att stärka barns rättigheter är
              inget som bara görs internationellt och nationellt, utan mycket
              sker också regionalt och lokalt. Det kanske allra viktigaste för
              det enskilda barnet är just vad som händer på den lokala arenan
              skolan, förskolan, socialkontoret, fritidsgården och barnavårdscentralen.
            </seg>
            <seg n="dc150f36">
              I strategin beskrivs att all lagstiftning som rör barn givetvis
              ska utformas i överensstämmelse med barnkonventionen. Det har
              under det senaste året varit en av de mest debatterade frågorna.
              Tyvärr har det blivit en fråga om lagteknik snarare än en fråga
              om konkreta förbättringar av svensk lag. Debatten har förenklats
              till att man är för eller emot att barnkonventionen ska bli svensk
              lag.
            </seg>
            <seg n="1daf54aa">
              Låt oss ta det från början. Svensk tradition är att när man skrivit
              under en internationell konvention och ratificerat den, det vill
              säga godkänt den i Sveriges riksdag, ska den översättas i svensk
              lag. Man går igenom all relevant lagstiftning för att den ska
              överensstämma med den aktuella konventionen. Metoden kallas inom
              juridiken för transformering. Transformering som metod kräver
              att man successivt och kontinuerligt anpassar nationell lagstiftning
              och rättstillämpning allteftersom samhället förändras.
            </seg>
            <seg n="fcacf66e">
              Inte minst med utgångspunkt i en rad uppmärksammade asylärenden
              har diskussionen varit het det senaste året, och frågan har väckts
              om man inte, i stället för att transformera, borde införliva hela
              konventionen direkt i svensk lag. Den metoden kallas för inkorporering;
              det är det vi diskuterat i dag. I Sverige har den metoden använts
              en enda gång tidigare. Det handlade om Europakonventionen för
              mänskliga rättigheter. För att Sverige skulle kunna bli medlem
              i EU var vi tvungna att inkorporera den i svensk lagstiftning.
            </seg>
            <seg n="6ab22bcf">
              Det första steget i att ta ställning till hur barnkonventionen
              ska hanteras juridiskt är givetvis att ta reda på i vilken utsträckning
              svensk lag i dag överensstämmer med konventionen. Det gjordes
              en omfattande genomgång som blev klar 2011. Sammanfattningsvis
              kan man säga att den utredningen kom fram till att svensk lagstiftning
              över lag står i god överensstämmelse med rättigheterna i barnkonventionen.
              Man konstaterade också att de svenska reglerna ofta överstiger
              de minimikrav som ställs i konventionen. Givetvis finns det förbättringsbehov.
              Det är bland annat därför vi i dag debatterar en proposition som
              tar itu med några av dessa.
            </seg>
            <seg n="dbfbb380">
              Svensk juridik bygger på att riksdagen stiftar lag som sedan
              myndigheter och domstolar tillämpar. Om riksdagen är missnöjd
              med hur domstolarna tolkar lagen kan lagen ändras. Om FN:s barnkonvention
              skulle vara lag och en svensk domstol baserat på konventionstext
              skulle döma i ett ärende finns inte längre möjligheten att korrigera
              genom lagändring eftersom en konventionstext inte får ändras.
              Man ska också vara medveten om att FN:s barnkonvention är resultatet
              av en kompromiss mellan FN:s alla medlemsstater, vilket gör att
              artiklarna inte alltid är helt tydliga. Oro för en inkorporering
              har faktiskt lyfts fram av personer som själva var med och skrev
              konventionen.
            </seg>
            <seg n="0c897926">
              Slutsatsen har för regeringens del blivit att frågan om inkorporering,
              fortsatt transformering eller både och ska utredas. Här ingår
              att även utreda de tilläggsprotokoll som finns. Utredningen ska
              titta på internationella erfarenheter av båda metoderna och därefter
              väga för- och nackdelar.
            </seg>
            <seg n="c94b012a">
              Vi i Centerpartiet vill lansera en alternativ lösning. Barnkonventionen
              har fyra portalparagrafer:
            </seg>
            <seg n="04990250">
              Dessa fyra portalparagrafer skulle kunna lyftas in i regeringsformens
              rättighetskapitel tillsammans med andra grundläggande fri- och
              rättigheter, och resterande delar av konventionen skulle kunna
              transformeras. En gyllene medelväg? Jag vet inte, men man borde
              definitivt göra en utredning. Jag tror att det vore klokt att
              utreda det hela och se hur man tillämpar saker och ting i praktiken.
              Jag tror nämligen inte att det är så enkelt att om bara konventionen
              inkorporerades skulle ett antal uppmärksammade fall med utvisningshotade
              barn få en annan utgång. Jag är heller inte övertygad om att den
              nackdel som följer av att riksdagen inte längre kan styra lagstiftningen
              överväger eventuella fördelar.
            </seg>
            <seg n="1aef25b2">
              Vi i Centerpartiet är pragmatiska. Vi tycker att det är viktigt
              att alla möjligheter utreds. Därför är vi glada att vi tillsammans
              med de andra allianspartierna kommit överens om att tillsätta
              en utredning. Vi är eniga om att vi ska utreda. Sedan får vi se
              vad utredningen kommer fram till, och därefter kan vi ta ställning
              till hur vi går vidare. Det är olyckligt att redan från början
              bestämma sig för vad man vill att utredningen ska komma fram till,
              för då blir den inte förutsättningslös.
            </seg>
            <seg n="65077481">
              Vilken juridisk metod som används är egentligen underordnat.
              Det finns inga enkla genvägar, inga alexanderhugg, utan det är
              ett tålmodigt, stundtals slitsamt och framför allt långsiktigt
              arbete som är det enda hållbara för att vi ska kunna stärka barns
              rättigheter.
            </seg>
            <seg n="7869d979">
              En viktig granskning av hur Sverige följer barnkonventionen görs
              av FN:s barnrättskommitté. Vid den senaste granskningen kom man
              fram till att det finns behov av ändringar i svensk lagstiftning.
              Där har vi bland annat dagens proposition och även andra saker
              på gång. Regeringen har gjort ganska mycket. Exempelvis är regeringen
              numera överens med Miljöpartiet om att alla barn ska få vård på
              lika villkor och oavsett av vilken anledning de upprätthåller
              sig i Sverige.
            </seg>
            <seg n="40e3905d">
              När det brister i tillämpningen av lagstiftningen är det viktigt
              att skärpa tillsynen, vilket också har skett. Det är även viktigt
              att stärka barnets rätt att få sin sak prövad juridiskt. Här har
              vi barn- och elevombud, barns rätt att komma till tals vid vårdnadstvister
              och flera andra exempel.
            </seg>
            <seg n="32be375c">
              Det är viktigt att minska risken för att barn far illa, att uppmärksamma
              riskerna innan saker och ting sker. Här har regeringen tillskjutit
              pengar för att skapa ökad kunskap bland vuxna personer i barns
              närhet om hur man upptäcker att barn far illa. Alla yrkesgrupper
              som någon gång handskas med barn har ett ansvar. Man skulle till
              exempel kunna lyfta fram tandläkarnas möjligheter att i munnen
              och ansiktet se om ett barn varit utsatt för misshandel.
            </seg>
            <seg n="378fd1f5">
              Ett annat av regeringen utpekat område handlar om att barn ska
              ges förutsättningar att uttrycka sina åsikter i frågor som rör
              dem. Det är ett område där Sverige har haft brister. I och med
              propositionen som vi debatterar ska unga få mer att säga till
              om i ärenden som rör dem, och de ska ha en namngiven socialsekreterare
              som de kan vända sig till. Dessutom finns det skrivningar i den
              nya skollagen som poängterar skolans ansvar för att barn ska få
              kunskap om sina rättigheter.
            </seg>
            <seg n="7e0e934d">
              Skola och socialtjänst i all ära, men de kommer ofta in när föräldrarna
              har misslyckats. Första steget måste därför vara trygga föräldrar.
              Det är de som står barnet närmast och ska se sitt barns behov.
              Det börjar redan på barnavårdscentralen. Därför har regeringen
              tagit initiativ till att utvärdera vilka typer av föräldrastöd
              som fungerar bäst.
            </seg>
            <seg n="0da22095">
              Låt mig avsluta med tre viktiga slutsatser för att barns rättigheter
              ska förstärkas. För det första: Lyssna till barn och ta deras
              förslag på allvar. För det andra: Stöd föräldrarna och våga arbeta
              förebyggande. För det tredje: Samarbeta och samverka så att barns
              behov inte faller mellan stolarna.
            </seg>
            <seg n="0c7833a8">
              Det må låta ganska klyschigt, men det kanske finns en anledning
              till att det är klyschor. Jag och Centerpartiet är övertygade
              om att det är tre framgångsrecept för att vi ska kunna ge barn
              en bättre uppväxt och en framtid där alla kommer till sin rätt.
            </seg>
          </u>
          <note type="speaker" n="39e03b65">
            Anf. 19 EVA OLOFSSON (V) replik:
          </note>
          <u who="eva_olofsson_7c489a" xml:id="i-bace4ff429ea8011-4" n="41f74579">
            <seg n="d8e104dc">
              Herr talman! Jag ska inte förlänga diskussionen om för- och nackdelar
              med om barnkonventionen inkorporeras som svensk lag. I debatten
              brukar det sägas att de enda som är emot är Moderaterna och Sverigedemokraterna.
              Jag fick ett argt meddelande på Facebook när jag någon gång skrev
              att Centerpartiet inte var för. Nu har jag stått och lyssnat på
              Rickard Nordin, och min slutsats är att Centerpartiet inte har
              tagit tydlig ställning för att barnkonventionen ska bli svensk
              lag. Eller har ni det? Jag vill bara ha ett ja eller ett nej på
              den frågan.
            </seg>
          </u>
          <note type="speaker" n="39fff91a">
            Anf. 20 RICKARD NORDIN (C) replik:
          </note>
          <u who="lise_nordin_7a122f" xml:id="i-dc9a8fd3e7ce563c-0" n="84dad437">
            <seg n="73a52004">
              Herr talman! Centerpartiets ståndpunkt är att barnkonventionens
              fyra portalparagrafer ska föras in i regeringsformens rättighetskapitel
              och att övriga delar ska transformeras. Det gör att vi får en
              väsentligt tydligare del när det gäller de fri- och rättigheter
              som barn har och att vi sedan kan stärka barns skydd, så att vi
              kan gå längre än konventionen på många områden. Det tror vi är
              den bästa vägen.
            </seg>
          </u>
          <note type="speaker" n="4a4cb8ca">
            Anf. 21 EVA OLOFSSON (V) replik:
          </note>
          <u who="eva_olofsson_7c489a" xml:id="i-bace4ff429ea8011-5" n="41f74579">
            <seg n="d96cd7b4">
              Herr talman! Alla partier som vill göra barnkonventionen till
              svensk lag vill vad jag vet också gå längre i frågan, och det
              är viktigt att göra det. Jag konstaterar bara att det av regeringspartierna
              är Kristdemokraterna och Folkpartiet som tagit tydlig ställning.
              Det är min slutsats.
            </seg>
          </u>
          <note type="speaker" n="7b00ffd9">
            Anf. 22 RICKARD NORDIN (C) replik:
          </note>
          <u who="lise_nordin_7a122f" xml:id="i-dc9a8fd3e7ce563c-1" n="84dad437">
            <seg n="0c44c48b">
              Herr talman! Vi håller fast vid att vi tycker att detta ska utredas.
              En del bör då vara att se över ett tredje förslag, ett sidoförslag
              om att föra in portalparagraferna i rättighetskatalogen. Det finns
              människor här i Sverige som varit med och skrivit barnkonventionen.
              Internationella Rädda Barnens ordförande, som var med och skrev
              det hela, är orolig för att det skulle kunna bli ett tak på det
              hela, så att man lutar sig tillbaka och tycker att vi inte behöver
              gå längre.
            </seg>
            <seg n="5fe3aa60">
              Vi tycker att det kan vara rimligt att se på en tredje lösning
              och är beredda att vända på alla stenar. Vi vill inte låsa fast
              oss vid att vi ska göra det till lag eller att det ska transformeras,
              utan vi har ett tredje alternativ som vi också vill utreda, för
              vi tror att det är viktigt för att stärka barns rättigheter.
            </seg>
          </u>
          <note type="speaker" n="1bd3586c">
            Anf. 23 ANDERS ANDERSSON (KD):
          </note>
          <u who="anders_andersson_dc6ae0" xml:id="i-d63f9ffc09b8216e-0" n="995708e4" next="i-b9af2ba330a0f20c-0">
            <seg n="b8e0a82e">
              Herr talman! Det vi har i kammaren här i riksdagen i dag är något
              av en barndebatt. Egentligen kan det inte vara bättre. Finns det
              något ämne som vi alla älskar att tala om är det barn. Det vi
              nu har att resonera och föra samtal om är barns rättigheter, barns
              behov och hur vi genom lagstiftning säkerställer att barns röst
              blir tydlig och hörd.
            </seg>
            <seg n="24840430">
              Vi har nu att behandla 220 sidor propositionstext i ett betänkande.
              Det var någon som bad mig: Ge mig ett snabbt besked om vad detta
              handlar om som ett barn kan förstå! Jag fick tipset: Den här propositionen
              handlar om att skriva lag utifrån ett enmetersperspektiv. Mycket
              lagstiftning sker med vuxnas ögon. Det handlar om vad vi som har
              levt igenom en hel del år av livet ser och tycker. I denna proposition
              om att stärka stödet och skyddet för barn och unga ser man det
              från ett 100-centimetersperspektiv i stället för ett 175-centimetersperspektiv.
              Jag tror att detta sammanfattar mycket av vad propositionen innehåller.
              Barns behov och barns rättigheter har varit utgångspunkten för
              regeringens arbete. Man har kommit fram till lagförslag som stärker
              barns rättigheter samt de skyldigheter som olika myndigheter har
              att rätta sig efter. Förslagen ska bidra till att forma ett bättre
              samhälle.
            </seg>
            <seg n="2bbe5645">
              Herr talman! Om FN:s barnkonvention vore lag skulle barns rättigheter
              få mer gehör, inte minst i rättsprocessen. Detta är min uppfattning
              och en uppfattning som vi kristdemokrater har redovisat vid åtskilliga
              tillfällen. Det är därför jag välkomnar att regeringen nu tillsätter
              en utredning för att undersöka fördelar och nackdelar med att
              inkorporera barnkonventionen i svensk lag. Detta är ett viktigt
              framsteg i regeringens barnpolitik och en linje som vår barnminister
              Maria Larsson givit uttryck för vid flera tillfällen.
            </seg>
            <seg n="4a53f633">
              Var och en som följer denna debatt och som följer regeringens
              olika ageranden kan notera att de fyra allianspartierna går i
              takt åt rätt håll. Tillsammans lyfter man fram barns trygghet
              och barns rättigheter. Propositionen Stärkt stöd och skydd för
              barn och unga , som jag inledde med att tala om och som vi nu
              ska ta ställning till, är en tydlig förbättring av en lagstiftning
              vi inte varit nöjda med. Vi vill gå längre och tydliggöra barns
              röst. Den är värd att respekteras och ska respekteras.
            </seg>
            <seg n="4a1069a6">
              Denna proposition är en viktig uppföljning av propositionen Strategi
              för att stärka barnets rättigheter i Sverige , som bland annat
              Rickard citerade ur och som vi tidigare behandlat i riksdagen.
              Den sätter fokus på olika myndigheters men inte minst kommuners,
              landstings och regioners ansvar när det gäller barns rättigheter,
              som att bli respekterad och få stöd. Den strategin var ett viktigt
              moment i hela vår barnpolitik. Utifrån de propositioner som vi
              tidigare behandlat och dem som vi ska behandla i dag är det klart
              att jag är glad över att vi fått beskedet att regeringen avser
              att tillsätta en utredning för att göra en analys och därefter
              kanske möjliggöra en inkorporering av barnkonventionen i svensk
              lag.
            </seg>
            <seg n="045bbd64">
              I vår tid råder samstämmighet om hur viktiga barns rättigheter
              är. För 100 år sedan hade man en annan syn på barn. Barn fick
              då arbeta tidigt och ofta. De fick dessutom ta vuxenansvar långt
              innan de var mogna för det. Barn skulle vara tysta och lyda. På
              den tiden var det okej att slå och aga i uppfostrande syfte. Tiderna
              har som tur är förändrats i många avseenden, och det välkomnar
              vi, även om man ibland kan märka att den gamla synen smyger sig
              på och dyker upp i debatten. Det är därför det är viktigt att
              markera att de mänskliga rättigheterna tillhör alla. Men vi behöver
              särskilt arbeta för att säkerställa att de mänskliga rättigheterna
              inte kränks för barn och att barns rättigheter alltid lyfts fram.
            </seg>
            <seg n="27da112d">
              Regeringen är nu överens om att en utredning ska tillsättas.
              Den ska se på för- och nackdelar med att inkorporera barnkonventionen
              i svensk lag. Vi kristdemokrater har ambitionen att barnkonventionen
              ska inkorporeras. Vi har lyssnat på Rädda Barnen, Barnombudsmannen
              och barnläkare och tror att det är rätt inriktning, samtidigt
              som vi välkomnar att denna utredning nu tar ett steg framåt i
              debatten om barnkonventionen.
            </seg>
            <seg n="08f73064">
              Barnkonventionen som lag tror jag skulle innebära att barns rättigheter
              kunde komma fram tydligare, inte minst i de rättsliga processerna.
              Därmed skulle barn få ett starkare skydd. Erfarenheterna från
              Norge, som 2003 gjorde konventionen till norsk lag, pekar i den
              riktningen. De norska exemplen framkom när barnminister Maria
              Larsson i maj i år bjöd in till ett nordiskt seminarium, där man
              fick redovisning av och analyserade erfarenheter från våra nordiska
              grannländer. Barns rätt att göra sin röst hörd måste förstärkas.
              Många barn som ringer Bris eller kontaktar andra telefon- och
              webbtjänster dit man kan vända sig pekar på att vuxna inte lyssnar.
              Att man bör ändra på detta, så att vi vuxna blir mer lyhörda,
              är en av de viktiga signalerna när det gäller dagens debatt och
              proposition.
            </seg>
            <seg n="38213a40">
              Herr talman! Jag är övertygad om att de flesta som med gott uppsåt
              arbetar nära barn, i frivilligorganisationer, på fritidsgårdar
              eller i skolor, strävar efter att lyssna till hur barn vill ha
              det. Men det sker ändå inte alltid metodiskt och med den kunskap
              och utbildning som krävs. I många fall skulle socialtjänsten ha
              varit den naturliga samarbetspartnern för barn och ungdomar. Men
              på alltför många håll saknas tilltron och tilliten till socialtjänsten.
              Därför behöver kommunerna göra sin socialtjänst öppen och tillgänglig
              och sprida informationen till barn och ungdomar att man är till
              just för dem.
            </seg>
            <seg n="756123a6">
              Ett sådant uppdrag ges nu i den proposition som regeringen lägger
              fram. Vi kan notera att regeringens proposition markerar att socialtjänstlagen
              ska ändras och att vi ska ha ett aktivare arbete i socialnämnderna
              för barns rätt. Det är ett viktigt steg för att stärka skyddet
              för barn som far illa eller riskerar att fara illa. Vi vuxna måste
              se barnen som individer och lyssna på dem.
            </seg>
            <seg n="fef96fc4">
              Herr talman! Ur barnets perspektiv är det viktigt att få komma
              till tals. Det gäller alla barn och framför allt barn som lever
              i en utsatt situation. Inom socialtjänsten krävs ibland beslut
              om sociala åtgärder som kan vara omvälvande för en familj. Varje
              barn som placeras i familjehem eller i hem för vård eller boende
              ska därför ha en egen socialsekreterare. Detta ingår i regeringens
              framlagda förslag, som vi nu ska behandla i riksdagen och fatta
              beslut om i eftermiddag. Detta ger det placerade barnet en bättre
              möjlighet att berätta om sin situation och även slå larm vid missförhållanden.
            </seg>
            <seg n="b2b875b1">
              Enligt min mening borde denna rättighet att ha en egen socialsekreterare
              ha tillkommit långt tidigare. Det är många som tycker så, och
              jag kan instämma.
            </seg>
            <seg n="a7599bc8">
              Så tyckte också de ungdomar som vi i socialutskottet hade möjlighet
              att träffa vid en överläggning, där de fick berätta om sina erfarenheter
              av att ha varit placerade i familjehem eller HVB-hem. De råd som
              vi fick av dessa ungdomar var entydiga, råd som också regeringen
              fick ta del av, och den proposition som vi nu har visar att regeringen
              och barnminister Maria Larsson har lyssnat in dessa erfarenheter
              från ungdomarna.
            </seg>
            <seg n="c848d51f">
              Det är därför som jag välkomnar regeringens förslag som bland
              annat markerar rätten till en egen socialsekreterare men också
              en rad andra förbättringar som stärker barns rättigheter. Jag
              ser propositionen som ett tydligt steg framåt när det gäller barns
              rättigheter och när det gäller att skapa en ökad trygghet för
              barn och ungdomar i vårt land.
            </seg>
          </u>
          <note n="865fef4c">
            Herr talman! Med dessa synpunkter vill jag yrka bifall till propositionen
            och förslaget i socialutskottets betänkande SoU4.
          </note>
          <u who="anders_andersson_dc6ae0" xml:id="i-b9af2ba330a0f20c-0" n="995708e4" prev="i-d63f9ffc09b8216e-0">
            <seg n="5fb45b61">
              (Applåder)
            </seg>
          </u>
          <note n="65adf823">
            I detta anförande instämde Annika Eclund (KD).
          </note>
          <note type="speaker" n="bfbd98ac">
            Anf. 24 MEERI WASBERG (S):
          </note>
          <u who="meeri_wasberg_ebd701" xml:id="i-a05f8bee7a70cc79-0" n="a21fdae8">
            <seg n="e0d5095c">
              Herr talman! Samhället ska prioritera barn och ungdomar som behöver
              stöd och hjälp, även i tider av ekonomisk kris. Allt annat är
              oacceptabelt och ett slöseri med mänskliga resurser. Vi har ett
              gemensamt ansvar för alla barn. Alla barn har rätt till en bra
              uppväxt och möjligheter att utvecklas efter sina egna förutsättningar.
            </seg>
            <seg n="f242b1ca">
              De insatser som samhället tillhandahåller måste hålla hög kvalitet
              och vara likvärdiga över landet. Kritik från bland annat tillsynsmyndigheter,
              barnrättsorganisationer och enskilda pekar på brister som behöver
              åtgärdas. Det handlar om brister i handläggningen, ansvarstagande
              och skydd för barn, skillnader mellan kommuner, bristande delaktighet
              och tillämpning av barnperspektivet.
            </seg>
            <seg n="5a5da408">
              Barnskyddsutredningen från 2009 hade flera intressanta förslag.
              Det är ju väldigt intressant att regeringen nu har tagit fasta
              på några av dem, men det som är bekymrande är att det tog mer
              än tre år för regeringen. Det visar att frågan inte är högprioriterad.
            </seg>
            <seg n="035a142a">
              Förslaget om att knyta en socialsekreterare till varje placerat
              barn är en nödvändig uppstramning av systemet men löser inte alla
              problem. Socialsekreterarna har en enormt svår uppgift och en
              ofta oerhört pressad arbetssituation. De måste ges nödvändig möjlighet
              att ägna tid till kontakten med barn och unga. Det är också viktigt
              att socialnämnden blir skyldig att tillhandahålla relevant utbildning
              för de familjehem och institutioner som ska ha avtal med kommunen
              vad gäller placering av barn.
            </seg>
            <seg n="f4bd9b30">
              Det finns dock en viktig punkt där vi är oense med regeringen.
              Det har framkommit vid andra anföranden, och det handlar om barnkonventionen.
              Vi har lagt en motion om att regeringen ska få i uppdrag att lägga
              fram förslag om att barnkonventionen bör bli svensk lag och hur
              det ska gå till.
            </seg>
            <seg n="356af76c">
              I propositionen skriver regeringen: Barnkonventionen uttrycker
              ett förhållningssätt till barn som sätter barnet i fokus vid beslut
              eller åtgärder som berör ett enskilt barn eller en grupp barn.
              Detta innebär att vid beslut som rör barn ska ansvarig beslutsfattare
              överväga om barnet eller barnen berörs och i så fall på vilket
              sätt. Att anamma ett barnperspektiv handlar om kunskaper, attityder
              och arbetssätt. Det speglar synen på barn som fullvärdiga medborgare
              och kompetenta individer som ska bemötas med respekt i alla sammanhang.
              Riksdagens mål för barnrättspolitiken, som utgår från barnkonventionen,
              är att barn ska respekteras och ges möjlighet till utveckling
              och trygghet samt delaktighet och inflytande.
            </seg>
            <seg n="5680b0cb">
              Vi delar uppfattningen att barnets rätt ska sättas i fokus vid
              beslut och åtgärder som berör ett enskilt barn eller en grupp
              barn. Men arbetet med detta har nu pågått i 20 år. Det har funnits
              gott om tid.
            </seg>
            <seg n="aa9907ce">
              Konventionen antogs som sagt 1989. Sverige ratificerade konventionen
              1990. Praktiskt taget alla världens stater har anslutit sig till
              barnkonventionen, och det finns olika sätt att se till att man
              vidtar alla lämpliga lagstiftningsåtgärder och administrativa
              åtgärder för att kunna genomföra de rättigheter som erkänns i
              konventionen.
            </seg>
            <seg n="5dd4c1fe">
              Den metod som vi har valt hittills, transformering, är en metod
              som har tjänat oss väl på många sätt, men det är dags att ta nästa
              steg, och därför står vi fast vid vår uppfattning om att barnkonventionen
              bör inkorporeras. Det handlar inte om att göra det hafsigt, och
              det är en väsentlig skillnad mellan att ha en utredning som frågar
              om och en utredning som frågar hur .
            </seg>
            <seg n="3d46d685">
              Det finns alltså många delar i propositionen som vi tycker är
              bra, men det finns en punkt där vi har en annan uppfattning. Jag
              vill avsluta med att säga att vi naturligtvis står bakom alla
              de socialdemokratiska reservationerna, men för tids vinnande yrkar
              jag bifall till reservationerna 4, 7 och 11.
            </seg>
          </u>
          <note type="speaker" n="4590a9e9">
            Anf. 25 HELENA BOUVENG (M) replik:
          </note>
          <u who="helena_bouveng_63a0a5" xml:id="i-cf9ffad2a1f10e3d-5" n="8ce87408">
            <seg n="c98c5ae3">
              Herr talman! Meeri Wasberg hade i sitt inlägg lite bekymmer med
              att det har tagit så lång tid och påstår då att vi inte tar barnfrågorna
              på allvar. Jag skulle vilja säga att det är precis tvärtom. Vi
              tar god tid på oss, och vi är noggranna, för vi vill ha en lagstiftning
              som fungerar i alla delar av vårt land innan vi sjösätter en så
              viktig lagstiftning som vi gör i dag.
            </seg>
            <seg n="cf1be89e">
              Jag vill fråga Meeri Wasberg beträffande Socialdemokraternas
              förändring när det gäller barnkonventionen. År 1997 under den
              socialdemokratiska regeringen bedömde barnrättskommittén att konventionen
              inte lämpade sig för inkorporering. Kommittén konstaterade att
              språket i konventionen inte lämpar sig som lagtext, att formuleringarna
              är vaga och att genomförandet av konventionen mer ska ses som
              en politisk process.
            </seg>
            <seg n="e7d6abbf">
              Man skrev också att barnkonventionen har kunnat ratificeras av
              snart sagt alla världens stater. Det talar emot en inkorporering
              eftersom ett sådant dokument naturligen innehåller formuleringar
              som måste ges en tolkning i varje land efter förhållandena i landet.
            </seg>
            <seg n="0332b22e">
              Mina frågor till Meeri Wasberg blir naturligtvis: På vilket sätt
              har barnkonventionen ändrats? På vilket sätt har artiklarna blivit
              mer tydliga, och varför är man inte beredd att faktiskt vänta
              och se vad den här noggranna utredningen kommer att komma fram
              till innan man kräver att en sådan här viktig lagstiftning i så
              fall skulle komma på plats?
            </seg>
          </u>
          <note type="speaker" n="25813d60">
            Anf. 26 MEERI WASBERG (S) replik:
          </note>
          <u who="meeri_wasberg_ebd701" xml:id="i-a05f8bee7a70cc79-1" n="a21fdae8">
            <seg n="acfe8ce0">
              Herr talman! Jag skulle vilja säga så här: Nej, det är ingenting
              som har ändrats i konventionen i sig. Däremot, precis som Helena
              Bouveng själv vet, handlar transformeringen om att successivt
              och kontinuerligt anpassa den nationella lagstiftningen, och det
              kanske är så att vi nu har kommit i ett läge där det är rimligt
              att säga att inkorporering borde vara sättet att gå vidare.
            </seg>
            <seg n="74484518">
              Det är också en fråga om att ge utredningsdirektiv som handlar
              om ifall man ska göra någonting eller hur man ska göra. Man skulle
              också kunna tänka sig att en utredning som har det senare uppdraget,
              nämligen hur detta ska gå till, skulle ge en nödvändig vägledning
              och svar på den typ av frågor som Maria har framfört.
            </seg>
            <seg n="e39e00bb">
              Man skulle också kunna tänka sig att den genomgång som hänvisas
              till, där man har gått igenom och sett hur långt vi har kommit,
              skulle kunna ha tjänat som en tillräckligt tydlig vägledning om
              att det nu är läge att inkorporera barnkonventionen i svensk lag.
              Frågan är bara hur detta ska gå till och göras på ett bra sätt.
            </seg>
          </u>
          <note type="speaker" n="15018992">
            Anf. 27 HELENA BOUVENG (M) replik:
          </note>
          <u who="helena_bouveng_63a0a5" xml:id="i-cf9ffad2a1f10e3d-6" n="8ce87408">
            <seg n="66421df6">
              Herr talman! Ni har i er reservation krävt att det ska vara en
              inkorporering. Ni har inte sagt om . Jag tror att vi är väldigt
              överens om att vi successivt har förstärkt barns skydd. Där är
              vi ganska överens i väldigt många frågor.
            </seg>
            <seg n="4c76ff4d">
              Ni gör ändå anspråk på att vara ett statsbärande parti och att
              vara ansvariga för en rättssäker lagstiftning. Men utan att invänta
              den utredning som nu tillsätts, som är väldigt vid och öppen skulle
              jag vilja säga, säger ni nej till den och kräver redan i dag en
              inkorporering.
            </seg>
            <seg n="0efee4cb">
              Vi kan se på Norge. De får precis lika mycket kritik som vi får.
              Vi kan se att kommittén senast förde fram stark kritik mot Norge.
              Man säger från FN att det handlar om barn i fängelser, kontakter
              mellan föräldrar i fängelser och deras barn, fosterhemsplaceringar,
              att trafficking inte bekämpas ordentligt, brist på statistik,
              bristande rätt att amma sina barn för kvinnor i fängelser etcetera.
              Man löser inte alla problem med inkorporering.
            </seg>
            <seg n="51462a04">
              Min fråga blir fortfarande: Är Socialdemokraterna beredda att
              genomföra en inkorporering av en lagstiftning utan att man först
              har gjort vettiga förarbeten? Det ställer jag mig ytterst frågande
              till.
            </seg>
          </u>
          <note type="speaker" n="0174c247">
            Anf. 28 MEERI WASBERG (S) replik:
          </note>
          <u who="meeri_wasberg_ebd701" xml:id="i-a05f8bee7a70cc79-2" n="a21fdae8">
            <seg n="6403ebe3">
              Herr talman! Jag tror att det är möjligt att Helena Bouveng missförstod
              mig medvetet. Vårt yrkande handlar om inkorporering. Det handlar
              inte om att det ska ske hastigt utan att man tänker igenom det,
              utan det handlar om att ge en utredning ett uppdrag att ta reda
              på och utreda hur detta ska gå till. Man lär då få svar på de
              frågor som man behöver.
            </seg>
            <seg n="fc006aea">
              Helena Bouveng talar om att den utredning som ska genomföras
              nu är vid och öppen. Mig veterligt är den så pass vid och öppen
              att direktiven inte är färdigskrivna än. Vad den kommer att landa
              i vet vi absolut inte. Jag vidhåller att den utredning som redan
              är gjord borde ge en rimlig vägledning i om det är läge att inkorporera
              eller inte. Vi uppfattar att det är läge att gå vidare med en
              inkorporering. Transformeringen har tjänat oss väl under en lång
              tid, men samhället har förändrat sig. Det finns skäl till att
              i dag gå vidare och tala om inkorporering i stället.
            </seg>
          </u>
          <note type="speaker" n="bfc65f1a">
            Anf. 29 ANDERS ANDERSSON (KD) replik:
          </note>
          <u who="anders_andersson_dc6ae0" xml:id="i-e89f687d34280742-0" n="995708e4">
            <seg n="563d84f3">
              Herr talman! Eftersom debatten blev på det här sättet tar också
              jag chansen att ställa en fråga till Socialdemokraterna. Jag har
              lyssnat till ditt anförande här nu, Meeri Wasberg, och tagit del
              av den reservation som har lämnats. Då ställer jag mig en större
              fråga, och det är denna fundering: Varför hände det så lite under
              de socialdemokratiska regeringsåren, när ni själva satt vid makten
              och hade ansvaret, från hösten 1994 fram till 2006?
            </seg>
            <seg n="9fc57008">
              Jag har fått fram att det var en debatt här i riksdagen under
              det första året ni hade regeringsmakten, 1995, som lyfte upp frågan
              om inkorporering. Det tillsattes en utredning under 1996 som kom
              fram till precis det som Helena Bouveng nu redovisade. Men mellan
              1996 och 2006 var det tio år av total tystnad från Socialdemokraterna
              när det gällde att inkorporera barnkonventionen. Vill du förklara
              för mig vad denna tystnad berodde på?
            </seg>
          </u>
          <note type="speaker" n="7577c4d2">
            Anf. 30 MEERI WASBERG (S) replik:
          </note>
          <u who="meeri_wasberg_ebd701" xml:id="i-a05f8bee7a70cc79-3" n="a21fdae8">
            <seg n="272e267c">
              Herr talman! Jag skulle säga att det nog kan finnas många orsaker
              till att saker och ting är som de är. Som du själv sade i ditt
              anförande hade man kunnat önska att de saker som regeringen gör
              skulle ha gjorts långt tidigare.
            </seg>
            <seg n="ae54d077">
              Det finns ett gammalt talesätt som säger att den bästa tiden
              att plantera ett träd var för 20 år sedan. Den näst bästa är i
              dag. Det kanske är där vi befinner oss just nu. Samhället har
              förändrat sig. Det kanske finns en annan känsla för hur långt
              vi har kommit och hur mycket som återstår. Då blir inkorporering
              det självklara svaret.
            </seg>
          </u>
          <note type="speaker" n="d29db908">
            Anf. 31 ANDERS ANDERSSON (KD) replik:
          </note>
          <u who="anders_andersson_dc6ae0" xml:id="i-e89f687d34280742-1" n="995708e4">
            <seg n="ec361dac">
              Herr talman! Jag tackar för detta svar. Jag valde att följa detta
              eftersom vi har en kollega i vårt utskott som var statsråd under
              åren 20022006 med ansvar just för barn- och ungdomsfrågorna. I
              min genomgång hittar jag bara två debatter där barnkonventionen
              var föremål för diskussion under denna tid. Det är möjligt att
              det kan finnas några fler. Men tystnaden är ganska talande. Jag
              välkomnar både Socialdemokraternas och övrigas diskussion om detta
              enmetersperspektiv, som jag sade. Det handlar om barnperspektivet
              barns behov och barns rättigheter.
            </seg>
            <seg n="3917bf3a">
              Jag välkomnar den utredning som regeringen nu har aviserat. Den
              kommer att kunna ge grund för ett utredningsförslag som innebär
              att lagstiftningen bygger på stabilare underlag. Det måste vi
              alltid ha.
            </seg>
            <seg n="4141d1a2">
              Vår ambition som kristdemokrater är att FN:s barnkonvention ska
              bli en del av svensk lag. Vi tror att det finns fördelar, men
              vi tvekar inte att låta frågan analyseras när det gäller för-
              och nackdelar. Det är det ställningstagande som vi kristdemokrater
              har gjort gemensamt med övriga i alliansregeringen. Det ställningstagande
              som nu görs i och med utredningen innebär en stor skillnad mot
              de tolv socialdemokratiska åren av tystnad. Här är det handling,
              här är det målmedvetenhet och här är det inriktningen på barns
              bästa som är utgångspunkten för alliansregeringen och barnminister
              Maria Larssons arbete. Det är jag stolt över, och jag vill inte
              tillbaka till någon socialdemokratisk tid där tystnad rådde och
              passivitet var det härskande.
            </seg>
          </u>
          <note type="speaker" n="f8d1059c">
            Anf. 32 MEERI WASBERG (S) replik:
          </note>
          <u who="meeri_wasberg_ebd701" xml:id="i-a05f8bee7a70cc79-4" n="a21fdae8">
            <seg n="14a051e8">
              Herr talman! Det finns många intressanta saker i det du säger,
              Anders. Först och främst tror jag att du missar ungefär 50 centimeter
              av barn, för det finns barn som är kortare än en meter.
            </seg>
            <seg n="3fac6aef">
              Det är intressant att ni talar om vikten av att utreda, utreda
              och utreda. Det låter lite så. Det är möjligt att vi inte gjorde
              tillräckligt under de år som du nämner. Men i dag, kl. 16.00 i
              kammaren, har vi möjlighet att kliva snabbare och mer målmedvetet
              fram än vad Alliansen ger uttryck för. Du har chansen, Anders!
              Kristdemokraterna, Folkpartiet och Centern till viss del, kanske
              man skulle kunna uppfatta det som, har chansen att ta det där
              yttersta steget och gå från ord till handling och inte gömma sig
              bakom ytterligare en utredning.
            </seg>
            <seg n="2a2041e9">
              Jag måste säga att jag är oerhört förvånad över att den utredning
              som gjordes inte hade uppdraget att också svara på frågan om detta
              skulle vara lämpligt och möjligt. Den skulle bara göra en genomgång
              av hur läget var. Utifrån det kan vi konstatera att vi har ett
              läge där vi tycker att det är rimligt att gå vidare och inkorporera
              barnkonventionen i svensk lag. Om man ska göra en utredning ska
              frågan snarare vara hur än om barnkonventionen ska inkorporeras
              i svensk lagstiftning.
            </seg>
            <seg n="5ac4022b">
              Jag skulle välkomna att Kristdemokraterna och andra tog sin möjlighet
              och sin chans nu vid voteringen i eftermiddag. Då kan vi gå snabbare
              fram och göra verklighet av de vackra ord som du står här och
              säger.
            </seg>
          </u>
          <note n="b35066ff">
            Överläggningen var härmed avslutad.
          </note>
          <note n="de476107">
            8 § Lån till IMF
          </note>
          <note n="5b0a0d37">
            Föredrogs
          </note>
          <note type="speaker" n="ef06043f">
            Anf. 33 JOHNNY SKALIN (SD):
          </note>
          <u who="johnny_skalin_8b916b" xml:id="i-adadf1f23edd7264-0" n="2c8fd46c">
            <seg n="03086613">
              Herr talman! I betänkandet begär regeringen stöd av riksdagen
              för att bevilja en kredit motsvarande 70 miljarder kronor till
              IMF. Om man lyssnar på övriga politiska partier i den här kammaren,
              åtminstone flertalet av dem, hör man att de gärna lyfter fram
              de positiva aspekterna med förfarandet.
            </seg>
            <seg n="0e3d435e">
              Jag tänkte i första hand fokusera på de mer problematiska aspekterna.
              Vi ser först och främst att bakgrunden till att IMF begär stödet
              är att EU och i synnerhet EMU är i kris. Man begär ett ökat stöd
              för att stötta de länder som inte kan hantera sina egna problem
              längre. Det beror på att man har instiftat en monetär institution
              som inte fungerar.
            </seg>
            <seg n="7868394b">
              Det finns fler problematiska aspekter med ärendet. Det handlar
              delvis om hur länge åtagandet gäller. Å ena sidan står det i avtalet
              att det ska gälla i två år, å andra sidan kan IMF förlänga det
              i ett år i konsultation med Riksbanken, som därefter kan förlänga
              avtalet ytterligare ett år. Tidsgränsen rör sig till synes därmed
              om ungefär fyra år. Avtalet är dessutom öppet för att finansiera
              de utbetalningar som godkänns under utnyttjandeperioden även efter
              det att denna tid har löpt ut. Enligt huvudregeln gäller detta
              upp till tio år efter lånetillfället.
            </seg>
            <seg n="a121d3c0">
              Till detta kommer också den oklarhet som skapar osäkerhet och
              därmed hög risk för svenska skattebetalare. Vi vet inte vad vi
              får tillbaka av detta lån till IMF.
            </seg>
            <seg n="de6489fe">
              Ett beslut om förtida återbetalning av utlånade medel fattas
              ensamt av IMF och ligger således långt bortom svensk kontroll.
              IMF kan vidare utnyttja lån för att betala tillbaka lån till en
              annan långivare som begärt en förtida återbetalning. Det ligger
              naturligtvis också utanför svensk kontroll. I praktiken kan alltså
              en situation uppstå där vi ökar den svenska statsskulden för att
              låna ut medel till IMF, vilka senare används för att betala tillbaka
              lån till en annan medlem i IMF.
            </seg>
            <seg n="85bd26a8">
              Kan det sägas ligga i allmänintresset att stödja ett monetärt
              samarbete som svenska folket redan har sagt nej till? Jag tycker
              inte det. I en folkomröstning tidigare har svenska folket varit
              mycket tydligt med att Sverige ska stå utanför det monetära samarbetet.
              Jag anser att vi då inte heller ska vara med och finansiera det
              när det har misslyckats. Ska vi göra det i alla fall ska vi också
              först fråga folket om lov att göra det.
            </seg>
            <seg n="afdb245d">
              Att Sverige saknar kontroll och möjlighet till ansvarsutkrävande
              i de fall något skulle gå fel förstärker inte heller argumentationen
              för varför Sverige ska bidra till denna utökade ram.
            </seg>
            <seg n="5b848f4b">
              Det ska också tilläggas att IMF ger en extremt dålig ränta på
              våra lån till IMF. Det handlar om 0,1 procent. Det är tvärtemot
              vad både statsministern och finansministern har uttalat när de
              har fått frågan om utökade lån till IMF. Reinfeldt har sagt att
              lånen sker enligt marknadsmässiga avtal. Så är det på intet sätt.
              0,1 procent är väldigt långt ifrån marknadsmässiga avtal. Vi skulle
              kanske få 2 procent i ränta om vi skulle lägga ut detta på någon
              form av låneväxlar. Det skulle innebära 2 miljarder kronor i ränteintäkter
              för staten som vi nu går miste om genom att låna ut de här pengarna
              till IMF.
            </seg>
            <seg n="238002f1">
              Man kan också dra parallellen till Grekland, som med allra största
              säkerhet kommer att få ta del av det här lånet. De kan över huvud
              taget inte låna på marknadsmässiga villkor i dag. Om IMF lånar
              ut pengar till Grekland kommer de troligen att begära en ränta
              på ca 3 procent. Det kan jämföras med en marknadsränta på 20,
              30 eller 40 procent om Grekland mot förmodan skulle lyckas låna
              upp de här pengarna på den öppna marknaden.
            </seg>
            <seg n="a4dad23a">
              Det är alltså belagt med en stor risk att låta IMF hantera våra
              skattemedel. Det finns inte någon som med säkerhet kan säga att
              de här pengarna är 100 procent säkra. Jag har ställt den frågan
              till våra statsråd. Jag har fått jakande svar eller snarare inget
              svar alls.
            </seg>
            <seg n="7f73a52d">
              Av den anledningen är det vår utgångspunkt att svenska skattemedel
              ska stå under svensk kontroll och tillsyn. Vi tycker att bilaterala
              låneavtal, i huvudsak med våra grannländer eller länder av särskild
              betydelse för Sverige, är att föredra.
            </seg>
            <seg n="1d540145">
              Jag yrkar bifall till Sverigedemokraternas reservation i det
              här ärendet.
            </seg>
          </u>
          <note type="speaker" n="c6f63088">
            Anf. 34 JACOB JOHNSON (V):
          </note>
          <u who="jacob_johnson_d95069" xml:id="i-36f80bd47964174c-0" n="761ba481">
            <seg n="6cb4e6c4">
              Herr talman! Jag yrkar bifall till reservation nr 2. Det betyder
              att jag inte anser att riksdagen ska godkänna Riksbankens begäran
              om att få ingå ett avtal om en kredit till Internationella valutafonden,
              IMF. Den krediten är alltså på ca 70 miljarder kronor.
            </seg>
            <seg n="5e9b5169">
              Varför säger jag och Vänsterpartiet nej till detta? Vårt huvudargument
              är de villkor, den så kallade konditionaliteten, som IMF ställer
              för att bevilja lån till länder. Grekland är ett aktuellt exempel
              med den långdragna process och de förhandlingar som nu pågår.
              Vi anser att de här kraven är alltför detaljerade och präglas
              av en nyliberal slagsida med krav på sänkta löner, privatiseringar,
              nedskärningar av offentliga välfärdssystem och urholkade fackliga
              rättigheter.
            </seg>
            <seg n="62af97eb">
              Vår utgångspunkt är att varje land måste ha rätten att på sina
              egna villkor kunna utforma sin ekonomiska politik och hur man
              ska stärka sina offentliga finanser, det vill säga hur mixen av
              ökade intäkter och minskade utgifter ska se ut. Oavsett om det
              gäller ett land i nord eller syd måste folket i demokratiska val
              ha möjlighet att ta ställning till de ekonomiska vägval som varje
              land ställs inför. Konditionaliteten är enligt vår mening ofta
              präglad av enkelspårighet och inte anpassad till det enskilda
              landets specifika situation.
            </seg>
            <seg n="67a4c736">
              Den ekonomiska krisen inom euroområdet har resulterat i en politisk
              kris för hela EU. Krisen har föranlett diverse nödlån och krisprogram
              för en rad länder, till exempel Grekland som står på randen till
              konkurs.
            </seg>
            <seg n="f25c5655">
              IMF och de ledande europeiska ledarna ser skuldkrisen som ett
              utslag av bristande budgetdisciplin. Deras lösning har varit drakoniska
              besparingsprogram i kombination med hårdare budgetregler. Utgångspunkten
              för trojkan, där IMF, ECB och EU-kommissionen ingår, har alltför
              ofta varit att vanliga löntagare ska betala priset för ekonomiska
              kriser som ofta skapats av avreglerade finansmarknader och en
              oansvarig banksektor. Krav ställs på länderna att skära ned i
              offentlig sektor, sänka minimilöner, urholka fackliga rättigheter,
              genomföra kraftiga besparingar i välfärdsprogrammen och genomföra
              privatiseringar.
            </seg>
            <seg n="04222a95">
              Vi tycker att detta är fel väg att gå. Vi ser med oro hur länder
              på grund av sitt ekonomiska underläge i förhandlingssituationen
              har tvingats på en ekonomisk politik som leder till att samhällen
              kommer att slitas isär av ökade sociala klyftor. Grekland är återigen
              ett bra exempel på den processen.
            </seg>
            <seg n="e0bd2f84">
              Vi anser att IMF:s lånevillkor, konditionaliteten, måste ändras
              i grunden. Den ekonomiska krisen möts inte genom ensidiga nedskärningar
              och genom att löntagarnas rättigheter pressas tillbaka. Det finns
              i stället stora behov av att öka fokus på investeringar och regleringar
              av finansiella marknader för att möta krisen. IMF:s program behöver
              ta betydligt större social hänsyn, och större fokus måste också
              läggas på jämställdhet mellan män och kvinnor. Fackliga rättigheter
              och avtal måste respekteras. Ländernas skuldnedskrivningar bör
              i första hand bekostas av fordringsägarna och inte av skattebetalarna.
            </seg>
            <seg n="fa4c14f2">
              Villkoren måste alltså utgå ifrån att varje suverän stat själv
              ska bestämma inriktningen på sin ekonomiska politik och hur man
              ska stärka sina offentliga finanser. Om Sverige hade drivit en
              sådan linje i IMF hade Vänsterpartiet kunnat ställa sig bakom
              Riksbankens begäran, men så är tyvärr inte fallet. Jag yrkar bifall
              till reservation 2.
            </seg>
          </u>
          <note type="speaker" n="a11daa11">
            Anf. 35 JÖRGEN HELLMAN (S):
          </note>
          <u who="jorgen_hellman_79e54b" xml:id="i-94955b43c4236b5f-0" n="ef1df707" next="i-2f7f66d1db2d0678-0">
            <seg n="b9766328">
              Herr talman! Internationella valutafonden skapades för att upprätthålla
              ekonomisk stabilitet i världen. IMF ska övervaka finans- och valutamarknaderna
              samt ge krediter till medlemsländer som befinner sig i kris.
            </seg>
            <seg n="b8ef9e81">
              Det är viktigt att IMF har de resurser som krävs för att man
              ska kunna utföra sitt arbete. Sverige måste vara goda världsmedborgare
              och hjälpa till så att det finansiella blodomloppet fungerar.
              Sedan vi gick med i IMF har det gjorts 15 översyner. Det är ingen
              nyhet. Vi är ett litet land med en mycket öppen ekonomi. Skulle
              inte betalningsströmmarna i världen fungera är vårt land mycket
              utsatt.
            </seg>
            <seg n="13e03c47">
              IMF spelar en avgörande roll i den internationella krishanteringen,
              och därför är det nödvändigt att IMF har de resurser som krävs
              för att kunna hantera störningarna och kriserna i den globala
              ekonomin och i det internationella betalningssystemet.
            </seg>
            <seg n="4caaa0f8">
              I den förra finanskrisens spår har vi under denna mandatperiod
              redan behandlat en utökning av den svenska kapitalinsatsen. Vi
              har förändrat stadgar och andelar, och förra mandatperioden bemyndigade
              riksdagen Riksbanken att genom den så kallade reservtanken NAB
              utöka resurserna för krishantering.
            </seg>
            <seg n="b388528e">
              Då som nu tillstyrker vi socialdemokrater Riksbankens förslag
              i framställningen om att riksdagen godkänner att Riksbanken ingår
              ett avtal om en kredit till IMF på ca 70 miljarder kronor. Den
              svenska krediten är en del av en större förstärkning av IMF:s
              utlåningsresurser som behövs för att säkra en eventuellt ökad
              kreditefterfrågan från de länder som har bekymmer i skuldkrisens
              Europa.
            </seg>
            <seg n="2bebc8e3">
              Det pågår en debatt som jag tycker är bra om IMF och som handlar
              om dess rapporter och dess råd om ekonomisk-politiska åtgärder.
              Vi socialdemokrater delar inte alltid IMF:s slutsatser, men detta
              ska Sverige föra fram i det löpande arbetet och inte när vi beslutar
              om kapital eller vilka länder som vi ska kunna låna ut till.
            </seg>
          </u>
          <note n="971528d7">
            Herr talman! Jag yrkar bifall till förslaget i betänkandet.
          </note>
          <note n="41d20833">
            Ajournering
          </note>
          <note n="b7035f95">
            Kammaren beslutade kl. 13.51 på förslag av andre vice talmannen
            att ajournera förhandlingarna till kl. 14.00 då frågestunden skulle
            börja.
          </note>
          <u who="jorgen_hellman_79e54b" xml:id="i-2f7f66d1db2d0678-0" n="ef1df707" prev="i-94955b43c4236b5f-0">
            <seg n="9b731db9">
              Återupptagna förhandlingar
            </seg>
            <seg n="4e5790b9">
              Jag vill hälsa statsråden välkomna.
            </seg>
            <seg n="eb0b23c4">
              Medel till insatser för arbetslösa
            </seg>
          </u>
          <note n="e1dd75a1">
            Förhandlingarna återupptogs kl. 14.00.
          </note>
          <note n="41ce1ea1">
            9 § Frågestund
          </note>
          <note n="a75c5165">
            Anf. 36 FÖRSTE VICE TALMANNEN:
          </note>
          <note type="speaker" n="f270a403">
            Anf. 37 PATRIK BJÖRCK (S):
          </note>
          <u who="patrik_bjorck_7044f9" xml:id="i-99d62c2d1457e3f8-0" n="fd7a6910">
            <seg n="78903f84">
              Fru talman! Regeringens kärnfråga var att bryta utanförskapet
              och klara jobben. Det har misslyckats. Arbetslösheten är hög.
              Varslen rullar över landet. Samtidigt misslyckas var femte rekrytering
              därför att företagen har svårt att hitta den personal de behöver.
              Antalet personer som har varit arbetslösa riktigt länge har de
              senaste åren mångdubblats. Arbetslösheten bland unga i Sverige
              är hög och växande. I dag är den svenska ungdomsarbetslösheten
              högre än i jämförbara länder. Regeringen verkar stå utan idéer
              att möta utvecklingen med.
            </seg>
            <seg n="17f5e2e1">
              Trots det allvarliga läget skickar Arbetsförmedlingen tillbaka
              3 miljarder kronor bara i år, pengar som borde gå till utbildning
              och andra insatser för arbetslösa. De fem senaste åren har man
              lämnat tillbaka nästan 18 miljarder, trots att långtidsarbetslösheten
              bara växer. Det gör över 20 miljarder som kunde ha använts för
              att ge långtidsarbetslösa och ungdomar jobb.
            </seg>
            <seg n="6fc627c9">
              Varför använder inte Arbetsförmedlingen sina pengar, när de arbetslösa
              bara blir fler och fler? Har regeringen inga idéer kvar, när den
              förda politiken nu visar sig ha misslyckats?
            </seg>
          </u>
          <note type="speaker" n="38c7b997">
            Anf. 38 Socialminister GÖRAN HÄGGLUND (KD):
          </note>
          <u who="goran_hagglund_85150f" xml:id="i-68fa935394b77d18-0" n="5b2ea28f">
            <seg n="07c1d7c4">
              Fru talman! Tack för frågan, Patrik Björck! Det är ett angeläget
              ämne. Vi vet att vi befinner oss i en besvärlig situation där
              vår del av världen också Sverige, som är ett litet, exportberoende
              land nu påverkas mycket kraftigt av en situation som har drabbat
              inte minst sydeuropeiska länder. Det här påverkar vårt land i
              mycket stor utsträckning.
            </seg>
            <seg n="79373fca">
              Det är riktigt som Patrik Björck säger att det är oerhört angeläget
              att möta problemet genom att skapa ett sådant klimat att många
              vill starta och driva företag och att företag vågar anställa,
              men också att vi har en bra arsenal av åtgärder för att hjälpa
              människor tillbaka till arbetsmarknaden när de har förlorat jobbet.
            </seg>
            <seg n="a68b19e6">
              Som Patrik Björck känner väl till finns det i budgeten en lång
              rad åtgärder, utöver dem som regeringen tidigare har sjösatt,
              när det handlar om att möta långtidsarbetslöshet, ungdomsarbetslöshet
              och andra problem som vi har att kämpa med.
            </seg>
          </u>
          <note type="speaker" n="778a15c9">
            Anf. 39 PATRIK BJÖRCK (S):
          </note>
          <u who="patrik_bjorck_7044f9" xml:id="i-99d62c2d1457e3f8-1" n="fd7a6910">
            <seg n="8d3d3224">
              Fru talman! Tack för svaret! Hundratusentals arbetslösa, jobb
              som inte blir tillsatta, pengar som inte används det kan väl bara
              kallas för ett misslyckande.
            </seg>
            <seg n="34954976">
              Regeringens misslyckande drabbar inte bara de arbetslösa, inte
              bara företagen som inte hittar några att anställa, inte bara vår
              gemensamma välfärd när skatteintäkterna minskar och utgifterna
              för kommunerna ökar, inte bara pensionärerna som får sin pension
              urholkad. Regeringens misslyckande drabbar alla.
            </seg>
            <seg n="68872db9">
              Vilka konkreta förslag har regeringen för att vända den svåra
              situationen, eller anser statsrådet inte att situationen är allvarlig?
              Tror regeringen fortfarande på sina glädjekalkyler från budgetpropositionen?
            </seg>
          </u>
          <note type="speaker" n="a7a6ff49">
            Anf. 40 Socialminister GÖRAN HÄGGLUND (KD):
          </note>
          <u who="goran_hagglund_85150f" xml:id="i-68fa935394b77d18-1" n="5b2ea28f">
            <seg n="d2e76583">
              Fru talman! Patrik Björck är väl medveten om de förslag som regeringen
              har lagt fram i budgeten för att möta den här situationen.
            </seg>
            <seg n="68821192">
              Det tycks nu som om läget blir något allvarligare än vi trodde
              när vi lade upp budgeten, men i budgeten betonades också att det
              fanns betydande nedåtrisker. Vi har också bestyckat bland annat
              Ams med stora resurser för att de ska kunna möta det här problemet.
              Vi gör ytterligare insatser på över 8 miljarder kronor när det
              gäller att möta just ungdomsarbetslösheten.
            </seg>
            <seg n="e824d6bd">
              Sedan tror jag att det också är viktigt att man är nyanserad
              i det här sammanhanget. Sverige befinner sig i en, kontra omvärlden,
              väldigt gynnsam situation. Vi har en högre sysselsättning i dag
              än vi hade 2006, men problemen finns där. Dem arbetar regeringen
              hårt med att möta.
            </seg>
            <seg n="7e9e2f2b">
              Pensionärerna, nämnde Patrik Björck. Pensionärerna kommer nästa
              år att få en förstärkning med 4,1 procent, och pensionerna räknas
              upp utöver den skattesänkning som också kommer att införas. Regeringen
              är angelägen om att möta arbetslösheten och säkra välfärden i
              vårt land.
            </seg>
            <seg n="47eb7a65">
              Postens service i glesbygd
            </seg>
          </u>
          <note type="speaker" n="a4201fe2">
            Anf. 41 STINA BERGSTRÖM (MP):
          </note>
          <u who="stina_bergstrom_82e851" xml:id="i-0c840d7b1fea73dc-0" n="2c401ddc">
            <seg n="25788860">
              Fru talman! Jag skulle vilja ställa en fråga om Postens service
              till oss som inte bor i de stora städerna, i Hagfors till exempel.
            </seg>
            <seg n="c5c1ddda">
              Posten har i år lagt ned sitt företagscenter i Hagfors. Den som
              vill hämta paket och rekommenderade brev hänvisas till Ica, som
              är postombud. Men det finns ett viktigt undantag. Det är körkort.
              Nya och förnyade körkort går inte längre att hämta ut i Hagfors.
              Dem måste man hämta på posten i Torsby. Mellan Hagfors och Torsby
              är det sex och en halv mil. Hagforsborna måste alltså ta ledigt
              från jobbet och åka 13 mil för att hämta sina körkort.
            </seg>
            <seg n="792ce9a9">
              Anledningen till det här är att körkort enligt Transportstyrelsens
              bestämmelser bara kan lämnas ut av postpersonal. Andra rekommenderade
              brev kan tydligen Icapersonalen hantera, men inte de med körkort
              i. Det här ser jag som en fossil bestämmelse som skulle kunna
              ändras av regeringen.
            </seg>
            <seg n="d77b6727">
              Jag har nu fått reda på att det möjligen är så att det här ärendet
              börjar närma sig regeringens bord. Därför vill jag fråga ansvarig
              minister, Anna-Karin Hatt: När ska Hagforsborna och alla andra
              människor ute i landet slippa åka onödiga mil för att hämta sina
              körkort?
            </seg>
          </u>
          <note type="speaker" n="91974646">
            Anf. 42 Statsrådet ANNA-KARIN HATT (C):
          </note>
          <u who="unknown" xml:id="i-f008110826f82bcc-0" n="dcae94ed">
            <seg n="6c76b881">
              Fru talman! Tack för frågan, Stina Bergström! Jag kan börja med
              ett väldigt rakt och tydligt svar. Ett ärende som närmar sig regeringens
              bord har jag väldigt svårt att ge något rakt svar på eftersom
              det helt enkelt inte har landat på regeringens bord ännu. När
              och om det gör det kommer jag förstås att ta ställning till det.
            </seg>
            <seg n="e6a6cc7b">
              Däremot är det så i allmänhet att vi under en rad år har sett
              hur Posten och andra servicefunktioner i samhället har försökt
              hitta nya sätt att lösa sina samhällsuppgifter på för att också
              kunna finnas kvar med en stark närvaro i hela landet. Att ha tillgång
              till postservice, att ha tillgång till betalservice och att ha
              tillgång till grundläggande samhällsfunktioner är såklart väldigt
              viktigt för att hela landet ska kunna växa och utvecklas. Där
              har Posten ett tydligt ansvar. De har starka krav i lagstiftning
              på att leva upp till att erbjuda en rikstäckande service, inte
              minst när det gäller att dela ut både post och paket i hela landet.
            </seg>
          </u>
          <note type="speaker" n="cf461503">
            Anf. 43 STINA BERGSTRÖM (MP):
          </note>
          <u who="stina_bergstrom_82e851" xml:id="i-0c840d7b1fea73dc-1" n="2c401ddc">
            <seg n="8157b217">
              Fru talman! Tack för svaret! I början av veckan träffade trafikutskottet
              Postens ledning. Vi fick då reda på att det här är ett ärende
              som har funnits i många år, lika länge som man har hållit på att
              lägga ned postkontor och postservice ute i landet. Posten vill
              ha en lösning på det. Även Transportstyrelsen ser det som angeläget
              att man ändrar den här bestämmelsen, men ärendet verkar ha fastnat
              på regeringens bord.
            </seg>
            <seg n="a978af04">
              Min fråga är bara: Kommer regeringen att ta tag i den här frågan?
            </seg>
          </u>
          <note type="speaker" n="099e1ebb">
            Anf. 44 Statsrådet ANNA-KARIN HATT (C):
          </note>
          <u who="unknown" xml:id="i-f008110826f82bcc-1" n="dcae94ed">
            <seg n="a43f5531">
              Fru talman! I grund och botten är det Postens ansvar, det vill
              säga Postens ledning och Postens organisation, att hitta bästa
              sättet att leva upp till de krav som vi ställer i lagstiftningen.
              Vi ställer väldigt tydliga krav på Posten, både på hur lång tid
              det ska få ta för ett vanligt brev som man har lämnat in och hur
              lång tid det ska få ta för paket att delas ut.
            </seg>
            <seg n="bc1e73f3">
              För att klara lönsamheten och verksamheten måste självklart Posten
              precis som alla andra verksamheter kunna genomgå förändringar
              och genomföra de rationaliseringar som krävs för att kunna inte
              bara möta de behov som finns utan även klara företagets ekonomiska
              behov. Det är en del av en sund och helt normal process i ett
              företag. De gånger det inte fungerar eller om det skulle visa
              sig att Posten inte lever upp till lagens krav kommer regeringen
              förstås att titta på detta. Än så länge är dock detta inte en
              fråga som har landat på mitt bord.
            </seg>
            <seg n="d02cffbc">
              Anslaget till transportsystemet
            </seg>
          </u>
          <note type="speaker" n="4247800a">
            Anf. 45 LOTTA FINSTORP (M):
          </note>
          <u who="lotta_finstorp_19c6f9" xml:id="i-cc8e3b895a98821c-0" n="fcba8679">
            <seg n="e7692cc1">
              Fru talman! Jag vill ställa min fråga till infrastrukturministern.
            </seg>
            <seg n="a76d9212">
              I infrastrukturpropositionen har regeringen föreslagit ett gigantiskt
              anslag till transportsystemet om 522 miljarder kronor för perioden
              20142025. Av detta går 86 miljarder till drift, underhåll och
              reinvesteringar av järnvägarna, vilket har varit eftersatt i decennier.
              Det är naturligtvis av största vikt att alla dessa medel används
              på effektivast möjliga sätt ur såväl ett resenärs- som ett skattebetalarperspektiv.
            </seg>
            <seg n="d6e70a6a">
              Därför är min fråga till statsrådet: Hur arbetar regeringen för
              att säkerställa att dessa satsningar används så effektivt som
              möjligt och resulterar i mest väg och järnväg för pengarna?
            </seg>
          </u>
          <note type="speaker" n="8239c844">
            Anf. 46 Statsrådet CATHARINA ELMSÄTER-SVÄRD (M):
          </note>
          <u who="unknown" xml:id="i-f008110826f82bcc-2" n="dcae94ed">
            <seg n="847e9894">
              Fru talman! Jag tackar för frågan. Inte minst nu när vintern
              börjar närma sig tror jag att det är rätt många som funderar på
              om det kommer att fungera att åka tåg.
            </seg>
            <seg n="5c459d43">
              Vi har en gigantisk utmaning, för vi har en stor sårbarhet i
              hela järnvägssystemet. I dag har vi dubbelt så mycket i anslag
              till järnvägens drift och underhåll som vi hade 2006, men den
              springande punkten är snarare om vi använder pengarna på rätt
              sätt. Trafikverket är nu en ny myndighet som jobbar som en ren
              beställare. Man jobbar i nära kontakt och dialog med de olika
              entreprenörerna och utförarna. Man tittar nu över hur man över
              tid ska kunna jobba under treårsavtal, jobba mer med innovation
              och mer med funktionsupphandling.
            </seg>
            <seg n="360ad026">
              Där är Trafikverket duktigare på att tala om vad som behöver
              göras, men det handlar om att bjuda in entreprenörerna att innovativt
              lösa hur det ska göras. Jag hade bland annat en stor dialogträff
              med hela branschen i dag.
            </seg>
          </u>
          <note type="speaker" n="e25851ab">
            Anf. 47 LOTTA FINSTORP (M):
          </note>
          <u who="lotta_finstorp_19c6f9" xml:id="i-cc8e3b895a98821c-1" n="fcba8679">
            <seg n="f9310b79">
              Fru talman! Jag tackar för svaret, men jag undrar också hur regeringen
              arbetar med att den kunskap och det entreprenörskap som finns
              inom anläggningsbranschen kommer till sin rätt.
            </seg>
          </u>
          <note type="speaker" n="42cc5e01">
            Anf. 48 Statsrådet CATHARINA ELMSÄTER-SVÄRD (M):
          </note>
          <u who="unknown" xml:id="i-f008110826f82bcc-3" n="dcae94ed">
            <seg n="af6793e0">
              Fru talman! Detta är en fråga som drivs av branschen själv, som
              i sin iver att göra mer och bättre har egna program med förnyelser
              i anläggningsbranschen. Det kallas FIA. Även Trafikverket jobbar
              dock med olika typer av projekt där de på ett bättre sätt kan
              ta till vara den kunskap som finns i branschen.
            </seg>
            <seg n="abbab383">
              Vi har också haft en produktivitetskommitté som har jobbat under
              några år de blev färdiga tidigare i år och som har givit förslag
              till regeringen om bland annat detta med att jobba med funktion
              mer på totalentreprenad, alltså där den som utför ett arbete och
              bygger en ny anläggning också tar ansvar över en längre tid. Det
              är naturligtvis ett nytt sätt att jobba, och jag tror att den
              viktigaste utmaning jag har fått höra inte bara från branschen
              utan även från Trafikverket och alla olika aktörer är uthållighet.
              Det handlar också om bra mobility management eftersom vi behöver
              informera dem som berörs, alltså resenärer och kunder.
            </seg>
            <seg n="772e32ab">
              Underhållsanslagen till järnvägarna
            </seg>
          </u>
          <note type="speaker" n="c41dc5e4">
            Anf. 49 ANDERS YGEMAN (S):
          </note>
          <u who="anders_ygeman_4dc216" xml:id="i-25e1fe7ec509cba9-0" n="bccbe694">
            <seg n="2c42d2aa">
              Fru talman! Vi hörde just infrastrukturministern slå sig för
              bröstet om de rekordstora underhållsanslagen. Verkligheten ger
              tyvärr en annan bild, för de kommande åren sjunker underhållsanslagen
              för järnvägen. De stora underhållsentreprenörerna varslar personal
              om uppsägning. Förra veckan varslade Balfour Beatty 50 människor
              om uppsägning, och denna vecka meddelade Sveriges största entreprenör
              Infranord att de planerar personalneddragningar.
            </seg>
            <seg n="dc6d2be9">
              Jag skulle därför vilja fråga infrastrukturministern hur det
              kommer sig att de utlovade satsningarna leder till uppsägningar
              i stället för nyanställningar.
            </seg>
          </u>
          <note type="speaker" n="bb3cb5a7">
            Anf. 50 Statsrådet CATHARINA ELMSÄTER-SVÄRD (M):
          </note>
          <u who="unknown" xml:id="i-f008110826f82bcc-4" n="dcae94ed">
            <seg n="bc20456b">
              Fru talman! Det är en väldigt bra fråga Anders Ygeman tar upp.
              Många av de avtal som i dag rullar har pågått i ett antal år.
              Under tiden ställer verkligheten krav på att göra arbeten på tider
              då människor inte åker på järnvägen eller jobbar vid vägen, vilket
              innebär mycket kvällar och helger. De senaste vinterproblemen,
              som vi hade under förrförra vintern och vintern dessförinnan,
              har också ställt krav på mycket snabbare inställelsetider. Det
              innebär att Trafikverket med hjälp av en del av de pengar vi har
              tillfört bland annat har omförhandlat många av redan befintliga
              avtal och även utökat dem.
            </seg>
            <seg n="1ed2be47">
              Det pågår också en konkurrens inom branschen, och just därför
              förs nu samtal om hur man ska kunna få arbetena att rulla ut mycket
              mer kontinuerligt över åren. Hittills har arbetenas upphandling
              skett det tredje kvartalet varje år, med ganska kort framförhållning.
              Det är naturligtvis inte bra i längden. Nu har vi ännu mer pengar
              som behöver rullas ut.
            </seg>
          </u>
          <note type="speaker" n="5a465eb3">
            Anf. 51 ANDERS YGEMAN (S):
          </note>
          <u who="anders_ygeman_4dc216" xml:id="i-25e1fe7ec509cba9-1" n="bccbe694">
            <seg n="c9029c44">
              Fru talman! Jag lyssnade noga, men jag blev ändå inte klok på
              svaret. Om statsrådet nu har rätt, hur kommer det sig då att det
              är rekordstora varsel när det är rekordstora satsningar? Varför
              varslar företagen om uppsägning i stället för nyanställer? Var
              finns pengarna i verkligheten?
            </seg>
          </u>
          <note type="speaker" n="1bc77668">
            Anf. 52 Statsrådet CATHARINA ELMSÄTER-SVÄRD (M):
          </note>
          <u who="unknown" xml:id="i-f008110826f82bcc-5" n="dcae94ed">
            <seg n="94ead902">
              Fru talman! Jag tror att man ska vara väldigt medveten om att
              vi i decennier har haft en järnväg som inte har fått det underhåll
              den förtjänar. Att komma i gång med ett underhåll och få in duktiga,
              kunniga människor samtidigt som trafiken har ökat är i sig en
              flaskhals.
            </seg>
            <seg n="6c979301">
              I dag avsätter vi mer än dubbelt så mycket till drift och underhåll
              varje år som gjordes 2006. Att tro att vi kan lösa detta från
              en dag till en annan skulle vara att tro på en utopi. Det kommer
              att ta i storleksordningen sju till tio år. Under tiden behöver
              vi jobba på ett bättre sätt för att se till att de entreprenörer
              som finns inte bara behåller sin kunskap utan också behåller sin
              personal. Därför måste själva arbetet med upphandlingen ske över
              längre tider och mer spritt över åren. Det är något vi gör.
            </seg>
            <seg n="ff763146">
              De pengar vi har tillfört har vi dock redan sett effekt av. Där
              har man nämligen jobbat med de behov som finns, och det har gjort
              att vi har mycket bättre punktlighet i dag än vad vi hade för
              ett antal år sedan.
            </seg>
            <seg n="67b26e6e">
              Könsselektiva aborter
            </seg>
          </u>
          <note type="speaker" n="619c75c0">
            Anf. 53 JULIA KRONLID (SD):
          </note>
          <u who="julia_kronlid_4ece83" xml:id="i-99de3b231b94f017-0" n="ff2f3d45">
            <seg n="31df8bff">
              Fru talman! Min fråga går till socialminister Göran Hägglund.
            </seg>
            <seg n="25e5f541">
              Förra året antogs resolution 1829 i Europarådet, vilken innebär
              att alla medlemsstater uppmanas att införa åtgärder för att motverka
              könsselektiva aborter. Enligt uppgift från det danska abortrådet
              samt läkare i Danmark förekommer det att danska kvinnor åker till
              Sverige för att genomföra en könsselektiv abort när det inte längre
              är möjligt i Danmark. I Sverige är det möjligt med fri abort fram
              till graviditetsvecka 18.
            </seg>
            <seg n="865dd6d9">
              Socialministern har själv tidigare varit drivande i införandet
              av abortturism men samtidigt uttalat sig kritiskt mot könsselektiva
              aborter i Sverige. Hur ser socialminister Göran Hägglund på att
              Sverige har blivit ett turistmål för könsselektiv abort och därmed
              bidrar till att direkt motverka en resolution som är antagen i
              Europarådet?
            </seg>
          </u>
          <note type="speaker" n="0326c9fc">
            Anf. 54 Socialminister GÖRAN HÄGGLUND (KD):
          </note>
          <u who="goran_hagglund_85150f" xml:id="i-68fa935394b77d18-2" n="5b2ea28f">
            <seg n="17197da2">
              Fru talman! Vi kan se att det i vissa länder runt om i världen
              föds betydligt färre flickebarn än gossar. Det är länder som Kina
              eller Indien. Det är en utveckling jag tror att många av oss förfäras
              inför. Vi vill inte se att människor sorteras bort på grund av
              sitt kön.
            </seg>
            <seg n="baf3ea75">
              I Sverige har vi en abortlagstiftning där man inte behöver uppge
              något skäl för aborten fram till en viss vecka. Det gör att skälen
              aldrig registreras; vi vet inte varför aborterna äger rum. Det
              vi som politiker kan göra är att så långt som möjligt förebygga
              oönskade graviditeter och därmed aborter. Det är detta arbete
              regeringen lägger ned mycket möda på, tillsammans med landsting
              och kommuner.
            </seg>
            <seg n="2fdac5c4">
              När det gäller de uppgifter som kom från Danmark med braskande
              rubriker är det väldigt svårt att säga hur stor mängden är. Det
              finns ingenting som tyder på att det är särskilt många kvinnor.
            </seg>
          </u>
          <note type="speaker" n="6647e871">
            Anf. 55 JULIA KRONLID (SD):
          </note>
          <u who="julia_kronlid_4ece83" xml:id="i-99de3b231b94f017-1" n="ff2f3d45">
            <seg n="1ee30092">
              Fru talman! Då tolkar jag svaret om uppmärksamheten kring de
              danska kvinnorna som att det inte finns något som tyder på att
              det är särskilt många. Det svaret är jag inte särskilt nöjd med.
              Jag har hört nyheter om att det även kan gälla norska kvinnor
              eller kvinnor från andra länder, så det är en fråga vi ändå måste
              reflektera över.
            </seg>
            <seg n="5fa869d5">
              Jag undrar om socialministern trots allt kan instämma något i
              att det blir en svår kombination i och med det faktum att vi har
              den mest liberala abortlagstiftningen inom Norden och EU och samtidigt
              erbjuder medborgare från andra länder att komma hit och genomgå
              en abort. Det kan innebära att vi urholkar andra länders lagstiftning.
              Dessa länder kanske har skapat sin lagstiftning för att tillgodose
              den resolution som kom från Europarådet, där man ställer sig kritisk
              till könsselektiva aborter. Den resolutionen är inte bara riktad
              till länder inom Europarådet som har problem med flickaborter
              i hög grad, utan den är också riktad till Sverige och till Norden.
            </seg>
            <seg n="bc53723a">
              Min fråga är: Vad kommer socialminister Göran Hägglund att göra
              för att Sverige ska ställa upp på resolutionen och för att våra
              möjligheter till abort inte ska motverka resolutionen?
            </seg>
          </u>
          <note type="speaker" n="5c512d5e">
            Anf. 56 Socialminister GÖRAN HÄGGLUND (KD):
          </note>
          <u who="goran_hagglund_85150f" xml:id="i-68fa935394b77d18-3" n="5b2ea28f">
            <seg n="b03a72c6">
              Fru talman! Europarådets resolution är inte bindande för länder.
              Vi har naturligtvis den ordningen att riksdagen fattar beslut
              om de svenska lagarna, och andra länder fattar beslut om sina
              lagar.
            </seg>
            <seg n="3a8bac3f">
              Jag skriver inte under på beskrivningen att Sverige har den mest
              liberala abortlagstiftningen i Europa om man ser till tillämpningen
              runt om i länderna.
            </seg>
            <seg n="d46fa552">
              De rubriker som vi kunde se för en kort tid sedan förefaller
              inte ha täckning i verkligheten, alltså att det skulle vara en
              massiv flykt till Sverige av danska kvinnor. Det problemet förefaller
              vara ganska litet.
            </seg>
            <seg n="c686eb6a">
              Jag säger som jag har sagt tidigare. Jag tycker att det är väldigt
              olyckligt om vi hamnar i en situation där flickfoster sorteras
              bort. Jag tycker att det är någonting som inte ska hända.
            </seg>
            <seg n="6ce5aa08">
              Men vi har den abortlagstiftning vi har, och den lagstiftningen
              kommer jag att fortsätta att försvara. Jag tror att vägen framåt
              är att undvika oönskade graviditeter.
            </seg>
            <seg n="cb1047ec">
              Frihandeln
            </seg>
          </u>
          <note type="speaker" n="c41ff9df">
            Anf. 57 HANS ROTHENBERG (M):
          </note>
          <u who="hans_rothenberg_e60ec8" xml:id="i-d273708a86368f93-0" n="3be0e6ff">
            <seg n="12993da3">
              Fru talman! I tider när det är lågkonjunktur världen över spelar
              frihandeln, handeln mellan länder, desto större roll. Det kan
              synas självklart för oss i Sverige att vi ska handla med våra
              grannar både när och fjärran. Vid världshandelsorganisationen
              WTO:s möte i Genève i slutet på förra veckan diskuterades frihandeln
              över världen mycket och hur man kan underlätta kontakter.
            </seg>
            <seg n="aae21cf4">
              Världen sätter stor tillit till de fyra BRIC-länderna, de som
              står för så mycket tillväxt. Det anmärkningsvärda på detta möte
              var att varken Brasilien eller Ryssland, som är nyinvalda, var
              närvarande. Det var inte USA heller. Kina och Indien motsatte
              sig resolutionen om att ta med klimataspekter i handeln.
            </seg>
            <seg n="122f7272">
              Jag skulle vilja höra handelsminister Ewa Björlings kommentar
              till detta och vad Sverige kan göra för att få BRIC-länderna på
              banan.
            </seg>
          </u>
          <note type="speaker" n="4a7aee26">
            Anf. 58 Statsrådet EWA BJÖRLING (M):
          </note>
          <u who="ewa_bjorling_e0e1a4" xml:id="i-f008110826f82bcc-6" n="4070374a">
            <seg n="159dbc73">
              Fru talman! Tack, Hans Rothenberg, för en viktig fråga!
            </seg>
            <seg n="6d8b0a4a">
              Jag har inte riktigt samma uppfattning om de möten som vi har
              deltagit i. Där har såväl USA, Kina, Indien, Ryssland och Brasilien
              som alla andra viktiga stora spelare varit med. Men vi noterade
              vid det senaste tillfället att parlamentariker från vissa länder
              inte deltog i forumet. Vi tror naturligtvis att en diskussion
              där alla parlament är med är den bästa diskussionen.
            </seg>
            <seg n="284741f7">
              Det ser väldigt mörkt ut när vi talar om multilaterala frihandelsavtal
              i WTO i dag. Frågan är vad som händer i framtiden. WTO ska snart
              byta chef. Vem kommer den framtida chefen att vara, och från vilken
              världsdel kommer den personen? Vad kommer man att prioritera?
            </seg>
            <seg n="6357a781">
              Möjligtvis blir det något slags miniavslut på ett stort multilateralt
              avtal. Jag tror att det är där som det är mest realistiskt att
              landa just nu. Men för den skull är det också viktigt att driva
              bilaterala förhandlingar under tiden.
            </seg>
          </u>
          <note type="speaker" n="3f7725ad">
            Anf. 59 HANS ROTHENBERG (M):
          </note>
          <u who="hans_rothenberg_e60ec8" xml:id="i-d273708a86368f93-1" n="3be0e6ff">
            <seg n="062a2a50">
              Fru talman! Tack för svaret! Det är just så det ser ut i världen
              nu. I väntan på att Doharundan ska börja röra sig så sakta skapar
              länder bilaterala avtal. Det bästa för världen vore väl om man
              kunde komma till ett gemensamt internationellt avtal. Det skulle
              också bidra mycket till att få både miljö- och klimataspekterna
              med på banan.
            </seg>
            <seg n="f3b7698c">
              Jag undrar: Hur ser handelsministern på möjligheterna att genomföra
              en Doharunda, som nu fyller tio år eller någonting sådant, eller
              att kanske göra ett helt nytt omtag? Vad skulle världen må bäst
              av?
            </seg>
          </u>
          <note type="speaker" n="d1f17b08">
            Anf. 60 Statsrådet EWA BJÖRLING (M):
          </note>
          <u who="ewa_bjorling_e0e1a4" xml:id="i-f008110826f82bcc-7" n="4070374a">
            <seg n="4fdcade5">
              Fru talman! Det finns flera alternativa vägar att gå, och en
              sådan tog vi upp på Bali 2007 vid det stora handelsministermötet.
              Det handlade om ett grönt frihandelsavtal, alltså att underlätta
              för varor, tjänster och teknologier som är miljövänliga, helt
              enkelt att göra det enklare och billigare för människor att välja
              grönt.
            </seg>
            <seg n="392a1fbd">
              Då var det inte ett särskilt stort gensvar. Det har nu ökat,
              inte minst bland EU-länder. Jag tycker att det vore en utmärkt
              idé att föra fram vid nästa stora ministermöte på Bali i december
              2013. Tid finns att arbeta upp momentum för detta.
            </seg>
            <seg n="b128a071">
              Under tiden gäller det att fortsatt driva bilaterala förhandlingar,
              vilket vi nu gör inom EU, där vi förhoppningsvis snart kan öppna
              för förhandlingar med Japan. Vi kommer snart att avsluta med Kanada
              och med Singapore. Vi jobbar med Indien. Vi håller dessutom på
              att diskutera om vi ska ta steget att börja föra förhandlingar
              mellan EU och USA. Det finns många andra vägar att gå för enklare
              handel i världen under tiden.
            </seg>
            <seg n="dafc1ff5">
              Utbyggnaden av solenergi
            </seg>
          </u>
          <note type="speaker" n="02a4a574">
            Anf. 61 JENS HOLM (V):
          </note>
          <u who="jens_holm_726eb1" xml:id="i-ab08b3c4155c0da2-0" n="7efc7766">
            <seg n="7c4e793c">
              Fru talman! Jag har en fråga till energiminister Anna-Karin Hatt.
            </seg>
            <seg n="88a9c589">
              Hundratals personer rapporterar till tidningen Ny Teknik att
              de producerar sin el själva. Den absoluta merparten gör det med
              hjälp av solceller. Till tidningen säger Anna-Karin Hatt: Detta
              visar att det finns ett stort intresse för solel. Exakt så är
              det förstås. Över tusen personer väntar i dag hos Energimyndigheten
              på installationsbidrag för solceller.
            </seg>
            <seg n="974a0f3f">
              Men regeringen föreslår nedskärningar på solenergin. Man lägger
              60 miljoner kronor nästa år men bara 50 miljoner kronor de kommande
              åren på stöd till solceller. Det separata solvärmebidraget har
              regeringen avskaffat. Man kan undra vad solenergin har gjort för
              ont.
            </seg>
            <seg n="095466f5">
              Därför vill jag fråga energiministern: Vilka nya åtgärder ämnar
              ministern vidta för att främja utbyggnaden av solenergi i Sverige?
            </seg>
          </u>
          <note type="speaker" n="c2a2f038">
            Anf. 62 Statsrådet ANNA-KARIN HATT (C):
          </note>
          <u who="unknown" xml:id="i-f008110826f82bcc-8" n="dcae94ed">
            <seg n="8ae837ae">
              Fru talman! Tack för frågan, Jens Holm!
            </seg>
            <seg n="fa31850e">
              Det stämmer att det i Sverige finns ett växande intresse för
              småskalig el, inte bara solel utan också andra småskaliga lösningar.
              Det visar att det finns många konsumenter som vill ta saken i
              egna händer, som vill vara med och göra en egen insats för att
              ställa om till ett hållbart energisystem.
            </seg>
            <seg n="78289a48">
              Det var bakgrunden till att regeringen i budgeten nu i höst bestämde
              sig för att inte avsluta solcellsstödet, som det var tänkt det
              skulle ha avslutats i och med december 2012 utan att i stället
              förlänga solcellsstödet till och med 2016, i fyra år till.
            </seg>
            <seg n="62104faf">
              Det är för denna typ av stöd en ovanligt lång tidsperiod. Det
              är sällan som vi i förväg säger att ett sådant stöd ska finnas
              på plats så lång tid framöver. Men de kommande fyra åren kommer
              vi att satsa 210 nya miljoner just för att kunna möta och stötta
              de svenskar som nu står i begrepp att investera i småskaliga solelanläggningar.
            </seg>
          </u>
          <note type="speaker" n="916a951d">
            Anf. 63 JENS HOLM (V):
          </note>
          <u who="jens_holm_726eb1" xml:id="i-ab08b3c4155c0da2-1" n="7efc7766">
            <seg n="4ad0893a">
              Fru talman! I det så kallade jobbmanifestet från valrörelsen
              2010 som de borgerliga partierna hade tillsammans står det på
              s. 37: Ytterligare insatser görs för att stimulera utvecklingen
              av solceller och solvärme.
            </seg>
            <seg n="e75ad494">
              Då undrar jag: Vilka ytterligare insatser gör regeringen för
              att stimulera solceller och solvärme som man lovade i valmanifestet?
            </seg>
            <seg n="433b1eae">
              Solvärmebidraget är avskaffat. I dag ligger installationsstödet
              för solceller på 60 miljoner kronor. Det ligger kvar på 60 miljoner
              kronor nästa år, men för de kommande åren drar man ned stödet.
              Det låter inte som ytterligare insatser. Det låter som rena nedskärningar,
              Anna-Karin Hatt.
            </seg>
          </u>
          <note type="speaker" n="d82187f5">
            Anf. 64 Statsrådet ANNA-KARIN HATT (C):
          </note>
          <u who="unknown" xml:id="i-f008110826f82bcc-9" n="dcae94ed">
            <seg n="ec73c1db">
              Fru talman! Solcellsstödet är, precis som alla andra sådana här
              teknikriktade stöd, tillfälliga insatser. Riksdagen hade beslutat
              att solcellsstödet skulle avvecklas efter den sista december i
              år. Det skulle inte ha varit en krona till nya solceller vare
              sig nästa år, året därefter eller hela vägen fram till 2016.
            </seg>
            <seg n="c0783794">
              Det har regeringen nu ändrat på. Vi har lagt förslag till riksdagen
              om att förlänga detta stöd i fyra år, att satsa 210 nya miljoner
              just för att kunna möta engagemanget, just för att fortsätta att
              hålla solelstekniken under armarna till dess den kan stå på egna
              ben.
            </seg>
            <seg n="9965bc7d">
              Precis detta har vi gjort med solvärme tidigare. Det har funnits
              ett solvärmestöd som vi från regeringens sida beslutade att lägga
              förslag om att avveckla när vi såg att den tekniken kunde stå
              på egna ben.
            </seg>
            <seg n="b09c8cd9">
              Det är precis så den här typen av teknikriktade stöd måste fungera.
              Vi går in under en tid för att hålla en teknik under armarna,
              men när den bär sig och kan stå på egna ben ska vi dra bort den
              typen av stöd. Vi ska inte i onödan använda skattebetalarnas pengar
              till att subventionera vissa tekniker.
            </seg>
            <seg n="2f56e850">
              Post Nord
            </seg>
          </u>
          <note type="speaker" n="7147cef9">
            Anf. 65 LARS JOHANSSON (S):
          </note>
          <u who="lars_johansson_8ee90d" xml:id="i-805b774f12214b44-0" n="8fc36132">
            <seg n="5834a247">
              Fru talman! För ungefär ett år sedan beslutade riksdagen att
              ta tillbaka bemyndigandet för regeringen att sälja Post Nord eller
              börsintroducera bolaget. Sedan dess har de arbetat för att utveckla
              verksamheten och skapa nya jobb för de anställda med tanke på
              att brevmarknaden har gått ned.
            </seg>
            <seg n="7bfb376a">
              Nu visar det sig att en annan statlig myndighet, Post- och telestyrelsen,
              ställer mycket tydliga krav på Post Nord att de ska öppna upp
              sina affärsavtal och offentliggöra rabatter och liknande som de
              har på marknaden. Det hämmar företagets möjlighet att agera på
              en öppen postmarknad i Sverige.
            </seg>
            <seg n="2f76ee7e">
              Då är min fråga till ansvarigt statsråd: Vad avser statsrådet
              att göra för att förhindra PTS att ställa den här typen av krav
              på Post Nord?
            </seg>
          </u>
          <note type="speaker" n="a8010f57">
            Anf. 66 Statsrådet ANNA-KARIN HATT (C):
          </note>
          <u who="unknown" xml:id="i-f008110826f82bcc-10" n="dcae94ed">
            <seg n="21088d46">
              Fru talman! Jag kan svara på den frågan även om jag inte är ansvarigt
              statsråd för Posten. Det ansvariga statsrådet Peter Norman är
              tyvärr inte närvarande vid just den här frågestunden. Däremot
              är jag ansvarig för Post- och telestyrelsen och kan möjligen med
              den utgångspunkten göra några reflexioner på den här frågan.
            </seg>
            <seg n="5b9a9e3c">
              Postmarknaden är ett exempel på en situation där regeringen har
              både en roll som reglerare och en roll i egenskap av ägare av
              bolaget Posten. I egenskap av reglerare vilket är det jag kan
              kommentera här är det extremt viktigt att vi från statens sida
              ser till att ha förutsättningar för en fungerande konkurrens på
              postmarknaden.
            </seg>
            <seg n="bfca3be3">
              Som ni vet finns det ett par aktörer som bedriver postverksamhet
              i Sverige. Det har inte minst i storstadsområdena lett till att
              vi har fått en värdefull pris- och servicekonkurrens som kommer
              konsumenterna till del. En förutsättning för att ha den konkurrensen
              är förstås att det finns transparens i de villkor, avgifter och
              andra förutsättningar som finns kring de bolag som opererar på
              marknaden, för annars fungerar inte konkurrensen.
            </seg>
          </u>
          <note type="speaker" n="ffdb9c6b">
            Anf. 67 LARS JOHANSSON (S):
          </note>
          <u who="lars_johansson_8ee90d" xml:id="i-805b774f12214b44-1" n="8fc36132">
            <seg n="8cd415d4">
              Fru talman! Tack så mycket för svaret, även om jag tycker att
              statsrådet gled undan huvudfrågan. Post Nord har faktiskt ett
              samhällsuppdrag att se till att postverksamheten fungerar i hela
              landet. Då är det viktigt att de också har möjlighet att agera
              i storstäderna, där det finns många olika former av postverksamhet,
              så att man inte låter enbart privata aktörer agera där, för då
              kommer staten att tvingas subventionera Post Nord för att företaget
              ska kunna upprätthålla sitt samhällsuppdrag för hela landet.
            </seg>
            <seg n="4d1aa839">
              Den poängen måste man se när man tittar på möjligheterna för
              Post Nord att utvecklas och kunna ge jobb för de människor som
              successivt får lämna posten på grund av att marknaden för brevförsändelser
              av olika slag minskar. Det är närmare 24 600 anställda för närvarande.
              Det är viktigt att de ges samma möjligheter som andra företag
              på postmarknaden.
            </seg>
            <seg n="c596a655">
              Varför ska det här företaget offentliggöra sina affärsplaner,
              medan andra privata aktörer inte behöver göra det? Det blir ju
              osund konkurrens. Det är inte konkurrens på lika villkor.
            </seg>
          </u>
          <note type="speaker" n="4479b7e6">
            Anf. 68 Statsrådet ANNA-KARIN HATT (C):
          </note>
          <u who="unknown" xml:id="i-f008110826f82bcc-11" n="dcae94ed">
            <seg n="c17c506d">
              Fru talman! Vi har sedan ett antal år tillbaka tack och lov,
              skulle jag vilja säga avskaffat Postens monopol i Sverige. Men
              Posten är fortfarande den helt dominerande aktören på den svenska
              postmarknaden. Den som kommer näst därefter är Bring Citymail,
              som i vissa delar av landet tar upp värdefull konkurrens med Posten,
              till konsumenternas nytta.
            </seg>
            <seg n="ef1fd09f">
              Intrycket att Post Nord och Posten inte skulle finnas i svenska
              storstadsområden tror jag knappast någon känner igen sig i. Gå
              runt i vilken stadsmiljö som helst, så ser man att de som är absolut
              dominerande också i stadsområdena är Posten, både när det gäller
              distribution av brev och när det gäller paket.
            </seg>
            <seg n="5104f360">
              När det finns en dominerande aktör på marknaden och man från
              regleringshåll vill se till att få en fungerande konkurrens är
              det extremt viktigt att vi ställer krav på att det finns en transparens
              i prissättningen och att det är möjligt att se vilka avgifter
              företaget tar ut, så att konkurrensen kan fungera. Det gäller
              på postmarknaden, det gäller på telemarknaden och det gäller på
              alla de tidigare monopolmarknader där vi har avreglerat men där
              det fortfarande finns en dominerande aktör.
            </seg>
            <seg n="c303f5ee">
              Vårdyrkets attraktivitet
            </seg>
          </u>
          <note type="speaker" n="099e8947">
            Anf. 69 FREDRIK MALM (FP):
          </note>
          <u who="unknown" xml:id="i-f008110826f82bcc-12" n="dcae94ed">
            <seg n="045bb68a">
              Fru talman! Jag vill ställa en fråga till socialminister Göran
              Hägglund i ett ämne som är väldigt angeläget för mitt eget parti,
              Folkpartiet, men också för socialministerns parti, Kristdemokraterna.
            </seg>
            <seg n="662b6e81">
              Vi står inför en generationsväxling på arbetsmarknaden. Det sker
              samtidigt som de demografiska förändringarna leder till att allt
              färre människor ska försörja allt fler. En åldrande befolkning
              ställer också stora krav på välfärdssektorn, framför allt inom
              vården. Samtidigt blir vårdyrket allt mindre attraktivt, och nyrekryteringen
              haltar enligt en hel del studier.
            </seg>
            <seg n="7e37d5e2">
              Med anledning av detta vill jag fråga socialministern om han
              avser att vidta några åtgärder för att göra vårdyrket mer attraktivt.
            </seg>
          </u>
          <note type="speaker" n="943995b5">
            Anf. 70 Socialminister GÖRAN HÄGGLUND (KD):
          </note>
          <u who="goran_hagglund_85150f" xml:id="i-68fa935394b77d18-4" n="5b2ea28f">
            <seg n="e4c17c17">
              Fru talman! Tack, Fredrik Malm, för en viktig fråga!
            </seg>
            <seg n="9f4141cd">
              Det här är en fråga som diskuteras bland annat inom regeringens
              framtidskommission. Ett av de teman när det gäller framtida utmaningar
              som berörs där handlar om just den demografiska utvecklingen och
              effekterna på arbetsmarknaden. Vi har kurvor som visar att vi
              kommer att vara fler som är gamla på samma gång ungefär, samtidigt
              som vi kommer att ha väldigt många som avgår från arbeten inom
              välfärdssektorn, precis som Fredrik Malm säger.
            </seg>
            <seg n="8be78bff">
              Jag tycker att vi ska möta detta på åtminstone tre olika sätt.
              Det ena handlar om att arbetsgivarna på de här områdena måste
              bli mer aktiva och säkerställa goda villkor som gör detta till
              attraktiva arbetsplatser.
            </seg>
            <seg n="7bf111a4">
              Det andra tror jag handlar om att förändra och förbättra utbildningarna
              på området. Där gör utbildningsminister Jan Björklund en del saker
              ytterligare för att förstärka.
            </seg>
            <seg n="553df63b">
              Det tredje som jag vill säga är att fler unga måste välja yrkesinriktning
              efter var det finns en möjlighet att få jobb, och här finns det
              möjlighet att få jobb.
            </seg>
          </u>
          <note type="speaker" n="adbf0c6f">
            Anf. 71 FREDRIK MALM (FP):
          </note>
          <u who="unknown" xml:id="i-f008110826f82bcc-13" n="dcae94ed">
            <seg n="ed416e3a">
              Fru talman! Tack till socialminister Göran Hägglund för svaret!
            </seg>
            <seg n="2116808b">
              Det finns även en annan aspekt av detta som är oerhört viktig
              i ett land som Sverige, som är ett stort land med många människor.
              Vi blir allt fler. En del bor i större städer, medan andra bor
              på mindre orter. Det finns socioekonomiska skillnader. Det är
              oerhört viktigt att inte bara vården utan hela hälsosektorn och
              hela välfärden är likvärdig i hela landet.
            </seg>
            <seg n="58f6ad58">
              Det finns en stor risk om vi inte klarar utmaningen att göra
              vårdyrket mer attraktivt att det kommer att hota likvärdigheten
              för vården i hela Sverige.
            </seg>
            <seg n="aebb156f">
              Ser socialministern den risken, och hur kan man möta detta? Finns
              det några särskilda åtgärder?
            </seg>
          </u>
          <note type="speaker" n="5b12fc74">
            Anf. 72 Socialminister GÖRAN HÄGGLUND (KD):
          </note>
          <u who="goran_hagglund_85150f" xml:id="i-68fa935394b77d18-5" n="5b2ea28f">
            <seg n="09ab9d08">
              Fru talman! Det är precis som Fredrik Malm säger. I de framtidsscenarier
              som har skissats ser man att vi möjligen kommer att ha något lättare
              i de stora städerna att rekrytera personal till vård- och omsorgssektorn,
              medan det kommer att vara bekymmer i de mer glest befolkade delarna
              av Sverige, där de yngre kanske drar från hemorten och det blir
              en äldre befolkning kvar, vikande skattekraft och så vidare.
            </seg>
            <seg n="8a9b824e">
              Då finns det en del viktiga, stabila åtgärder som vi alltid måste
              tänka in i det sammanhanget. Det handlar om en fungerande skatteutjämning
              som säkrar resurser i alla delar av landet och självklart nya
              och växande företag. Men jag tror att vi kommer att behöva tänka
              ytterligare kring detta.
            </seg>
            <seg n="eb04021b">
              Inte minst ligger det ett ansvar på kommuner och landsting som
              arbetsgivare att fundera över: Hur gör vi vår sektor mer attraktiv
              i en dragkamp om arbetskraft som väntar om hörnet, även om det
              känns främmande i dag? Hur får vi fler unga personer att välja
              vård och omsorg? Där kommer ju många av framtidens arbeten att
              finnas.
            </seg>
            <seg n="bb820c92">
              It-kapacitetsutredning
            </seg>
          </u>
          <note type="speaker" n="93c53a9d">
            Anf. 73 MONICA GREEN (S):
          </note>
          <u who="monica_green_fc276c" xml:id="i-df750870ec2f0177-0" n="936463c6">
            <seg n="70eab849">
              Fru talman! Jag har en fråga till it-minister Anna-Karin Hatt.
              Ett av sätten att få bukt med massarbetslösheten i Sverige är
              goda kommunikationer. Ett viktigt kommunikationssätt är it-infrastruktur.
              Det är inte bara viktigt utan nödvändigt för att hela Sverige
              ska kunna leva, med väl fungerande och snabba it-lösningar.
            </seg>
            <seg n="d763c208">
              Trots att vi har satsat länge på bredbandsutbyggnad får vi ändå
              höra att det inte fungerar ute på fältet. Det finns brist på it-tekniker.
              Det finns ingen riktig standard. Det finns ingen riktig vetskap
              om vart linorna egentligen går. En del kallar detta vilda västern.
            </seg>
            <seg n="ff29aa1d">
              Beträffande andra kommunikationssätt har Trafikverket gjort en
              kapacitetsutredning. Kan Anna-Karin Hatt tänka sig att göra en
              it-kapacitetsutredning?
            </seg>
          </u>
          <note type="speaker" n="5785ed6f">
            Anf. 74 Statsrådet ANNA-KARIN HATT (C):
          </note>
          <u who="unknown" xml:id="i-f008110826f82bcc-14" n="dcae94ed">
            <seg n="15bdd7bc">
              Fru talman! Tack för frågan från Monica Green! Det stämmer att
              utbyggnaden av den digitala infrastrukturen verkligen är en viktig
              framtidsfråga för Sverige. Det är en viktig fråga som kommer att
              avgöra stora delar av landets möjligheter att växa och utvecklas,
              så att vi kan ha likvärdiga villkor oavsett var vi bor i landet.
            </seg>
            <seg n="8683c565">
              Vi gör därför stora insatser från regeringen på olika sätt för
              att göra det här möjligt. I och med budgeten föreslår vi en hel
              bredbandsmiljard för att bygga ut bredband i delar av landet där
              operatörerna inte bygger ut.
            </seg>
            <seg n="44b353c1">
              I Bredbandsforum, som Monica Green väl känner till, arbetar vi
              tillsammans med operatörerna för att undanröja de hinder som kan
              finnas på vägen.
            </seg>
            <seg n="0b20b5ef">
              Samtidigt ser vi till att frigöra alltmer spektrum i luften för
              att kunna bygga ut det mobila bredbandet så att vi kan täcka de
              delar av landet där det fysiska bredbandet inte räcker.
            </seg>
            <seg n="3af634ce">
              Allt det här kommer att räcka långt. Frågan är: Hur långt? Jag
              planerar att framöver låta en utredare titta på: Hur långt räcker
              marknadens insatser? Hur långt räcker de saker som vi redan gör,
              och hur mycket ytterligare kan vi komma att behöva göra framöver
              för att hela landet ska ha bredband i världsklass?
            </seg>
          </u>
          <note type="speaker" n="b1d4a100">
            Anf. 75 MONICA GREEN (S):
          </note>
          <u who="monica_green_fc276c" xml:id="i-df750870ec2f0177-1" n="936463c6">
            <seg n="982cc6d2">
              Fru talman! En miljon människor står fortfarande utanför it-samhället
              i Sverige. Ett av skälen det finns fler skäl är att det inte finns
              riktigt bra fungerande it-lösningar och bredbandslösningar.
            </seg>
            <seg n="956c4fb7">
              Då tycker jag inte att man kan vara nöjd med sakernas tillstånd
              och med hur det ser ut i dag, utan då bör man titta in i framtiden.
              Vad kan vi göra mer? Behöver det utbildas fler it-tekniker? Vi
              hör att det behövs. Behöver det göras en standard inom it-lösningar,
              som det finns inom elsektorn? Behöver det göras en ytterligare
              kartläggning?
            </seg>
            <seg n="18ad18e7">
              Är svaret på min fråga att det faktiskt ska tillsättas en kapacitetsutredning,
              eller var det något annat som Anna-Karin Hatt skulle tillsätta?
            </seg>
          </u>
          <note type="speaker" n="7cea99bd">
            Anf. 76 Statsrådet ANNA-KARIN HATT (C):
          </note>
          <u who="unknown" xml:id="i-f008110826f82bcc-15" n="dcae94ed">
            <seg n="c71b596e">
              Fru talman! Jag funderar nu på hur vi kan forma ett uppdrag till
              en utredning som ska få titta på: Hur långt tar marknadens aktörer
              och deras investeringar oss på vägen mot att hela landet har bredband
              i världsklass?
            </seg>
            <seg n="da02f975">
              Det handlar om vägen mot bredbandsstrategins mål att 90 procent
              av alla svenskar och alla företag ska ha minst 100 megabit per
              sekund senast 2020. Vi behöver få en fingervisning om: Hur långt
              räcker marknadskrafterna till? Och hur stor insats behöver vi
              gå in med från det offentligas håll?
            </seg>
            <seg n="72fccd16">
              Monica Green hävdar att det inte finns bra bredband i Sverige.
              Då är det märkligt att Sverige i mätning efter mätning just när
              det gäller it-tillgång, it-mognad, utbyggnadshastighet och täckningsgrad
              faktiskt placerar sig i den internationella toppen.
            </seg>
            <seg n="397acd2c">
              Det betyder inte att vi inte har utmaningar. Det betyder inte
              att vi inte behöver investera mer. Det behöver vi göra, inte minst
              för att öka täckningen, öka kapaciteten i näten och se till att
              det finns tillräckligt mycket utrymme i näten för att möta alla
              dessa smarta telefoner och alla tjänster som vi nu använder i
              de mobila näten.
            </seg>
            <seg n="1e772efd">
              Traumatiserade flyktingar i Sverige
            </seg>
          </u>
          <note type="speaker" n="c2533929">
            Anf. 77 LOTTA HEDSTRÖM (MP):
          </note>
          <u who="unknown" xml:id="i-f008110826f82bcc-16" n="dcae94ed">
            <seg n="fa22cf28">
              Fru talman! Jag vill ställa frågan till Göran Hägglund i egenskap
              av socialminister men också som företrädare för regeringen, för
              det jag vill fråga om har bäring på många utgiftsområden.
            </seg>
            <seg n="42e912a2">
              Det handlar om torterade, tortyrskadade, traumatiserade och krigsskadade
              flyktingar som kommer till Sverige. En tumregel säger att ungefär
              en tredjedel av de ca 30 000 som har kommit per år under de senaste
              1012 åren har skador i en omfattning som gör att de är handikappande.
            </seg>
            <seg n="98a355b0">
              Det är koncentrationssvårigheter, sömnsvårigheter och ett existentiellt
              lidande. Tilltron och tilliten till medmänniskor är så oerhört
              skadad att det också blir ett stort integrationsproblem förutom
              ett vårdproblem.
            </seg>
            <seg n="6a851c24">
              Det här är någonting som är väldigt lite känt i Sverige och som
              inte riktigt är omhändertaget av vårdapparaten. Det finns ideella
              aktörer, Röda Korset med flera, som bedriver sådan här vård. Den
              är ganska högt specialiserad, så det är också en kompetensutvecklingsfråga.
            </seg>
            <seg n="77123e34">
              Frågan är: Är du som socialminister beredd att titta över det
              här behovet för att kunna sätta i siffror vad det skulle behövas
              för tillskott?
            </seg>
          </u>
          <note type="speaker" n="2d1d4ec3">
            Anf. 78 Socialminister GÖRAN HÄGGLUND (KD):
          </note>
          <u who="goran_hagglund_85150f" xml:id="i-68fa935394b77d18-6" n="5b2ea28f">
            <seg n="5213fda8">
              Fru talman! Tack, Lotta Hedström, för den frågan! Det är precis
              som Lotta Hedström säger. En hel del av de personer som kommer
              till Sverige kommer av flyktingskäl. En del kommer från de mest
              förfärliga förhållanden som man över huvud taget kan tänka sig
              och har med sig väldigt svåra skador som inte alltid syns utifrån
              men som de bär med sig inombords och som kan hämma alla möjligheter
              att leva ett innehållsrikt liv, helt enkelt, i vårt land.
            </seg>
            <seg n="ae0b2250">
              Jag har varit och tittat på en del av de här verksamheterna,
              och jag vet att det är oerhört resurskrävande. Det är ofta en
              långvarig behandling av människor som är väldigt trasiga.
            </seg>
            <seg n="8d0a3d34">
              I Sverige har vi inte på mycket lång tid haft erfarenheter av
              krig där vi själva har drabbats, vilket vi ska vara tacksamma
              för. Därför behöver det byggas upp mer omkring detta.
            </seg>
            <seg n="cc12157b">
              Jag är förstås villig att titta ytterligare på hur vi kan förstärka
              vården av de här personerna.
            </seg>
          </u>
          <note type="speaker" n="c4c24386">
            Anf. 79 LOTTA HEDSTRÖM (MP):
          </note>
          <u who="unknown" xml:id="i-f008110826f82bcc-17" n="dcae94ed">
            <seg n="e46e7725">
              Fru talman! Vad bra! Jag är väldigt glad för att höra det svaret.
              Välkommen att titta på de verksamheter som finns i landet!
            </seg>
            <seg n="7ad9a9a0">
              Det är också intressant ur ett barn- och ungdomsperspektiv. Många
              av de unga människor som vi ser i dag, som uppträder väldigt vilset
              och ibland felaktigt får diagnosen adhd, är egentligen det man
              kallar sekundärtraumatiserade. De lever alltså i familjer där
              någon av eller båda föräldrarna kommer från en flyktingsituation,
              ett trauma, och inte fungerar som föräldrar och inte kan ge det
              stöd som barnen behöver. Är ministern också beredd att utvidga
              det till ett barn- och ungdomsperspektiv?
            </seg>
          </u>
          <note type="speaker" n="dd311ad2">
            Anf. 80 Socialminister GÖRAN HÄGGLUND (KD):
          </note>
          <u who="goran_hagglund_85150f" xml:id="i-68fa935394b77d18-7" n="5b2ea28f">
            <seg n="6ff3bdd5">
              Fru talman! Jag tycker att det ligger i sakens natur att barn
              verkligen inte bör vänta längre eller behandlas annorlunda än
              vuxna, utan det känns snarare mer angeläget. Det är angeläget
              i alla fall.
            </seg>
            <seg n="5b32af28">
              Ett problem i sammanhanget är att många finns utspridda över
              landet, och det är svårt att upprätthålla så här specialiserad
              vård över hela Sverige. Det behövs sannolikt centrum där man är
              duktigare än vad man är på andra ställen för att kunna ge bästa
              möjliga vård och behandling av de här personerna.
            </seg>
            <seg n="bf5c52c6">
              Men här har vi ett ansvar tillsammans med landstingen för att
              kunna utveckla den här vården. Jag tror att det är ekonomiskt
              klokt. Framför allt är det ett medmänskligt ansvar.
            </seg>
            <seg n="68246abf">
              Brukaravgifter som finansiering av infrastrukturen
            </seg>
          </u>
          <note type="speaker" n="addf6fdf">
            Anf. 81 ANDERS AHLGREN (C):
          </note>
          <u who="anders_ahlgren_b736a4" xml:id="i-8ed4b60f7a7697c9-0" n="3e2e32a1">
            <seg n="3876ef11">
              Fru talman! Jag skulle vilja rikta mig till infrastrukturministern.
              Det gäller en fråga om brukaravgifter på järnväg.
            </seg>
            <seg n="62863eee">
              Skälet till det är att läget är totalt förvirrat just nu. Trafikverkets
              uppfattning är att det inte är legalt med brukaravgifter. Fristående
              utredare som har tittat på frågan, med lång erfarenhet från Järnvägsstyrelsen,
              säger att de inte ser något hinder. Frågan är inte prövad av Transportstyrelsen
              som har att granska Trafikverkets regelverk. Och i infrastrukturpropositionen,
              s. 61, står det:
            </seg>
            <seg n="97b7de89">
              Regeringen utesluter inte att det på sikt kan bli aktuellt även
              med järnvägsinvesteringar som finansieras med lån som återbetalas
              med brukaravgifter.
            </seg>
            <seg n="fb03b250">
              Vidare står det: Innan det kan bli aktuellt att finansiera en
              järnvägsinvestering helt eller delvis med förhöjda avgifter enligt
              denna bestämmelse behövs dock en fördjupad analys av den aktuella
              regleringen.
            </seg>
            <seg n="515e597d">
              Frågan är: Vilken ambition har infrastrukturministern när det
              gäller att använda brukaravgifter som medfinansieringsform för
              större infrastrukturprojekt?
            </seg>
          </u>
          <note type="speaker" n="461d99e2">
            Anf. 82 Statsrådet CATHARINA ELMSÄTER-SVÄRD (M):
          </note>
          <u who="unknown" xml:id="i-f008110826f82bcc-18" n="dcae94ed">
            <seg n="d62043a6">
              Fru talman! När det gäller just investeringar i infrastruktur
              känner vi igen oss alltmer i fråga om att det har förekommit under
              lång tid när det gäller vägsidan. Det har också specialiserats
              så att det är tillåtet att ta ut just brukaravgifter på EU-nivå
              när det gäller broar och tunnlar. Men frågan har också mer och
              mer börjat ställas när det gäller järnvägen.
            </seg>
            <seg n="a80bd231">
              Det finns egentligen redan i dag en möjlighet till brukaravgift,
              men vi kanske är vana att höra det vid namnet banavgift. Men det
              förutsätter att det gäller hela järnvägssystemet, alla som använder
              det. Ska man ta ut det här ska det också egentligen vara en ny
              och kanske separat sträcka.
            </seg>
            <seg n="c4c9a6ad">
              Där har väl diskussionerna handlat om huruvida det ska vara på
              det redan befintliga, där man gör reinvesteringar, eller om det
              ska vara för nyinvesteringar.
            </seg>
            <seg n="268a8434">
              Vi ska också vara medvetna om att det just nu pågår en översyn
              på EU-nivå när det gäller prissättning på järnväg. Man håller
              på och tittar på ett recast-direktiv där man ska se över vad som
              ska gälla framöver. För behoven kommer att fortsätta att finnas
              kvar.
            </seg>
          </u>
          <note type="speaker" n="c6964bd4">
            Anf. 83 ANDERS AHLGREN (C):
          </note>
          <u who="anders_ahlgren_b736a4" xml:id="i-8ed4b60f7a7697c9-1" n="3e2e32a1">
            <seg n="ad834636">
              Fru talman! Om jag får önska något är det att ministern inte
              slår igen dörren. Jag är på det sättet tacksam för svaret.
            </seg>
            <seg n="b7c6ad62">
              Får vi inte använda brukaravgifter ser jag väldigt få möjligheter
              för Sverige att vara med och finansiera stora infrastrukturprojekt.
              Vi har ingen befolkningskraft som kan skatta fram pengarna. Vi
              har inte någon stor täthet av trafik som gör att vi kan ta fram
              trängselavgifter. Därmed finns det väldigt få möjligheter att
              tillskjuta pengar när anslagen inte räcker.
            </seg>
            <seg n="30a3c132">
              Därför undrar jag: När kan vi förvänta oss en fördjupad analys?
            </seg>
          </u>
          <note type="speaker" n="6693e807">
            Anf. 84 Statsrådet CATHARINA ELMSÄTER-SVÄRD (M):
          </note>
          <u who="unknown" xml:id="i-f008110826f82bcc-19" n="dcae94ed">
            <seg n="02181c37">
              Fru talman! Det är riktigt som Anders Ahlgren säger att vi i
              den senaste infrastrukturpropositionen har uttryckt att vi vill
              titta lite mer på brukaravgifter. Vi ska också vara medvetna om
              att den lagstiftning som gäller för järnväg är rätt föråldrad.
            </seg>
            <seg n="42efb857">
              Samtidigt befinner vi oss i en tid där EU talar om en gemensam
              marknad med den fria rörligheten. Vi håller mer och mer på att
              harmonisera. Vi har till exempel Tyskland som jobbar med en finansieringsprincip.
              De tar ut en del för slitage plus lite grann till för att kunna
              bekosta nya investeringar. Därav har vi en låg banavgift.
            </seg>
            <seg n="3b13505d">
              Just för att det pågår en översyn av hur man ska jobba med prissättning
              för järnväg vill vi gärna ha med det i vår analys. Vi skulle vilja
              hitta en lösning där även brukaravgifter på järnväg kan vara framkomligt
              i framtiden.
            </seg>
            <seg n="c7b1c820">
              Arbetslösheten bland personer med funktionshinder
            </seg>
          </u>
          <note type="speaker" n="746d2060">
            Anf. 85 LENNART AXELSSON (S):
          </note>
          <u who="lennart_axelsson_204029" xml:id="i-2c0b9e910f6037e6-0" n="14018dbc">
            <seg n="0ef5b63a">
              Fru talman! Precis som Patrik Björck sade i första frågan ökar
              varslen och antalet arbetslösa runt om i Sverige. Inte minst i
              mitt eget hemlän Örebro har vi sett varsel komma de senaste veckorna
              i ganska stor omfattning. Arbetslösheten totalt ligger någonstans
              på 8 procent, och ungdomsarbetslösheten ligger på 25 procent.
            </seg>
            <seg n="904f309e">
              En grupp som man nästan aldrig talar om är gruppen med funktionsnedsättningar.
              Där ligger arbetslösheten i dag på runt 50 procent. Det är bevisligen
              så att den politik som har förts de senaste sex åren huvudsakligen
              har handlat om skattesänkningar och försämrade socialförsäkringar.
              Det har inte löst dessa problem.
            </seg>
            <seg n="cd232274">
              Min fråga till Göran Hägglund är: Vilka besked har Göran Hägglund
              att ge till de grupper som nu står utanför arbetsmarknaden?
            </seg>
          </u>
          <note type="speaker" n="13338c20">
            Anf. 86 Socialminister GÖRAN HÄGGLUND (KD):
          </note>
          <u who="goran_hagglund_85150f" xml:id="i-68fa935394b77d18-8" n="5b2ea28f">
            <seg n="0b748f7a">
              Fru talman! Jag tror att Lennart Axelsson gör det oerhört enkelt
              för sig när han beskriver tillvaron på det sätt som han nu gör.
            </seg>
            <seg n="e7e37a5e">
              Detta har varit en grupp som stått vid sidan av arbetsmarknaden
              i alltför stor utsträckning under väldigt lång tid. Vi vet att
              dagens hårt trimmade arbetsorganisationer ofta går ut över personer
              som inte är fullt presterande. Det finns allt mindre utrymme för
              personer som inte upplevs prestera till hundra procent.
            </seg>
            <seg n="882d40e6">
              Det är ett bekymmer som är utomordentligt stort. Vi som finns
              i den offentliga sektorn och disponerar arbetsplatser på den statliga
              nivån, landstingsnivån och den kommunala nivån borde ta ett större
              ansvar än vad vi gör. Där är det sämre än vad det är på betydande
              delar av den privata arbetsmarknaden. Också där finns det förstås
              brister.
            </seg>
          </u>
          <note type="speaker" n="a4ad9324">
            Anf. 87 LENNART AXELSSON (S):
          </note>
          <u who="lennart_axelsson_204029" xml:id="i-2c0b9e910f6037e6-1" n="14018dbc">
            <seg n="a69ffa3f">
              Fru talman! När man talar om funktionshindersfrågor över huvud
              taget handlar den stora frågan om tillgänglighet eller inte tillgänglighet
              i samhället. Där finns det två saker som är mycket viktiga att
              ta tag i och där vi tycker att regeringen har varit alldeles för
              passiv.
            </seg>
            <seg n="cd8cf28f">
              Det gäller den personliga assistansen. Stora delar av dem som
              har assistans i dag känner en oro för vad en regeringsrättsdom
              sade 2009. Den har förändrat tillämpningen. Vi har bett regeringen
              att komma med besked om man tycker att vi behöver göra lagstiftningsändringar
              för att slå vakt om de intentioner som var tanken med LSS-lagstiftningen
              från början.
            </seg>
            <seg n="4f3b5c83">
              En annan fråga som man också väntar på besked om gäller bristande
              tillgänglighet som diskriminering. Det står ett antal personer
              varje torsdag utanför Rosenbad och väntar på besked. Vi här i
              riksdagen väntar också på det beskedet.
            </seg>
          </u>
          <note type="speaker" n="b213afc0">
            Anf. 88 Socialminister GÖRAN HÄGGLUND (KD):
          </note>
          <u who="goran_hagglund_85150f" xml:id="i-68fa935394b77d18-9" n="5b2ea28f">
            <seg n="12e65c5a">
              Fru talman! Grunderna när det gäller LSS ligger självfallet fast.
              Men det innebär inte att man aldrig ska göra någon förändring
              med anledning av domar och andra förändringar som inträffar. Vi
              måste alltid vara beredda att göra det.
            </seg>
            <seg n="ca8df241">
              När det gäller själva grunden är detta en av de viktigaste frihetsreformerna
              för en betydande grupp i vårt samhälle. Det är en grupp som har
              det svårare än vi andra. Därför är den av utomordentligt stor
              betydelse. Där står regeringen samlad. Jag vet att det finns en
              bred majoritet i riksdagen, kanske bestående av alla partier,
              om detta.
            </seg>
            <seg n="3d974e12">
              Den andra frågan som handlar om tillgänglighet som grund för
              diskriminering är en mer komplicerad fråga som behöver analyseras
              ytterligare innan regeringen kan ge ett besked. Den frågan är
              under bearbetning.
            </seg>
            <seg n="92b17a06">
              Den första frågan som Lennart Axelsson tog upp i sin inledande
              fråga handlar om arbetsmarknaden. Också där pågår ett arbete.
              Regeringen har satt en rad olika saker i sjön för att underlätta
              för människor att komma in på arbetsmarknaden. Men vi behöver
              göra ännu mer, och sådana förslag förbereds.
            </seg>
          </u>
          <note n="9fe6498f">
            Konvertiter bland asylsökande
          </note>
          <note type="speaker" n="6407fdb7">
            Anf. 89 ANNIKA ECLUND (KD):
          </note>
          <u who="annika_eclund_8dbf9a" xml:id="i-8c82889b90fb287a-0" n="e3971333">
            <seg n="a196dffd">
              Fru talman! Jag har en fråga som riktar sig till migrationsminister
              Tobias Billström som gäller konvertiter. Det gäller i detta fall
              de som ha konverterat från islam till kristendom och som befinner
              sig i Sverige.
            </seg>
            <seg n="ead325e6">
              I flera muslimska länder är det belagt med dödsstraff att konvertera
              från islam till kristendom. Så är det till exempel i Afghanistan.
              Migrationsverket anser att man inte kan skicka afghaner som bekänner
              sig till kristendomen tillbaka till hemlandet när de söker asyl
              i Sverige. Ändå görs detta.
            </seg>
            <seg n="6ecd7e6b">
              Jag skulle önska att migrationsministern klargör hur han ser
              på kristna afghaners möjlighet att återvända till ett land som
              har uttalat en dödsdom över den som konverterat.
            </seg>
          </u>
          <note type="speaker" n="708fe0f4">
            Anf. 90 Statsrådet TOBIAS BILLSTRÖM (M):
          </note>
          <u who="tobias_billstrom_601341" xml:id="i-1b1ac6b495ace65e-0" n="f0179a60">
            <seg n="c197a8f7">
              Fru talman! Alla som söker asyl i Sverige går igenom en rättsprocess
              där man klarlägger huruvida det finns ett skyddsbehov eller inte.
              Det innebär att man reder ut frågan huruvida det finns en hotbild
              riktad mot den enskilde som kan ha sitt upphov i någon av de skyddsgrunder
              som finns uppräknade dels i vår egen utlänningslag, dels i det
              EU-direktiv benämnt skyddsgrundsdirektivet som också ligger till
              grund för vår lagstiftning. Sedan görs en samlad trovärdighetsbedömning
              med utgångspunkt från detta.
            </seg>
            <seg n="b753e201">
              En av de grunder människor kan anföra är att de har en religiös
              övertygelse som gör att de utsätts för en hotbild om de skulle
              återvända. Här görs en bedömning av detta. I vissa fall kommer
              man fram till att det inte föreligger en sådan hotbild, och i
              andra fall kommer man fram till att det gör det. Baserat på detta
              får personen asyl respektive inte asyl.
            </seg>
            <seg n="2f2c4412">
              Det finns inget klart mönster i detta. Det handlar alltid om
              individuella bedömningar. Så tycker jag också att det framgent
              ska vara.
            </seg>
          </u>
          <note type="speaker" n="9d7f27e4">
            Anf. 91 ANNIKA ECLUND (KD):
          </note>
          <u who="annika_eclund_8dbf9a" xml:id="i-8c82889b90fb287a-1" n="e3971333">
            <seg n="c73cc078">
              Fru talman! Tack för svaret, migrationsministern!
            </seg>
            <seg n="3ec86bbc">
              Tillsammans med några andra riksdagskvinnor landade jag på Kabuls
              flygplats för några veckor sedan. I planet som landade före mig
              fanns det en ung afghan som utvisats från Sverige efter att han
              hungerstrejkat under 24 dagar.
            </seg>
            <seg n="1f55244e">
              Mannan hade konverterat till grekisk-ortodoxa kyrkan i Grekland
              för flera år sedan. Sedan ett par år tillbaka är han också medlem
              i en frikyrkoförsamling. Där har han varit mycket aktiv, vilket
              också representanterna för kyrkan kan intyga.
            </seg>
            <seg n="80f15af7">
              Personal både på svenska ambassaden och på Svenska Afghanistankommittén
              på plats i Kabul bekräftar att om det är så att mannen verkligen
              konverterat kommer han sannolikt att dödas.
            </seg>
            <seg n="fbb7376e">
              Min fråga lyder: Ska man av denna berättelse dra slutsatsen att
              Migrationsverket inte tror på mannens berättelse eftersom myndigheten
              själv anser att man inte kan sända tillbaka kristna till Afghanistan?
            </seg>
          </u>
          <note type="speaker" n="8b3ecd45">
            Anf. 92 Statsrådet TOBIAS BILLSTRÖM (M):
          </note>
          <u who="tobias_billstrom_601341" xml:id="i-1b1ac6b495ace65e-1" n="f0179a60">
            <seg n="b25ebb23">
              Fru talman! Det är väldigt svårt att kommentera ett enskilt fall.
              Jag tycker också att man ska avhålla sig från att göra det. När
              det gäller frågan om att pröva enskilda ärenden har vi en rättsligt
              fastlagd ordning.
            </seg>
            <seg n="fb2a6dba">
              Riksdagen har bestämt att prövningen ligger på Migrationsverket
              med möjlighet att överklaga till migrationsdomstol. I slutändan
              är det Migrationsöverdomstolen i Sverige som sätter praxis och
              inte regeringen.
            </seg>
            <seg n="af5400c8">
              När det gäller de enskilda fallen är det väldigt viktigt att
              fundera igenom vad det är som står i centrum. Det är en trovärdighetsbedömning.
            </seg>
            <seg n="ab37e03f">
              Det handlar inte om att Migrationsverket ifrågasätter trovärdigheten
              i konverteringen eller trovärdigheten i den personliga tron. Det
              är inte vad det handlar om.
            </seg>
            <seg n="ba2dee30">
              Det handlar om det uppstår en hotbild mot den enskilde med utgångspunkt
              från detta. Där finns det olika situationer, och de måste prövas.
              I vissa fall kommer man fram till, som jag sade förut, att det
              föreligger en sådan hotbild. I andra fall gör man det inte.
            </seg>
            <seg n="63a6ed84">
              I vissa fall får människor lov att stanna därför att man kan
              leda detta i bevis i domstolsprocessen, i andra fall kan man det
              inte. Det är egentligen inte så mycket annorlunda än i många andra
              fall.
            </seg>
            <seg n="5ef598f2">
              Vi stöter på fall där det handlar om sexuell läggning, till exempel,
              där man kan ha exakt samma typ av resonemang.
            </seg>
            <seg n="c09d8722">
              Äldreomsorgen
            </seg>
          </u>
          <note type="speaker" n="a131a723">
            Anf. 93 CATHARINA BRÅKENHIELM (S):
          </note>
          <u who="catharina_brakenhielm_105a14" xml:id="i-8f8dbac71a193c60-0" n="37cca4c8">
            <seg n="e6ae2be8">
              Fru talman! Min fråga går till socialminister Göran Hägglund.
              Det handlar om äldreomsorg.
            </seg>
            <seg n="145e4052">
              I dag fattas det väldigt många platser på särskilt boende för
              våra äldre. Det gäller framför allt de äldre som har stora omsorgsbehov
              och som tvingas bo kvar hemma.
            </seg>
            <seg n="a90cc78f">
              Samtidigt har antalet hemtjänsttimmar minskat granska kraftfullt
              över tid. Det har inneburit att väldigt många anhöriga fått gripa
              in och sköta det som hemtjänsten inte gör.
            </seg>
            <seg n="d6d82903">
              Det är över 100 000 personer som i dag har gått ned i tjänst
              eller fått sluta att arbeta för att kunna klara av att sköta sina
              anhöriga. Hur ser socialministern på att människor måste gå ned
              i tjänst för att sköta sina anhöriga?
            </seg>
          </u>
          <note type="speaker" n="13fcf0f5">
            Anf. 94 Socialminister GÖRAN HÄGGLUND (KD):
          </note>
          <u who="goran_hagglund_85150f" xml:id="i-68fa935394b77d18-10" n="5b2ea28f">
            <seg n="fcdc22b9">
              Fru talman! Många anhöriga gör fantastiska insatser för sina
              äldre anförvanter, inte minst är det många kvinnor som gör det
              för sina mödrar och fäder.
            </seg>
            <seg n="6f14e988">
              Under många år har det, precis som frågeställaren säger, successivt
              blivit svårare att få en plats i ett särskilt boende; det var
              lättare förr. I dag ställs det större krav. Tröskeln är högre.
              Man är i regel mycket skröpligare när man kommer in, och man bor
              kvar längre hemma. Kommunerna har blivit tuffare i sina bedömningar
              innan man ger en plats.
            </seg>
            <seg n="60d322be">
              Jag tycker att det finns skäl för oss alla, oavsett vilka partier
              vi representerar, att prata med kommunpolitiker om de här frågorna
              och om vad det är som gör att vi landar i sådana här bedömningar.
              Många enskilda tar ett större ansvar än vad de kanske borde göra.
              Kommunerna tar ibland ett ansvar som är mindre än vad de borde
              göra.
            </seg>
            <seg n="f1a4bf98">
              De är ett stort och svårt problem, men det prövas enskilt i varje
              kommun.
            </seg>
          </u>
          <note type="speaker" n="9001444e">
            Anf. 95 CATHARINA BRÅKENHIELM (S):
          </note>
          <u who="catharina_brakenhielm_105a14" xml:id="i-8f8dbac71a193c60-1" n="37cca4c8">
            <seg n="16310bf1">
              Fru talman! Det är bra att våra äldre får besök av sina släktingar,
              men det är inte meningen att man ska skura golv och handla och
              göra sådant som vår offentliga äldreomsorg ska göra.
            </seg>
            <seg n="ca23d298">
              Jag ser det som ett problem att det framför allt är kvinnor som
              gör detta. Det har till följd att de får lägre lön och sämre pension.
              Dessutom blir det färre arbetade timmar i landet. Jag vill ha
              svar från socialministern på hur det rimmar med arbetslinjen och
              vad man ämnar göra åt detta.
            </seg>
          </u>
          <note type="speaker" n="0b848007">
            Anf. 96 Socialminister GÖRAN HÄGGLUND (KD):
          </note>
          <u who="goran_hagglund_85150f" xml:id="i-1d482e9ed213d51f-0" n="5b2ea28f" next="i-2765dbcbe95242d2-0">
            <seg n="237a4935">
              Fru talman! Det kanske inte är det som bekymrar mig mest i det
              här sammanhanget.
            </seg>
            <seg n="6c99d849">
              Den äldre ska ha rätt till ett tryggt boende om man inte orkar
              eller kan bo kvar hemma längre. Vi vet att de allra flesta vill
              bo kvar hemma så länge det är möjligt och där hemtjänsten kan
              stötta på ett sådant sätt att man klarar sig. Har man gått över
              en viss gräns är det väldigt jobbigt. Det är fortsatt ett problem.
              Kommunerna behöver ta ett större ansvar när det gäller att bygga
              nya boenden. Det finns en del stöd från staten att hämta. Vi behöver
              fler platser.
            </seg>
            <seg n="fb7c80bf">
              Konsekvenserna blir naturligtvis att fler får möjlighet att vara
              på sina arbetsplatser, där de ska vara, och att de äldre anförvanterna
              får ett tryggt boende.
            </seg>
          </u>
          <note n="eeda0f66">
            Anf. 97 FÖRSTE VICE TALMANNEN:
          </note>
          <u who="goran_hagglund_85150f" xml:id="i-2765dbcbe95242d2-0" n="5b2ea28f" prev="i-1d482e9ed213d51f-0">
            <seg n="bb90a328">
              Jag tackar deltagande ministrar och statsråd för dagens frågestund
              som nu är avslutad.
            </seg>
          </u>
          <note n="101d9e87">
            10 § (forts. från 8 §) Lån till IMF (forts. FiU17)
          </note>
          <note type="speaker" n="d5c3530e">
            Anf. 98 PEDER WACHTMEISTER (M):
          </note>
          <u who="unknown" xml:id="i-be108579702057ff-0" n="dcae94ed"/>
          <note n="6ac672d9">
            Fru talman! Jag yrkar bifall till förslaget i finansutskottets
            betänkande och avslag på motionerna.
          </note>
          <u who="unknown" xml:id="i-ed1211ce859e4bfb-0" n="dcae94ed">
            <seg n="a4c5c1e9">
              IMF har ju en relativt lång historia; den går tillbaka till 1948.
              Alla vet vad som hände efter andra världskriget. Man behövde en
              samverkan mellan länder för att hjälpa varandra. Som jag förstår
              det tog IMF fart i samband med flygbron till Berlin i början av
              50-talet.
            </seg>
            <seg n="a97185d3">
              Det finns de som under många år har haft kritiska synpunkter
              på IMF för att man inte har haft någon insyn i de avtal som har
              skrivits, som till exempel i slutet av 90-talet när man skrev
              avtal med Argentina och Brasilien. Visserligen löste sig frågorna
              bra och det gick bra för länderna, men insynen var inte total.
            </seg>
            <seg n="395930e7">
              Jag var själv med i finansutskottet under finanskrisen 20082009
              när vi tog beslut om 6 miljarder till Island och 6 miljarder till
              Lettland. Island utnyttjade de 6 miljarderna. Vi har nu sett att
              Island är ett av de länder som har klarat sig bäst ur krisen.
              Lettland utnyttjade inte ens sina 6 miljarder utan klarade sig
              ur krisen ändå. Det kan ha historiska skäl. Man var van att leva
              under något snålare förhållanden.
            </seg>
            <seg n="e0f19d0a">
              Under årens lopp har avtalen blivit betydligt öppnare och insynen
              har blivit betydligt bättre. Det problem som fanns tidigare finns
              inte kvar. Under tiden har man ständigt tittat över organisationsformen.
              Sverige har som medlemsland en bra insyn med den representant
              vi har i styrelsen som representerar vår del av Europa, de baltiska
              länderna och några länder till.
            </seg>
            <seg n="60d634d4">
              I de handlingar som vi har fått ut om finansutskottets förslag
              är det fascinerande att läsa vilka länder som har tillkommit och
              satsat pengar i den här verksamheten. Det är Saudiarabien, Mexiko,
              Polen, Turkiet, Luxemburg, Sydafrika, Colombia, Filippinerna,
              Malaysia, Nya Zeeland och Cypern. Många av dem är väldigt nya
              länder, men de har sin ekonomi i balans, och de har skött sin
              ekonomi på ett bättre sätt än några av länderna i södra Europa.
            </seg>
            <seg n="db23476d">
              För någon vecka sedan diskuterade vi en annan typ av IMF-lån.
              Då hade Sverigedemokraterna synpunkten att det ställdes för höga
              krav när det gäller att låna ut pengar till länder. Nu har man
              en annan infallsvinkel, nämligen att man inte har kontroll på
              vilken risk det är och att det är ett hot för skattebetalarna.
              Om man inte litar på Riksbanken, vem ska man då lita på? Det måste
              ju vara den klokaste källan vi har i de här frågorna. De skulle
              aldrig ta fram ett sådant här förslag om det inte var väl underbyggt.
            </seg>
            <seg n="6f8d7db2">
              Vänsterpartiet anser att man ställer upp för tuffa villkor för
              de länder som ska få tillgång till pengarna. Jag tycker att bilden
              är ganska tydlig dagligen i våra nyhetsrapporter att det är viktigt
              att man ställer höga krav.
            </seg>
          </u>
          <note type="speaker" n="82e298c0">
            Anf. 99 PER BOLUND (MP):
          </note>
          <u who="per_bolund_4dcd65" xml:id="i-d4bbcac4e19a7fd6-0" n="33549941">
            <seg n="a2ed7bf0">
              Fru talman! Även vi ställer oss bakom utskottsmajoritetens förslag
              till beslut i det här ärendet.
            </seg>
            <seg n="3cfd75c7">
              Det är ett ärende som i grund och botten handlar om den djupa
              eurokris som nu har drabbat Europa med full kraft. Vi börjar se
              effekterna av den även i Sverige. Det är alltid med sorg i hjärtat
              jag talar om eurokrisen. Det är en väldigt bekymmersam situation
              som har uppstått. Det är bekymmersamt också eftersom det redan
              innan man startade med samarbetet fanns många varnande tecken
              om att det inte var någon särskilt bra idé och att man skulle
              orsaka många problem genom att gå in i ett eurosamarbete.
            </seg>
            <seg n="9efed800">
              Vi stod på den sida som sade att det inte var någon bra idé att
              slå ihop länders ekonomier när de är så olika inom Europa. Att
              ha samma ränta i ett land som är på väg mot en överhettning i
              ekonomin som i ett land som slåss med en dåligt fungerande ekonomi
              och lågkonjunktur är en genuint dålig idé. Det har vi sagt hela
              tiden, och det säger vi nu. Nu har tiden kommit i kapp, och vi
              har sett konsekvenserna av vad det innebar att bygga upp ett system
              med samma räntesats i länder som inte är kompatibla med varandra
              ekonomiskt.
            </seg>
            <seg n="9676fef5">
              Det är uppenbart att det var politiska motiv snarare än ekonomiskt
              rationella motiv som låg bakom att man byggde upp hela eurosamarbetet.
              De politiska motiven har nu fått ett högt pris.
            </seg>
            <seg n="db4bf394">
              Frågan är då vad som är vår slutsats. Även om vi var med och
              varnade för att detta skulle bli konsekvensen av eurosamarbetet,
              och vi nu kan säga att det som vi förvarnade om stämde, kan vi
              inte säga att vi därmed är fria från ansvar att hitta lösningar
              på den svåra eurokrisen. Tvärtom har vi, likaväl som alla andra
              folkvalda politiker runt om i Europa, ett ansvar för att på bästa
              sätt försöka lösa den kris och de problem som nu har uppstått.
            </seg>
            <seg n="cc0da26d">
              Vi tycker att det mest solidariska i detta fall ändå är att hjälpa
              folken ute i de krisdrabbade länderna i Europa ur den ekonomiska
              knipa som de nu har hamnat i.
            </seg>
            <seg n="134bd622">
              Genom att ge ett sådant lån från Sverige till Internationella
              valutafonden, som i sin tur sedan kan hjälpa till med att lösa
              de ekonomiska problem som finns i eurozonen, gör vi det mindre
              smärtsamt för de europeiska folken att gå igenom den sanering
              av ekonomin som de behöver göra.
            </seg>
            <seg n="25fb9179">
              På samma sätt resonerade vi när riksdagen beslutade att låna
              ut pengar till Irland för att lösa deras ekonomiska kris. Vi tycker
              att det är rimligt att göra det nu igen.
            </seg>
            <seg n="35c4896f">
              Europa behöver en väg ut ur krisen där man också kan göra stora
              investeringar. Vi tror inte att den mycket budgetrestriktiva linje
              som hittills har varit regeringens lösning fungerar som enda recept.
              Vi tror att man också måste se till att det finns kapital som
              gör att man kan göra investeringar som gör att Europas ekonomi
              kommer i gång igen.
            </seg>
            <seg n="280b69dc">
              Från de gröna partierna runt om i Europa ser vi att det behövs
              en omställning av hela det europeiska samhället. Vi behöver göra
              det som vi kallar för en green new deal, ett nytt ekonomiskt system
              med gröna förtecken. Då behövs det också resurser för att kunna
              göra investeringar. Det är det som vi bland annat genom detta
              beslut försöker se till att det kommer fram. Det handlar om att
              göra investeringar i ny energiproduktion i Europa som är förnybar.
              Det handlar om att göra investeringar i effektivisering av energi-
              och resursanvändningen. Det handlar om att göra stora investeringar
              i ett järnvägssystem som i dag går på knäna. Då behövs det resurser,
              och därför ställer vi oss bakom detta förslag från riksdagen.
            </seg>
            <seg n="4496c281">
              Det har under dagens debatt kommit fram en del kritik mot Internationella
              valutafonden och mot den restriktivitet som de har haft och de
              motkrav som har ställts på de länder som får lån. Vi kan i mångt
              och mycket dela denna kritik. Det har funnits problem med hur
              IMF har sett på ländernas ekonomiska ansvarstagande. Men vi hör
              nu nya tongångar även från Internationella valutafonden. På IMF:s
              årsmöte talade Christine Lagarde, som är chef, om att åtstramningar
              faktiskt inte är hela lösningen utan att man behöver se till att
              sparivern i dessa länder inte blir för stor utan att det också
              finns möjligheter för dem att investera sig ur krisen, ungefär
              som Sverige gjorde under den djupa krisen på 90-talet.
            </seg>
            <seg n="804d0868">
              Vi tror alltså att det finns möjligheter för IMF att ge dessa
              lån och göra det på ett sätt som inte innebär en onödigt åtstramande
              politik för de europeiska länderna utan att de i stället kan röra
              sig bort från den djupa ekonomiska krisen genom gröna investeringar.
            </seg>
          </u>
          <note type="speaker" n="fb2c6457">
            Anf. 100 CARL B HAMILTON (FP):
          </note>
          <u who="carl_b_hamilton_cb6e47" xml:id="i-dbb72bf8e16ecca3-0" n="294983e0">
            <seg n="6a34d1ce">
              Fru talman! Låt mig börja med en reflexion med anledning av det
              som Per Bolund sade om att eurokrisen har drabbat Europa. Jag
              skulle vilja säga att det är en skuldkris. Det är inte euron som
              nödvändigtvis är den utlösande orsaken, utan det är den inhemska
              politiken i olika länder som har medgett eller medfört ökad skuld.
            </seg>
            <seg n="30196c2a">
              Det finns länder i euroområdet som har stora skuldproblem Spanien,
              Irland och naturligtvis Grekland. Men det finns också länder utanför
              euroområdet Storbritannien, USA och Island som har stora skuldproblem.
              Det finns länder inom euroområdet som inte har skuldproblem. Finland
              är det mest närliggande exemplet, men det gäller även Tyskland,
              Nederländerna och Österrike. Problemet handlar alltså inte om
              länder med eller utan euron utan om länder med eller utan skuld,
              och skulden beror på en vårdslös inhemsk ekonomisk politik.
            </seg>
            <seg n="22f14c4c">
              Det för mig över till några av motionärerna som är emot detta
              förslag. Den som är satt i skuld är inte fri, sade Göran Persson
              med en närmast biblisk formulering. I Bibeln talar man mycket
              om synd och skuld, och synd och skuld hänger ihop.
            </seg>
            <seg n="ff55922b">
              Men Vänsterpartiet och Sverigedemokraterna vill här bryta detta
              samband mellan synd och skuld som är bibliskt per årgång, så gammalt.
              Man ska kunna vara satt i skuld och vara fri och få låna utan
              villkor, och låntagande länder ska kunna synda.
            </seg>
            <seg n="27a33b18">
              Detta reser en hel del intressanta filosofiska spörsmål om synd
              och skuld, som jag dock inte ska ta upp alltför mycket här, men
              naturligtvis också om lättsinne, ansvarslöshet och historielöshet.
            </seg>
            <seg n="7b6586a6">
              Om man tänker sig att man skulle låna ut utan villkor, blir den
              praktiska konsekvensen att det inte kommer att finnas några som
              lånar ut. Det finns inga långivare. Då skulle länder stå utan
              lånemöjligheter. Då blir konsekvensen att Sverigedemokraterna
              och Vänsterpartiet tycker att det är okej. Jag tillåter mig dock
              att tvivla på att det är bra eller önskvärt med ett sådant minskat
              handlingsutrymme för ett land.
            </seg>
            <seg n="c66716c5">
              Jacob Johnson sade att han ville att de åtgärder som man beslutar
              om ska vara beslutade i demokratiska val. Han invände mot hur
              dessa åtgärder vidtas. Jacob Johnson sade: I demokratiska val
              ska folket ta ställning.
            </seg>
            <seg n="b8aa6f37">
              Men förlåt, det är precis det som man har gjort i Grekland. Där
              hade man ett val. Man fick den majoritet som nu styr. Men på Jacob
              Johnson låter det som att det var något felaktigt. Men tvärtom
              är kriterierna för dessa åtgärder där helt uppfyllda. Samma sak
              gäller Spanien. Där valde man en majoritetsregering som nu driver
              denna politik.
            </seg>
            <seg n="14edd95a">
              Man kan också fråga sig: Om man inte skulle låna, är det bra
              eller dåligt för vanligt folk i Grekland eller i Spanien? Jag
              kan inte förstå annat än att situationen skulle bli ännu sämre.
              Den sociala hänsynen, de fackliga rättigheterna och jämställdheten,
              som Jacob Johnson talar om, skulle få mer stryk om dessa länder
              inte fick möjlighet att låna.
            </seg>
            <seg n="afd515b9">
              Sedan är det naturligtvis så att man kan avstå från dessa villkor
              på ett mycket enkelt sätt, nämligen genom att aldrig ta upp lån
              och att aldrig söka lån.
            </seg>
            <seg n="2cc25381">
              Vi kan jämföra Lettland och Litauen, som har berörts här tidigare.
              Lettland fick dessa villkor för att få sitt lån. IMF mildrade
              villkoren ur social synpunkt. Litauen däremot valde, efter att
              ha konfronterat herrarna och damerna från IMF, att inte ta något
              lån från IMF utan sköta detta själva. De ville inte ha dessa villkor.
              Båda länderna har rett upp sin situation med olika metoder. Men
              vill man inte ha utländska villkor, eller villkor från långivare
              i största allmänhet, har man valfrihet och tar inte upp lånen.
            </seg>
            <seg n="a73002fc">
              Fru talman! Avslutningsvis tycker jag att den linje som Sverige
              bör föra är den som tidigare har framförts från Moderaterna och
              Miljöpartiet, nämligen att vår uppgift i denna situation, om andra
              länder folkvalda demokratier begär stöd och solidaritet, naturligtvis
              är att ställa upp efter måttet av vår förmåga.
            </seg>
            <seg n="50b59463">
              Det finns naturligtvis också ett försäkringsargument i detta
              sammanhang, nämligen att vi för tid och evighet inte kommer att
              vara säkra på att inte behöva låna och få hjälp. Det är min och
              majoritetens hållning. Nu har ett antal länder råkat in i problem.
              Det är i första hand europeiska länder. IMF är ett ombud, EU-kommissionen
              är ett ombud och ECB är ett ombud som ställer olika typer av villkor.
              Vi kan inte sitta här hemma och överpröva de överenskommelser
              som har träffats och den politik som har förts i dessa länder
              med demokratiskt valda regeringar med majoritet i sina parlament,
              utan vi stöder dessa länder i deras ansträngningar att återgå
              till en normal ekonomisk situation. Ett inslag i detta är att
              saga ja till detta IMF-lån.
            </seg>
          </u>
          <note n="b35066ff">
            Överläggningen var härmed avslutad.
          </note>
          <note n="927c9d74">
            11 § Lag om uthyrning av arbetstagare m.m.
          </note>
          <note n="5b0a0d37">
            Föredrogs
          </note>
          <note type="speaker" n="6c783d80">
            Anf. 101 JOHAN ANDERSSON (S):
          </note>
          <u who="johan_andersson_08c8d7" xml:id="i-7bec6339047f7017-0" n="980a3346" next="i-ee86c6a9d9836026-0"/>
          <note n="78605df6">
            Fru talman! I dag ska vi debattera och sedermera fatta beslut
            om en proposition om lag om uthyrning av arbetstagare. Jag vill
            börja med att yrka bifall till propositionen och till våra reservationer
            2 och 12 i betänkandet som avser stadigvarande arbetskraftsbehov
            och företrädesrätt till återanställning.
          </note>
          <u who="johan_andersson_08c8d7" xml:id="i-ee86c6a9d9836026-0" n="980a3346" prev="i-7bec6339047f7017-0">
            <seg n="0a11b914">
              Vi socialdemokrater välkomnar den nya lagstiftningen om uthyrning
              av arbetstagare. Förändringstakten på arbetsmarknaden är hög.
              Företag ställs inför krav på snabb omställning beroende på konjunktur
              och konkurrens. Även offentliga arbetsgivare drabbas av arbetstoppar
              och möter allt oftare krav på förändrade arbetsuppgifter.
            </seg>
            <seg n="ac2fd42b">
              Kraven på flexibilitet på arbetsmarknaden har ökat markant. Ingenting
              tyder på att den utvecklingen kommer att minskas i framtiden.
              För att möta denna utveckling krävs hög kvalitet i utbildningssystemet
              och möjligheter till livslångt lärande samt andra insatser för
              att underlätta rörligheten på arbetsmarknaden. Människor måste
              garanteras trygghet i omställning genom en bra arbetslöshetsförsäkring
              och en aktiv arbetsmarknadspolitik.
            </seg>
            <seg n="d2a91e9f">
              Bemanningsbranschen är här och fyller en viktig roll på en flexibel
              arbetsmarknad. Om anställda ges en fast anställning i bemanningsföretag
              kan företagens behov av extrapersonal under arbetstoppar kombineras
              med kontinuitet och trygghet för den anställde. Även när det gäller
              omställning och rekrytering fyller bemanningsföretagen i dag ett
              behov och en viktig funktion.
            </seg>
            <seg n="0e3ed192">
              Bemanningsbranschen är en ung och starkt växande bransch eftersom
              uthyrning av arbetskraft var i princip förbjudet i Sverige under
              åren 19421991. Förbudet upphävdes den 1 januari 1992 genom lagen
              om privat arbetsförmedling och uthyrning av arbetskraft. Nästan
              alla yrkeskategorier finns i dag representerade i branschen, alltifrån
              läkare till personal som jobbar inom olika serviceyrken.
            </seg>
            <seg n="3d3f7827">
              Omkring 125 000 personer jobbar på ett bemanningsföretag vid
              något tillfälle under ett år, vilket är en hög andel. Några stannar
              ett par månader medan de studerar. Andra stannar under en längre
              tid. Ett antal kommer att stanna under större delen av sitt yrkesverksamma
              liv. Enligt branschen handlar det om ungefär 70 000 årsanställda.
              Det är 1 procent av alla sysselsatta. Återigen det är en viktig
              bransch. För tio år sedan fanns ca 45 000 anställda i branschen.
            </seg>
            <seg n="8d38ed8c">
              I dag är de flesta inom bemanningsbranschen anställda inom både
              pappers- och livsmedelsindustrin. Det är nästan lika många som
              jobbar inom hela telekomsektorn. Där ser man olika jämförelsetal.
            </seg>
            <seg n="f241d651">
              Vi socialdemokrater anser att bemanningsbranschen är här för
              att stanna och att bemanningsföretag fyller en viktig roll på
              arbetsmarknaden. Trots det har vi sett en rad problem och missförhållanden
              som måste åtgärdas. Vår slutsats blir att bemanningsbranschen
              måste regleras genom lagar och kollektivavtal på ett sätt som
              motsvarar resten av arbetsmarknaden. Bemanningsföretagen ska bidra
              till flexibilitet på arbetsmarknaden, inte till lönedumpning eller
              till att sätta anställningstryggheten ur spel.
            </seg>
            <seg n="a2d76848">
              Bemanningsbranschen har tagit ansvar för en viss självsanering
              av branschen genom att man har infört auktorisation för sin bransch.
              Branschen täcks i dag i stor utsträckning av kollektivavtal, och
              kundföretagen omfattas i ökad omfattning av kollektivavtal som
              innehåller regler för användning av bemanningsföretag. Det är
              en positiv utveckling. Huvudregeln på svensk arbetsmarknad är
              kollektivavtal. Den bör gälla även i förhållande till och inom
              bemanningsbranschen.
            </seg>
            <seg n="f062cf40">
              Ändå krävs en lagstiftning, anser vi. Särskilt viktigt är detta
              när det gäller utländska bemanningsföretag som hyr ut arbetskraft
              på den svenska arbetsmarknaden. Propositionen innehåller förslag
              om hur EU:s bemanningsdirektiv ska införlivas i den svenska lagstiftningen
              genom en ny lag om arbetstagare. Vi socialdemokrater menar att
              den nya lagen innebär viktiga förändringar och förbättringar.
            </seg>
            <seg n="0f5dcfc2">
              Det finns också vissa brister. Jag vill peka på två brister,
              vilket vi har tagit upp i våra reservationer. Den första reservationen
              gäller stadigvarande arbetskraftsbehov. Vi anser att det i normalfallet
              ska tillgodoses genom anställning av egen personal. Inhyrd arbetskraft
              bör därför inte användas för stadigvarande arbetskraftsbehov,
              vilket bör framgå av den nya lagen om uthyrning av arbetstagare.
              Den som är uthyrd har sin trygghet och sina rättigheter i förhållande
              till sin arbetsgivare, det vill säga i förhållande till bemanningsföretaget,
              och bara i mycket begränsad omfattning i förhållande till kundföretaget.
              Detta är i grunden en bra ordning, men om bemanningsföretaget
              svarar för ett permanent arbetskraftsbehov kan det uppstå problematiska
              situationer. Den uthyrda har till exempel inte rätt till information
              inför en omorganisation, och arbetsmiljöansvaret är splittrat.
              Bestämmelsen om att ett kundföretag inte får hyra in arbetstagare
              för att tillgodose ett stadigvarande arbetskraftsbehov bör göras
              dispositiv för att underlätta flexibla lösningar genom kollektivavtal
              mellan arbetsmarknadens parter i enlighet med den svenska modellen.
            </seg>
            <seg n="65781a5a">
              Den andra reservationen handlar om företrädesrätten till återanställning.
              Företrädesrätten till återanställning enligt lagen om anställningsskydd
              ska inte kunna åsidosättas genom att företaget säger upp personal
              för att sedan hyra in personal från bemanningsföretag för samma
              arbetsuppgifter. Den som blir uppsagd på grund av arbetsbrist
              har företrädesrätt till återanställning inom nio månader. Det
              kan ske under förutsättning att den uppsagda har anmält sitt intresse
              och har rätt kompetens för tjänsten.
            </seg>
            <seg n="8943f7db">
              Vi vill därför att det ska framgå av lagstiftningen att kundföretaget
              inte får hyra in arbetstagare om arbetskraftsbehovet kan tillgodoses
              genom anställning av arbetstagare som har företrädesrätt till
              återanställning i verksamheten i enlighet med 25 § i lagen om
              anställningsskydd.
            </seg>
            <seg n="41ece3eb">
              Sådant händer emellanåt. Det finns lokala exempel på när sådant
              sker, vilket känns frustrerande för de berörda.
            </seg>
            <seg n="de113ef3">
              När det gäller utländska bemanningsföretag och uthyrda arbetstagare
              från ett annat EU-land räcker inte de regleringar regeringen föreslår.
              Det behövs även ändringar i utstationeringslagen, den så kallade
              lex Laval. Riksdagen beslutade den 16 juni 2011 om ett tillkännagivande
              till regeringen att skyndsamt tillsätta en utredning för att se
              över lex Laval för att nå en lösning som långsiktigt värnar den
              svenska kollektivavtalsmodellen inom ramen för EU-medlemskapet.
              Vi socialdemokrater vill att utgångspunkten ska vara att svenska
              kollektivavtal ska gälla för alla som arbetar i Sverige och att
              konflikträtten ska försvaras. Vi ser verkligen fram emot utredningen
              om lex Laval.
            </seg>
          </u>
          <note type="speaker" n="54646ad0">
            Anf. 102 KATARINA BRÄNNSTRÖM (M):
          </note>
          <u who="katarina_brannstrom_bc40ef" xml:id="i-222d6f5ae6e544aa-0" n="79c5b4fc">
            <seg n="0012b1c5">
              Fru talman! Vi debatterar i dag en helt ny lag, nämligen lagen
              om uthyrning av arbetstagare. Den har sin grund i ett EU-direktiv
              från 2008. Det har saknats en sådan lag i Sverige, och frågan
              har tidigare reglerats i arbetsförmedlingslagen och utstationeringslagen.
            </seg>
            <seg n="2adb6030">
              Arbetsmarknaden i Sverige och resten av världen förändras ständigt
              och allt snabbare. Nya branscher föds, gamla försvinner. Nya metoder,
              ny teknik och ökad rörlighet präglar arbetsmarknaden i allt större
              utsträckning över hela världen. Man flyttar dit jobben finns,
              man är beredd att till och med bo och arbeta i ett annat land
              och man är beredd att ha olika typer av anställningar. Självklart
              utmanar detta gamla beprövade modeller. En sak är dock alltid
              säker, nämligen att människor vill ha trygghet och goda villkor
              i sitt arbete och i sin anställning.
            </seg>
            <seg n="c864aefd">
              Lagen om uthyrning har tillkommit just för att ge det skydd som
              arbetare önskar. Den ska reglera villkoren för såväl arbetstagare
              som arbetsgivare och skapa ramar för de goda villkor som vi eftersträvar
              i Sverige.
            </seg>
            <seg n="b74b7bca">
              Vi moderater är angelägna om att bevara den svenska modellen
              där arbetsmarknadens parter har makt och inflytande över villkoren.
              Vi är också angelägna om att arbetare ska känna sig trygga och
              att arbetsgivare behandlar anställda på ett riktigt sätt. Sedan
              bemanningsbranschen växt till som en viktig faktor i arbetslivet
              blev det nödvändigt med lagar som styr arbetsmarknaden i hela
              den europeiska unionen i syfte att skydda just arbetare. Det är
              dock viktigt att ha en god och rimlig balans mellan det som är
              ett gott skydd och vad som kan uppfattas som ett hinder.
            </seg>
            <seg n="379d285d">
              I lagen finns det tydliga krav. Bemanningsföretaget och arbetsgivaren
              ska enligt lagen tillförsäkra minst de grundläggande arbets- och
              anställningsvillkor som skulle ha gällt om personen hade varit
              anställd direkt av kundföretaget. Det här tycker vi är bra. Enda
              undantaget från regeln är kollektivavtal liksom när det gäller
              lön för dem som har en tillsvidareanställning hos bemanningsföretaget.
              Bemanningsföretaget får inte hindra en arbetstagare att ta anställning
              hos kundföretaget som man arbetar eller har arbetat hos.
            </seg>
            <seg n="00f446f0">
              I lagen står också att kundföretaget ske ge alla som arbetar
              på företaget tillgång till gemensamma anläggningar och inrättningar
              med precis samma villkor som för anställda på företaget, om inte
              särskilda skäl föreligger. Kundföretaget har en skyldighet att
              informera om lediga anställningar, och sådan information måste
              göras tillgänglig på arbetsplatsen.
            </seg>
            <seg n="b6a98acc">
              Utstationeringsdirektivet och utstationeringslagen reglerar vilket
              lands villkor som ska tillämpas när ett företag i ett medlemsland
              utstationerar en arbetstagare i en annan medlemsstat för att göra
              en tjänst där.
            </seg>
            <seg n="9437b46f">
              I detta sammanhang måste jag även ta upp Lavaldomen i EU-domstolen,
              som rörde tolkningen av EU-rätten och har sitt ursprung i fackliga
              strider i det så kallade Vaxholmsmålet 2004, där Byggnadsfacket
              vidtog en blockad med sympatiåtgärder från Elektrikerförbundet
              mot det lettiska företaget Laval som hade utstationerat byggnadsarbetare
              i Sverige. EU-domstolens dom i Lavalmålet resulterade i en ny
              paragraf i utstationeringslagen. Där står att en stridsåtgärd
              endast får vidtas om de krävda villkoren motsvarar det som finns
              i ett centralt kollektivavtal i hela Sverige med liknande arbetstagare
              i samma bransch. Det gäller minimilön eller andra minimivillkor
              som är förmånligare för arbetstagarna. Stridsåtgärder får inte
              vidtas om de utstationerade arbetstagarna har villkor som i allt
              väsentligt är minst lika goda som minimivillkoren i ett svenskt
              centralt kollektivavtal.
            </seg>
            <seg n="f295fb75">
              Fru talman! Regeringen gör en bedömning att det krävs ett förstärkt
              skydd för dem som är utstationerade och uthyrda arbetstagare.
              Därför föreslås en ändring i utstationeringslagen som stärker
              skyddet som blir bättre än i den så kallade hårda kärnan i § 5.
              Man kan ha svårare att hävda sina rättigheter i ett annat land
              där man saknar såväl kunskap om gällande villkor som språket.
            </seg>
            <seg n="d4330de6">
              Utredaren föreslår en bestämmelse som ger utökade möjligheter
              för fackliga organisationer att vidta stridsåtgärder för att genom
              kollektivavtal få till stånd starkare skydd. Regeringen och vi
              i utskottet är nöjda med denna ändring. Men i ett litet land som
              Sverige som är exportberoende är det dock särskilt viktigt att
              handelshinder motverkas och att EU:s regler för fri rörlighet
              efterlevs.
            </seg>
            <seg n="7c5249bf">
              Socialdemokraterna, Vänsterpartiet och Sverigedemokraterna kan
              i det här fallet uppfattas som tveksamma eller till och med negativa
              till uthyrning av arbetstagare med tanke på de motioner och reservationer
              de har på de olika områdena. Det handlar bland annat om stadigvarande
              behov av arbetskraft då inhyrd arbetskraft inte ska få tas in
              enligt Socialdemokraterna och Vänsterpartiet. Utskottet kan dock
              konstatera att bemanningsdirektivet inte utgår från eller ställer
              några krav på att det ska vara just tillfälligt arbete för att
              uthyrning ska vara möjlig, inte heller att det enbart ska gälla
              permanent arbetskraft.
            </seg>
            <seg n="fe473d2e">
              Vi moderater och Alliansen menar att bemanningsbranschen fungerar
              väl i Sverige och att det krävs betydligt starkare skäl för att
              vara emot. Inte minst för ungdomar och invandrare i Sverige som
              saknar jobbskapande nätverk och referenser fyller bemanningsbranschen
              en viktig funktion. När det blir arbetsbrist är det de i bemanningsbranschen
              som först får lämna arbetsplatsen och företaget, och de går innan
              eventuella varsel ges. Vid förändringar och uppgångar i konjunkturen
              när det kan behövas arbetskraft kan bemanningsföretagen på ett
              snabbt och säkert sätt tillgodose de uppkomna behoven. Kundföretaget
              kan till och med ha svårt att hitta kompetent personal för egen
              del. Därför är det mycket viktigt att unga och andra som kan ha
              svårt att komma in på arbetsmarknaden anställs i bemanningsbranschen,
              som på det sättet skapar jobb som annars kanske inte skulle komma
              till.
            </seg>
            <seg n="5e087fcb">
              Kring likabehandlingsprincipen har Vänsterpartiet och Sverigedemokraterna
              motioner där man går emot etablerade principer på svensk arbetsmarknad,
              och Vänsterpartiet kan uppfattas misstänkliggöra bemanningsföretagen.
            </seg>
            <seg n="0acacea3">
              I förslaget till uthyrningslagen finns det begränsningar i avtalsrätten
              mellan bemanningsföretag och kundföretag. I § 9 anges att ett
              bemanningsföretag inte får hindra en arbetstagare att ta anställning
              i kundföretaget. Om företaget skulle hindra detta blir det föremål
              för sanktioner med skadestånd, och om företagen i sina avtal skrivit
              in en inskränkning kan dessa bli helt ogiltiga. Utstationerade
              från andra länder än EU- eller EES-området omfattas också av utstationeringslagen.
            </seg>
            <seg n="e8762633">
              Regeringen föreslår nu ett förstärkt skydd för utstationerade
              genom möjligheter att vidta stridsåtgärder för villkor som är
              bättre än i den hårda kärnan. En lagstadgad likabehandlingsprincip,
              som Vänsterpartiet föreslår, skulle ge denna grupp rättigheter
              som går utöver utstationeringsdirektivet, vilket sannolikt skulle
              leda till tillämpningsproblem. Med de förstärkningar som regeringen
              nu föreslagit anser utskottet att regelverket är väl avvägt. Vänsterpartiets
              hårdare krav skulle till och med innebära ett hinder för rörligheten.
            </seg>
            <seg n="e6416708">
              Jag vill påminna utskottet och dem som lyssnar i dag om att regeringen
              nyligen tillsatt en parlamentarisk kommitté som ska utreda ändringar
              i utstationeringslagen, lex Laval, med anledning av Lavaldomen.
              Kommittén ska återkomma med förslag, om det anses nödvändigt.
              Så här slår Vänsterpartiet in öppna dörrar med sina krav.
            </seg>
            <seg n="2cb940c7">
              Vänsterpartiet vill stärka den fackliga vetorätten på ett sätt
              som de, som väl är, är ensamma om. Arbetsrätten fungerar bra i
              Sverige, och vi ska vara rädda om den svenska modellen. Att ytterligare
              vässa vapnen för den ena parten kan äventyra den frid och ro som
              faktiskt råder på svensk arbetsmarknad.
            </seg>
            <seg n="162a51e4">
              Företrädesrätten har också varit föremål för diskussion med olika
              uppfattningar i utskottet. Socialdemokraterna och Vänsterpartiet
              har motioner och reservationer här. Det handlar om de mest centrala
              bestämmelserna i lagen om anställningsskydd, LAS. En tillsvidareanställd
              eller en visstidsanställd arbetstagare som har blivit uppsagd
              på grund av arbetsbrist har enligt LAS alltid företrädesrätt till
              återanställning, om personen varit anställd sammanlagt mer än
              tolv månader under de senaste tre åren.
            </seg>
            <seg n="4ee3eaa1">
              Socialdemokraterna och Vänsterpartiet vill att i den nya uthyrningslagen
              särskilt ska framgå att ett kundföretag inte får hyra in arbetstagare
              om behovet kan tillgodoses genom denna företrädesrätt. Vi menar
              att det är angeläget att inte överreglera lagar och regler. Alla
              företag ska ju agera enligt gällande lag och avtal. Om någon kringgår
              reglerna, eller om det skulle vara oklart var gränserna går, ska
              det i så fall ytterst avgöras i domstol.
            </seg>
            <seg n="2668eef6">
              Det finns inte något uttryckligt förbud för en arbetsgivare att
              tillgodose sitt behov av arbetskraft genom att anlita bemanningsföretag
              i stället för att anställa. Finns det kollektivavtal gäller en
              särskild skyldighet för arbetsgivaren att alltid förhandla med
              arbetstagarorganisationen. Denna skyldighet är än mer omfattande
              vid uthyrning av arbetskraft.
            </seg>
            <seg n="e28aa0ae">
              Fru talman! Moderaterna och Alliansen anser att det är viktigt
              och självklart att företrädesrätten beaktas enligt regelverket.
              Vi utgår från att så görs och att man följer gällande kollektivavtal
              på ett ansvarsfullt sätt. Regeringen avser att tillsätta en utredning
              som ska kartlägga eventuella problem som kan uppstå när det gäller
              företrädesrätten i samband med att arbetstagare hyrs in från bemanningsföretag.
              Jag är helt övertygad om att de oklarheter som eventuellt kan
              finnas reds ut med denna utredning.
            </seg>
            <seg n="51416fa6">
              När det gäller krav på socialt protokoll enades de fyra olika
              oppositionspartierna i utskottet. När Sverige ansökte om EU-medlemskap
              1991 fick Sverige skriftliga försäkringar om att svensk praxis
              skulle gälla i arbetsmarknadsfrågor för arbets- och anställningsförhållanden
              i kollektivavtal i Sverige.
            </seg>
            <seg n="b85da9e4">
              Nu kräver oppositionen återigen ett socialt protokoll, något
              som också framförts i samband med Lissabonfördraget och i ett
              tillkännagivande från utskottet förra sommaren. Regeringen hänvisade
              då i en skrivelse till riksdagen till kommissionens aviserade
              förslag om tillämpningsdirektiv till utstationeringsdirektivet.
            </seg>
            <seg n="dd810079">
              EU-kommissionen återkom förra året med ett förslag som kallades
              Monti-II-förordningen i syfte att förtydliga reglerna inom hela
              EU för den grundläggande rättigheten att vidta kollektiva åtgärder.
              Men efter det att tolv medlemsstater gjort kraftiga invändningar
              och ställt krav på subsidiaritetsprincipen drog parlamentet tillbaka
              förslaget.
            </seg>
            <seg n="4d1cc27b">
              Hela detta ärende och hela processen visar hur svårt det är att
              hitta gemensamma lösningar och att synen på rätten till kollektiva
              lösningar skiljer sig åt i medlemsstaterna, trots ett väldigt
              gott syfte. Detta borde ha varit en signal om att en process med
              krav på juridiskt bindande socialt protokoll kan bli mycket svårt
              att ro i land och kanske till och med äventyrar den svenska modellen.
            </seg>
            <seg n="6f215bd4">
              Den svenska modellen är viktig och skyddsvärd liksom den fria
              rörligheten.
            </seg>
            <seg n="9ba82460">
              Att nu, som de fyra oppositionspartierna gör, kräva ett juridiskt
              bindande socialt protokoll kan innebära krav på fördragsändringar,
              enligt expertis. Vi värnar den svenska arbetsmarknadsmodellen
              och påminner om att de 27 medlemsstaterna med olika intressen
              kan framföra olika krav. Det är en betydande risk och inte alls
              säkert att en ändring skulle gynna eller ens följa den svenska
              modellen. En sådan process kan tvärtom hota den svenska modellen
              och utlösa följdkrav och förändringar i en annan riktning än den
              som var tänkt. Detta måste de fyra oppositionspartierna ta ansvar
              för.
            </seg>
            <seg n="c398024a">
              Fru talman! Arbetstagarnas och företagarnas rörlighet över gränserna
              är något positivt som skapar möjligheter för både människor och
              företag att utvecklas. Hinder ska därför rivas mellan EU-länder
              och i förhållande till omvärlden. Vi moderater och Alliansen vill,
              i motsats till Socialdemokraterna, Miljöpartiet, Sverigedemokraterna
              och Vänsterpartiet, inte begränsa den fria rörligheten mellan
              EU-länderna.
            </seg>
            <seg n="8b041832">
              Regeringen har lyssnat på de fackliga organisationerna och andra
              i remissomgången och lagt fram ett långtgående förslag. Det är
              trist att oppositionen inte kan vara eniga med regeringen och
              oss och att man väljer en väg som kan riskera den svenska modellen
              här. I en tid av ekonomisk oro, lågkonjunktur i Europa och i världen
              i övrigt är det särskilt angeläget att vi i Sverige arbetar mot
              gemensamma mål och tar det ansvar som krävs.
            </seg>
          </u>
          <note n="62be8c5d">
            Med detta vill jag, fru talman, yrka bifall till vår reservation
            9, avslag på övriga reservationer samt bifall till betänkandets
            förslag i övrigt.
          </note>
          <note type="speaker" n="a1851874">
            Anf. 103 JOHAN ANDERSSON (S) replik:
          </note>
          <u who="johan_andersson_08c8d7" xml:id="i-da66496e10fb68c8-0" n="980a3346">
            <seg n="dc37e511">
              Fru talman! Jag har två frågor till Katarina Brännström med anledning
              av hennes anförande.
            </seg>
            <seg n="6ee83ffb">
              Vi har i våra två reservationer, som jag redogjorde för i mitt
              tidigare inlägg, pekat på två risker som vi ser med lagstiftningen.
              Jag vill återigen trycka på, så att kammaren har hört det, att
              vi är positiva till att man reglerar detta med en lagstiftning.
              Det handlar om stadigvarande arbetskraft i Europa, och jag kommer
              inte att återupprepa det. Jag tror att Katarina Brännström och
              andra ledamöter har hört det tillräckligt.
            </seg>
            <seg n="bb15a852">
              Min fråga kopplat till detta är: Vad är skälet till att Moderaterna
              inte vill reglera detta i en lagstiftning? Det är den ena frågan.
            </seg>
            <seg n="2a0d1509">
              Det här är sådana ärenden som dyker upp med jämna mellanrum.
              Jag fick i går kväll vetskap om ett där man säger upp fast anställd
              personal och tar in bemanningsföretag. Det finns i dag inte en
              grund i lagstiftningen för att reglera det.
            </seg>
            <seg n="bc931073">
              Den andra frågan handlar om företrädesrätten till återanställning.
              Det sker också med jämna mellanrum att man säger upp personal,
              vilket naturligtvis händer på en rörlig arbetsmarknad, och sedan
              inte erbjuder den personal som har blivit uppsagd anställning
              utan i stället tar in bemanningsföretag.
            </seg>
            <seg n="26032fec">
              Då är min fråga till Katarina Brännström: Vad är skälet till
              att Moderaterna så kategoriskt säger nej till en sådan förändring
              i lagstiftningen som i grunden är bra?
            </seg>
          </u>
          <note type="speaker" n="736a31ce">
            Anf. 104 KATARINA BRÄNNSTRÖM (M) replik:
          </note>
          <u who="katarina_brannstrom_bc40ef" xml:id="i-222d6f5ae6e544aa-1" n="79c5b4fc">
            <seg n="791154b4">
              Fru talman! Jag tackar Johan Andersson för frågan. Det är väl
              bra att vi får tala om de här skillnaderna.
            </seg>
            <seg n="b464f2f9">
              Jag vill ändå framhålla att det är positivt att Socialdemokraterna
              säger sig vara positiva, och det har ju skett en förändring över
              tid. När den borgerliga regeringen under 90-talet började öppna
              för bemanningsföretag var det ett kompakt motstånd från Socialdemokraterna,
              så jag välkomnar den förändrade inställningen till en förändrad
              arbetsmarknad och omvärld som vi ser hos Socialdemokraterna.
            </seg>
            <seg n="dd99a517">
              De risker som Socialdemokraterna säger sig se ser vi inte alls.
              I EU-direktivet som gäller det stadigvarande arbetskraftsbehovet
              ser vi inte något förbud som säger att man bara ska få ta in personal
              från bemanningsföretag i vissa sammanhang. Det som är en av hörnstenarna
              i den fria rörligheten är just att människor ska kunna få röra
              sig över gränser och att företag ska ha rätt att hyra in den personal
              man har behov av. Sedan finns det kollektivavtal och andra lagar
              som styr vilka krav man måste ställa så att man till exempel inte
              går förbi någon som har företrädesrätt.
            </seg>
            <seg n="2df39239">
              Det är viktigt att framhålla att de absolut flesta följer dessa
              regler och lagar. Jag tror att undantagen är väldigt få, att man
              överträder dem.
            </seg>
            <seg n="88d603e4">
              Vi ser inget behov av det som Socialdemokraterna ser behov av.
              Vi kommer självklart att följa detta, men vi tror att Socialdemokraterna
              även på den här punkten kommer att vara trygga framöver när man
              ser hur väl den svenska modellen fungerar.
            </seg>
          </u>
          <note type="speaker" n="55e5f65c">
            Anf. 105 JOHAN ANDERSSON (S) replik:
          </note>
          <u who="johan_andersson_08c8d7" xml:id="i-da66496e10fb68c8-1" n="980a3346">
            <seg n="4c131f7d">
              Fru talman! Jag kan bara konstatera att i dag känner vi oss inte
              särskilt trygga, eftersom det med jämna mellanrum rapporteras
              in fall där man, precis som jag pekade på, har åsidosatt de två
              delar som vi ville föra in i propositionen för att stärka rättigheterna.
              Vi lär få återkomma till frågan.
            </seg>
            <seg n="3cd27908">
              Jag har en följdfråga, och den handlar om det sociala protokollet.
              Jag har väldigt svårt att förstå Moderaternas inställning, att
              de så kategoriskt säger nej till en möjlighet att driva denna
              fråga ytterligare. Vi är väl alla väl medvetna om den kraschade
              hanteringen av den så kallade Monti II-förordningen, som inte
              blev ratificerad och vilket inte heller hade varit särskilt gynnsamt
              för Sverige.
            </seg>
            <seg n="0770ccf0">
              Då är min fråga till Katarina Brännström: Vad är grunden för
              att ni så kategoriskt säger nej till det sociala protokollet?
            </seg>
          </u>
          <note type="speaker" n="0ebadeb5">
            Anf. 106 KATARINA BRÄNNSTRÖM (M) replik:
          </note>
          <u who="katarina_brannstrom_bc40ef" xml:id="i-222d6f5ae6e544aa-2" n="79c5b4fc">
            <seg n="79b7ea56">
              Fru talman! Johan Andersson säger att det hela tiden rapporteras
              in fall där regler och lagar överträds. Det finns väl självklart
              inget område i vårt samhälle där allting till hundra procent fungerar
              perfekt. Men jag ser inga större problem, och det gör inte heller
              regeringen eller Alliansen i stort. Det är ett litet problem.
              Därför finns det ingen anledning att ytterligare reglera det området.
            </seg>
            <seg n="d5375e8e">
              När det gäller det sociala protokollet vill vi framhålla att
              den svårighet som var med att få fram Monti II-förordningen, som
              sedan föll, visar på hur svårt det är att ena 27 stater att tycka
              likadant. Och vad är det som säger att man ska tycka att just
              den svenska modellen ska vara utgångspunkten? Risken finns ju
              att man öppnar för att det kan bli en försämring av de villkor
              vi har här i Sverige. Därför säger vi: Vi ska inte röra den ro
              och frid som råder på svensk arbetsmarknad. Det är lugnt. Vi har
              en bra modell. Att öppna upp inom EU kan innebära försämringar
              som vi inte är beredda att ta konsekvenserna av.
            </seg>
            <seg n="93d2a01f">
              Det är väldigt svårt att förena 27 länder med olika arbetsmarknadsmodeller
              och olika krav på vilka stridsåtgärder man ska ha rätt att vidta.
              Det är inte säkert att den svenska modellen är den som står allra
              längst fram där. Därför anser vi att det är bra som det är och
              att vi inte ska röra det.
            </seg>
          </u>
          <note type="speaker" n="783c6492">
            Anf. 107 HANS BACKMAN (FP):
          </note>
          <u who="hans_backman_c4934c" xml:id="i-a26a33bbe5e50343-0" n="add3a4be" next="i-15c3cec4e8333019-0"/>
          <note n="9779c9cc">
            Fru talman! Jag yrkar bifall till reservation 9 och i övrigt
            bifall till utskottets förslag i betänkande AU5 och avslag på
            motionerna.
          </note>
          <u who="hans_backman_c4934c" xml:id="i-15c3cec4e8333019-0" n="add3a4be" prev="i-a26a33bbe5e50343-0">
            <seg n="71c9f060">
              De fyra oppositionspartierna Socialdemokraterna, Vänsterpartiet,
              Miljöpartiet och Sverigedemokraterna har enats om att regeringen
              bör driva frågan om ett socialt protokoll. Det finns en stor risk
              med att öppna upp för den typen av förhandlingar på EU-nivå. Det
              kan krävas fördragsändring. Enligt Folkpartiet är risken uppenbar
              att detta skulle äventyra den svenska modellen.
            </seg>
            <seg n="68c133b0">
              Vi måste ha i åtanke att vi har 27 medlemsstater som alla har
              olika arbetsmarknadsmodeller och olika syn på den rätta balansen
              mellan fri rörlighet och arbetstagarskydd. Det finns därmed som
              sagt en stor risk med att öppna upp för sådana förhandlingar på
              EU-nivå. Det är mycket osäkert att förhandlingarna skulle gå i
              en linje, väg eller riktning som säkrar den svenska arbetsmarknadsmodellen.
              Folkpartiet och övriga allianspartier ser därför en stor risk
              att öppna upp för sådana förhandlingar med tanke på den svenska
              modellen.
            </seg>
            <seg n="ae18a465">
              Jag vill också poängtera att Lissabonfördraget har bidragit till
              att stärka arbetstagarnas rättigheter inom EU. I fördraget finns
              en balans mellan å ena sidan fri rörlighet för arbetskraft och
              å andra sidan arbetsmarknadens parters möjligheter och rätt att
              försvara de fackliga intressena.
            </seg>
            <seg n="a6d5bec8">
              Att EU:s stadga om de grundläggande rättigheterna genom Lissabonfördraget
              blivit rättsligt bindande och fått fördragsstatus innebär att
              förhandlingsrätten och rätten till kollektiva åtgärder har samma
              rättsliga status inom unionsrätten som de ekonomiska friheterna.
            </seg>
            <seg n="35ec369c">
              Mot bakgrund av detta känns det ytterst olyckligt att öppna upp
              för en diskussion om ett socialt protokoll som skulle kunna leda
              till försämringar av den svenska modellen den modell som åtminstone
              Folkpartiet och övriga allianspartier känner sig trygga med och
              vill fortsätta försvara.
            </seg>
            <seg n="6197782d">
              För oss i Folkpartiet är det också viktigt att det ska vara ordning
              och reda och trygga anställningar och villkor på svensk arbetsmarknad.
              Grunden för detta läggs genom att vi står upp för vår svenska
              modell där arbetsmarknadens parter i form av fackföreningar och
              arbetsgivare gemensamt tar ansvar för villkoren för arbete i Sverige.
            </seg>
            <seg n="c3cb38b0">
              Oppositionspartiernas agerande i detta fall riskerar att sätta
              den svenska modellen på spel.
            </seg>
            <seg n="dfcde0d7">
              Det är också anmärkningsvärt att Socialdemokraterna, Vänsterpartiet
              och Miljöpartiet medverkar till att Sverigedemokraterna får inflytande
              över frågor som rör den fria rörligheten i EU. Folkpartiet och
              övriga allianspartier anser att arbetstagarnas och företagens
              rörlighet över gränserna är något positivt som skapar möjlighet
              för många människor och företag att utvecklas. Det är både bra
              och positivt att hinder rivs mellan EU-länder och till länder
              utanför EU för att möjliggöra en ökad rörlighet över gränserna.
            </seg>
            <seg n="7a31ae87">
              Vi i Alliansen vill i motsats till oppositionspartierna inte
              begränsa den fria rörligheten mellan EU-länderna. Vår bedömning
              är att rörligheten också bidrar till förbättrad matchning på arbetsmarknaderna
              i EU. Denna rörlighet är också helt och fullt möjlig att förena
              med en situation där alla som arbetar i Sverige ges rimliga, trygga
              och rättvisa arbets- och anställningsvillkor.
            </seg>
            <seg n="746b7690">
              I sammanhanget vill jag nämna att regeringen har tillsatt en
              parlamentarisk kommitté där alla riksdagspartier är representerade.
              Kommittén ska se över reglerna för utstationering på svensk arbetsmarknad
              i syfte att säkerställa ett grundläggande skydd för utstationerade
              arbetstagare.
            </seg>
            <seg n="908563cf">
              Kommittén ska bland annat utvärdera om tillämpningen av lex Laval
              fungerar så att skyddet för utstationerade arbetstagares grundläggande
              arbets- och anställningsvillkor säkerställs. Kommittén ska också
              överväga vilka lagändringar som kan krävas för att värna den svenska
              modellen i ett internationellt perspektiv.
            </seg>
            <seg n="b380f471">
              Vi i allianspartierna välkomnar regeringens förslag om en ny
              och modern lag om uthyrning av arbetstagare. Vi är positiva till
              det sätt som bemanningsdirektivet nu genomförs på. Genom lagen
              kan man uppnå en tydligare och mer sammanhållen reglering av skyddet
              för uthyrda arbetstagare.
            </seg>
            <seg n="32328cee">
              Målet för den ekonomiska politiken och arbetsmarknadspolitiken
              måste vara full sysselsättning. Det är därför av stor vikt att
              alla som kan och vill arbeta också får tillfälle att göra det.
            </seg>
            <seg n="8ad2ab1c">
              Här är bemanningsbranschen en viktig och dynamisk del av den
              svenska arbetsmarknaden, och med den nya lagen ges branschen en
              fortsatt möjlighet att växa och skapa arbetstillfällen.
            </seg>
            <seg n="6b8d5ed3">
              Bemanningsföretag är också viktiga när det gäller att skapa arbeten
              för grupper som annars har svårt att komma in på arbetsmarknaden,
              såsom unga och utrikes födda. Bemanningsföretagen är en bro till
              arbetslivet för många, och det är förstås väldigt positivt.
            </seg>
            <seg n="fba4fb21">
              Jag vill också understryka betydelsen av att lagförslaget i stor
              utsträckning anknyter till traditionerna på den svenska arbetsmarknaden.
              Den svenska modellen, där kollektivavtal som ingåtts mellan arbetsmarknadens
              parter verkar tillsammans med lagregler, fungerar i huvudsak bra.
              Jag vill också betona att modellen förutsätter att parterna uppträder
              ansvarsfullt på arbetsmarknaden.
            </seg>
            <seg n="7a4a55f9">
              Viktigt att notera är att arbetsmarknadens parter har ingått
              flera kollektivavtal inom bemanningsbranschen och att täckningsgraden
              är hög.
            </seg>
            <seg n="4ec7fcd2">
              Fru talman! Jag vill i detta sammanhang också nämna bemanningsdirektivets
              artikel 4 med rubriken Översyn av begränsningar och förbud. I
              artikel 4.1 anges att begränsningar och förbud som gäller anlitande
              av arbetskraft som hyrs ut av bemanningsföretag endast får motiveras
              av allmänintresset.
            </seg>
            <seg n="6dfebb8f">
              Regeringen konstaterar att det råder en viss osäkerhet när det
              gäller innebörden av den aktuella regleringen. Man anser dock
              att det inte finns anledning att nu ta ställning till en bestämmelse
              om att kollektivavtalade begränsningar och förbud som gäller anlitande
              av arbetskraft som hyrs ut av bemanningsföretag endast får motiveras
              av allmänintresset. Vi i allianspartierna instämmer i denna bedömning.
            </seg>
            <seg n="d49c4ebb">
              Det är förstås viktigt att företrädesrätten beaktas. Folkpartiets
              och Alliansens utgångspunkt är att arbetsgivare tillämpar lagar
              och kollektivavtal på ett korrekt och ansvarsfullt sätt. Regeringen
              har också i propositionen angett sin avsikt att noga följa utvecklingen
              på området och vidta åtgärder om man anser att det behövs.
            </seg>
            <seg n="392414c1">
              Vi har också erfarit att regeringen avser att tillsätta en utredning
              som ska kartlägga eventuella problem när det gäller företrädesrätten
              till återanställning enligt lagen om anställningsskydd i samband
              med att arbetstagare hyrs in från bemanningsföretag.
            </seg>
            <seg n="9b731db9">
              Återupptagna förhandlingar
            </seg>
          </u>
          <note n="d200a596">
            I detta anförande instämde Anna Steele (FP).
          </note>
          <note n="41d20833">
            Ajournering
          </note>
          <note n="60d90820">
            Kammaren beslutade kl. 15.56 på förslag av förste vice talmannen
            att ajournera förhandlingarna till kl. 16.00 då votering skulle
            äga rum.
          </note>
          <note n="1a979df7">
            Förhandlingarna återupptogs kl. 16.00.
          </note>
          <note n="186bfda4">
            12 § Beslut om ärenden som slutdebatterats den 21 november
          </note>
          <note n="ea69cb73">
            Punkt 2
          </note>
          <note n="dea78a45">
            Punkt 13
          </note>
          <note n="8c9d6edf">
            Övriga punkter
          </note>
          <note n="b4fc2d42">
            Punkt 1
          </note>
          <note n="ea69cb73">
            Punkt 2
          </note>
          <note n="52b42d2f">
            13 § Beslut om ärenden som slutdebatterats vid dagens sammanträde
          </note>
          <note n="6b7ce841">
            Punkt 3
          </note>
          <note n="a9f8e85e">
            Punkt 6
          </note>
          <note n="98490034">
            Punkt 9
          </note>
          <note n="9c1af67d">
            Punkt 14
          </note>
          <note n="512e0abf">
            Punkt 16
          </note>
          <note n="08205916">
            Punkt 17
          </note>
          <note n="8c9d6edf">
            Övriga punkter
          </note>
          <note n="0d86c806">
            14 § (forts. från 11 §) Lag om uthyrning av arbetstagare m.m.
            (forts. AU5)
          </note>
          <note type="speaker" n="bafb4b61">
            Anf. 108 JOHAN ANDERSSON (S) replik:
          </note>
          <u who="johan_andersson_08c8d7" xml:id="i-da66496e10fb68c8-2" n="980a3346">
            <seg n="cefd9ec0">
              Herr talman! Vi har två reservationer, och vi tycker att lagstiftningen
              skulle förstärkas avsevärt om man biföll dessa i kammaren framdeles.
              Det handlar om stadigvarande arbetskraftsbehov och företrädesrätten.
              Jag har svårt att förstå den argumentation som Hans Backman redogjorde
              för. Nu när vi har den här lagstiftningen uppe en ny lag införs
              när det gäller uthyrningsdelen och vi får en helt annan skyddslagstiftning
              skulle jag gärna vilja höra vilket skälet är för Folkpartiet att
              inte passa på att komplettera med dessa två tillägg som skulle
              underlätta för branschen och arbetsmarknaden.
            </seg>
          </u>
          <note type="speaker" n="1f9c4b6d">
            Anf. 109 HANS BACKMAN (FP) replik:
          </note>
          <u who="hans_backman_c4934c" xml:id="i-b2c0005b735250ea-0" n="add3a4be">
            <seg n="804f75b9">
              Herr talman! När det gäller stadigvarande arbetskraftsbehov har
              vi i betänkandet skrivit: Utskottet kan konstatera att bemanningsdirektivet
              inte utgår från eller ställer krav på att det ska vara fråga om
              tillfälligt arbete för att uthyrning ska vara möjligt. Vi tycker
              att branschen fungerar så pass bra att vi helt enkelt inte känner
              behov av att införa begränsningar av de slag som Socialdemokraterna
              föreslagit i sina motioner.
            </seg>
            <seg n="eca0d54d">
              När det gäller företrädesrätten nämnde jag också i mitt anförande
              att regeringen har uppmärksammat att det kan finnas skäl att titta
              på detta. Man har också tillsatt en utredning som ska kartlägga
              om det finns problem när det gäller företrädesrätten till återanställning
              enligt LAS i samband med att arbetstagare hyrs ut från bemanningsföretag.
            </seg>
            <seg n="e4f1def2">
              Arbetsbrist utgör en saklig grund för uppsägning enligt lagen
              om anställningsskydd LAS så där finns inte heller något förbud
              för en arbetsgivare att tillgodose sitt behov av arbetskraft genom
              att anlita ett bemanningsföretag i stället för att anställa arbetstagare.
            </seg>
            <seg n="57110c39">
              Om det finns kollektivavtal på en arbetsplats gäller särskilda
              regler, medbestämmandelagen, som bland annat föreskriver skyldighet
              för arbetsgivaren att förhandla med arbetstagarorganisationen
              och en så kallad vetorätt också för arbetstagarorganisationen.
              Dessa regler har tillkommit för att hindra att lagar och avtal
              kringgås.
            </seg>
            <seg n="eef3c012">
              Med detta känner vi oss i nuläget tillfreds, särskilt som vi
              har sett att regeringen också ska tillsätta den här utredningen
              och kartlägga situationen.
            </seg>
          </u>
          <note type="speaker" n="b3d7fa27">
            Anf. 110 JOHAN ANDERSSON (S) replik:
          </note>
          <u who="johan_andersson_08c8d7" xml:id="i-da66496e10fb68c8-3" n="980a3346">
            <seg n="57a44a59">
              Herr talman! Jag vet inte om jag blev så mycket klarare över
              skälen till varför man säger nej. När det gäller stadigvarande
              arbetskraftsbehov hänvisar Hans Backman till bemanningsdirektivet
              och EU:s rätt, men det är ju inte på det sättet att det hindrar
              att man lägger till och stärker upp den svenska lagstiftningen
              med en paragraf kopplad till det stadigvarande behovet.
            </seg>
            <seg n="a57048d5">
              När det gäller företrädesrätten hänvisar Hans Backman, Folkpartiet,
              till den kommande utredningen. Det är också lite långsökt. Jag
              tror att även Hans Backman får rapporter med jämna mellanrum om
              att det relativt ofta händer att man åsidosätter företrädesrätt
              och annat genom att ta in bemanningsföretag. Det där tycker jag
              därför känns som en märklig argumentation.
            </seg>
            <seg n="5a99352c">
              Hans Backman tog också upp det sociala protokollet och ondgjorde
              sig över att utskottsmajoriteten ställer sig bakom ett initiativ
              om att göra ett medskick till regeringen när det gäller det sociala
              protokollet. Han hänvisar till att det skulle innebära att den
              så kallade svenska modellen skulle hamna snett i den delen.
            </seg>
            <seg n="00cb0128">
              Men den svenska modellen hanteras ju inte via EU i dag. Det är
              frågor som vi hanterar. Lex Laval kan vi prata väldigt länge om,
              vilket jag inte ska göra, men där ser vi att den dåvarande regeringen
              lade det på en miniminivå i stället.
            </seg>
            <seg n="d68df7ea">
              Vi ser det som en väldigt stor förutsättning att kunna öppna
              upp det här och också se den svenska modellen som en del av en
              god arbetsrätt för svenska företag. Jag vet inte hur Hans Backman
              ser på det.
            </seg>
          </u>
          <note type="speaker" n="0ae3c9a9">
            Anf. 111 HANS BACKMAN (FP) replik:
          </note>
          <u who="hans_backman_c4934c" xml:id="i-b2c0005b735250ea-1" n="add3a4be">
            <seg n="b679bb5b">
              Herr talman! När det gäller lex Laval har regeringen, som jag
              nämnde i mitt anförande, tillsatt en parlamentarisk kommitté som
              ska utvärdera om tillämpningen av lex Laval fungerar som skydd
              för att utstationerade arbetstagares grundläggande arbets- och
              anställningsvillkor kan säkerställas och också överväga vilka
              lagändringar som kan krävas för att värna den svenska modellen
              i ett internationellt perspektiv.
            </seg>
            <seg n="f50c6c54">
              När det gäller att öppna upp för förhandlingar om ett socialt
              protokoll känner vi i Folkpartiet och övriga allianspartier att
              det ur ett svenskt perspektiv vore en klar risk om vi tog upp
              sådana förhandlingar. Det är ju inte alls säkert att det skulle
              leda till att det blev exakt den svenska modellen som blev slutresultatet.
            </seg>
            <seg n="c1acb406">
              Vi tycker att vi har en trygg och bra modell som vi vill försäkra
              oss om att vi får ha kvar, och vi vill inte kompromissa bort delar
              av den mot vår vilja. Det är 27 länder som i så fall skulle enas
              om ett slags gemensam modell, och då känner vi att det inte alls
              är säkert att det skulle landa i att den svenska modellen skulle
              kunna bibehållas intakt, och det vill vi att den ska göra. Vi
              tycker att vi har en bra modell där arbetsmarknadens parter tar
              sitt ansvar på ett bra sätt.
            </seg>
            <seg n="6d8424d5">
              När det gäller återanställningar och företrädesrätten förutsätter
              vi att arbetsgivarna arbetar utifrån lagar och avtal. Skulle man
              kringgå dem och det är uppenbart att så sker och att regelverken
              inte följs, då ska också detta prövas i domstol. Därmed har vi
              verktyg för att hantera detta även i dagsläget.
            </seg>
          </u>
          <note type="speaker" n="460989cf">
            Anf. 112 ANNIKA QARLSSON (C):
          </note>
          <u who="annika_qarlsson_10ba5c" xml:id="i-376449fd8392b2bd-0" n="275fc6c3" next="i-449746278bd7b243-0">
            <seg n="22c44dc9">
              Herr talman! Dagens ärende är att genomföra Europaparlamentets
              och rådets direktiv om arbetstagare som hyrs ut av bemanningsföretag.
            </seg>
            <seg n="5d047ea2">
              Lagen om uthyrning av arbetstagare ska gälla för anställda i
              ett bemanningsföretag i syfte att hyras ut till ett kundföretag
              för arbete under kundföretagets ledning och kontroll. En central
              bestämmelse i direktivet är likabehandlingsprincipen, vilket innebär
              att arbetstagare som hyrs ut av ett bemanningsföretag ska ha minst
              samma grundläggande arbets- och anställningsvillkor som om den
              uthyrde varit anställd på företaget under den tiden som uppdraget
              varar.
            </seg>
            <seg n="a6370824">
              Vi har också kvar möjligheten att i kollektivavtal avvika från
              likabehandlingsprincipen under förutsättning att det övergripande
              skyddet för uthyrda arbetstagare enligt direktivet respekteras.
            </seg>
            <seg n="675a5340">
              Utöver regeringens proposition finns också ett tillkännagivande
              från Socialdemokraterna, Miljöpartiet, Sverigedemokraterna och
              Vänsterpartiet om att Sverige ska kräva att EU ska anta ett juridiskt
              bindande socialt protokoll. De fyra partierna kräver att Sveriges
              regering ska driva en fördragsändring som skulle innebära att
              den fria rörligheten i EU skulle begränsas och underordnas de
              fackliga rättigheterna. Att öppna upp för en fördragsändring med
              EU-27 skulle tveklöst gå i motsatt riktning. Jag återkommer till
              min kritik i denna del.
            </seg>
            <seg n="1eb78f96">
              Herr talman! Bemanningsbranschen är en viktig och dynamisk del
              av den svenska arbetsmarknaden, och vi vill ge möjligheter för
              den att växa och skapa arbetstillfällen tillsammans med resterande
              arbetsmarknad. Med lagen kan vi uppnå en tydligare och mer sammanhållen
              reglering av skyddet för uthyrda arbetstagare.
            </seg>
            <seg n="7d51987e">
              När det gäller bemanningsdirektivets artikel 4 finns det kritik
              som både regeringen och utskottet har tittat på, och man kan notera
              att det råder viss osäkerhet kring innebörden av den aktuella
              regleringen. Bedömningen är dock att vi i nuläget inte vill införa
              en bestämmelse om att kollektivavtalade begränsningar och förbud
              som gäller anlitande av arbetskraft som hyrs ut av bemanningsföretag
              endast får motiveras av allmänintresset. Men vi följer självklart
              frågan och får återkomma om så krävs.
            </seg>
            <seg n="86003b79">
              Utöver regeringens proposition finns motioner från Socialdemokraterna
              och Vänsterpartiet som ger uttryck för en negativ eller misstänksam
              inställning till uthyrning av arbetstagare i stort sett. Det handlar
              om att reglera när och hur länge företag ska få hyra in arbetskraft,
              och förutom att Centerpartiet och Alliansen inte delar den negativa
              inställningen till bemanningsbranschen handlar detta inte om bemanningens
              vara eller icke vara.
            </seg>
            <seg n="c42f2ed0">
              Misstänksamheten mot arbetsgivare och en önskan om större maktbefogenheter
              till de fackliga organisationerna går också igen i Vänsterpartiets
              krav på att facken ska få begära ut och kontrollera avtalen för
              att inte hindra uthyrda att ta anställning. Detta krav framför
              man trots att det i lagen finns en paragraf som anger att hinder
              för att ta anställning i kundföretag inte får göras och att det
              är sanktionerat med skadestånd.
            </seg>
            <seg n="9ed2df94">
              Herr talman! Tillkännagivandet om ett socialt protokoll som Socialdemokraterna,
              Miljöpartiet, Sverigedemokraterna och Vänsterpartiet enats om
              grundar sig på ett antal motioner som inbördes är olika och delvis
              motstridiga med vad de verkligen vill med detta. När de fyra nu
              enat sig i ett gemensamt tillkännagivande borde rimligtvis företrädarna
              här kunna beskriva hur de tänkt att det ska gå att genomföra och
              vilka konsekvenser de är beredda att ta för att få igenom detta.
            </seg>
            <seg n="3289b1a3">
              Centerpartiets och allianspartiernas bedömning är att detta krav
              kräver en fördragsändring med en stor och uppenbar risk för att
              det bland EU-27 finns delvis olika intressen i en annan riktning,
              vilket också kan leda till följdkrav på andra och mer långtgående
              förändringar som inte är i linje med de fyra partier som i det
              här fallet bildar majoritet.
            </seg>
            <seg n="a7e7794a">
              Intressant är att notera vilka partier som är beredda att tulla
              på den fria rörligheten och med det vill stänga gränserna, detta
              trots att arbetstagarnas rättigheter stärkts i Lissabonfördraget,
              där man eftersträvat en balans mellan fri rörlighet för arbetskraft
              och arbetsmarknadens parters möjligheter och rätt att försvara
              de fackliga intressena. Fördraget erkänner alltså arbetsmarknadens
              parters betydelse och respekten för deras självständighet.
            </seg>
            <seg n="313a805b">
              Att EU:s stadga om de grundläggande rättigheterna genom Lissabonfördraget
              blivit rättsligt bindande och fått fördragsstatus innebär att
              förhandlingsrätten och rätten till kollektiva åtgärder har samma
              rättsliga status inom unionsrätten som de ekonomiska friheterna
              innebär. Vi kan inte tolka det på något annat sätt än att detta
              tillkännagivande från Socialdemokraterna, Miljöpartiet, Sverigedemokraterna
              och Vänsterpartiet antingen är plakatpolitik som bäst bedrivs
              i opposition eller ett sätt att förhindra den fria rörligheten
              över gränserna.
            </seg>
            <seg n="3ca9f303">
              Herr talman! För Sverige och EU är de fyra friheterna som innefattar
              fri rörlighet för varor, personer, tjänster och kapital en grundläggande
              förutsättning som utgör kärnan i den inre marknaden. Det bidrar
              till ökad sysselsättning och tillväxt något som Centerpartiet
              och Alliansen inte är beredda att kompromissa med.
            </seg>
          </u>
          <note n="ce6fcb45">
            Jag yrkar bifall till förslaget i betänkandet AU6 utom i punkt
            8, där jag yrkar bifall till reservation 9.
          </note>
          <u who="annika_qarlsson_10ba5c" xml:id="i-449746278bd7b243-0" n="275fc6c3" prev="i-376449fd8392b2bd-0">
            <seg n="5fb45b61">
              (Applåder)
            </seg>
          </u>
          <note type="speaker" n="f977e185">
            Anf. 113 JOHAN ANDERSSON (S) replik:
          </note>
          <u who="johan_andersson_08c8d7" xml:id="i-da66496e10fb68c8-4" n="980a3346">
            <seg n="9c024188">
              Herr talman! Jag har några frågor till Centerpartiet och Annika
              Qarlsson. Först vill jag göra ett klarläggande genom att säga
              att vi socialdemokrater inte är negativa till bemanningsföretag.
              Jag hoppas att det framgick klart och tydligt av det jag sade
              inledningsvis om detta. Också i vår motion har vi varit tydliga
              med det här.
            </seg>
            <seg n="05af66d9">
              Jag har frågor kopplade till vår reservation. Vi ser återigen
              en bra möjlighet att förstärka lagstiftningen med stadigvarande
              arbetskraftsbehov och företrädesrätten. Annika Qarlsson hänvisar
              i sitt anförande till att den lagstiftning som nu kommer till
              inte säger någonting om att det ska vara några hinder för att
              ha en anställning om man är anställd i ett bemanningsföretag i
              ett kundföretag. Men det är inte riktigt detta det handlar om
              när det gäller stadigvarande arbetskraftsbehov och företrädesrätten.
              Det handlar om att möjliggöra och att undanröja eventuella hinder
              för detta.
            </seg>
            <seg n="8d67906f">
              Återigen: Vi ser exempel där man i dag har satt sådana saker
              i system. Vi tycker att det är bra att man kan passa på att göra
              denna justering när det här sker.
            </seg>
            <seg n="dcfb915b">
              När det gäller Annika Qarlssons resonemang om det sociala protokollet
              kan jag bara konstatera att vi känner till Centerpartiet som ett
              parti som återigen vill öppna upp lagstiftningen och andra delar.
              Vi hade en diskussion för en tid sedan om ungdomslöner där man
              ville åsidosätta kollektivavtal och annat. Jag är alltså inte
              så förvånad över den argumentation som Annika Qarlsson har.
            </seg>
            <seg n="75590016">
              Återigen, Annika, vill jag gärna höra dina och Centerpartiets
              skäl till framför allt de två delar som vi har pekat på i vår
              motion.
            </seg>
          </u>
          <note type="speaker" n="bc273cc0">
            Anf. 114 ANNIKA QARLSSON (C) replik:
          </note>
          <u who="annika_qarlsson_10ba5c" xml:id="i-39d79fe95ae99729-0" n="275fc6c3">
            <seg n="7a6c74f8">
              Herr talman! När det gäller det stadigvarande tänker jag att
              man någonstans måste fundera på hur det kommer sig att företag
              i så fall väljer att använda sig av bemanningsföretag. Det är
              nog snarare i den änden som man måste fundera.
            </seg>
            <seg n="c6322010">
              Jag är inte beredd att gå in och reglera denna del ytterligare.
              Johan Andersson och Socialdemokraterna kanske behöver fundera
              tillbaka på detta. Om man ser det som ett problem kanske man måste
              fundera på vilka de bakomliggande orsakerna är. Varför väljer
              arbetsgivare att stadigvarande använda sig av bemanningsföretag
              i stället för att anställa själva? Någonstans finns det bekymmer.
              Jag ser på Johan att han säkerligen tänker så här: Jag vet vad
              Annika tänker i de här frågorna! Men det vore lite intressant
              att få veta om Johan Andersson och Socialdemokraterna har funderat
              på detta.
            </seg>
            <seg n="d7c05583">
              Det är väl definierat vad som gäller för företrädesrätt. Där
              handlar det i stället om att nuvarande lagstiftning ytterligare
              ska följas upp och i så fall drivas till domstol. Jag tror inte
              att det skulle göra någon skillnad om vi tar in ytterligare förstärkningar
              i lagen, utan det finns fortfarande sätt att kringgå det. De fall
              där det kringgås ska inte accepteras, och de ska följas upp. Men
              jag är inte beredd att gå till ytterligare skrivningar för denna
              del.
            </seg>
            <seg n="bbe9d5f9">
              I andra delar kan jag bara konstatera att Johan Andersson har
              missuppfattat mig. Då är det tur att jag får chansen att komplettera
              det. Det fördes en diskussion för ett år sedan om ingångslöner,
              som handlade om att de fackliga parterna som förhandlar om löner
              måste ta ansvar också för de grupper som inte finns på arbetsmarknaden.
              De måste ta hänsyn till dem genom att se till att ingångslönerna
              inte är för höga. Detta anser inte jag vara att gå förbi den svenska
              modellen. Tvärtom anser jag att den svenska modellen gör det som
              den tidigare har varit oerhört duktig på, nämligen att ta ansvar.
              Jag kritiserade den här delen, för jag ansåg inte att man tog
              ansvar för ungdomar och andra som har svårt att komma in på arbetsmarknaden.
            </seg>
            <seg n="a33bf098">
              Socialt protokoll det tycker jag fortfarande är intressant. Nej,
              det ska inte göra någon skillnad. Jag vill gärna höra mer om vad
              Johan har att säga om det.
            </seg>
          </u>
          <note type="speaker" n="02fc5e1a">
            Anf. 115 JOHAN ANDERSSON (S) replik:
          </note>
          <u who="johan_andersson_08c8d7" xml:id="i-da66496e10fb68c8-5" n="980a3346">
            <seg n="363a051c">
              Herr talman! När det gäller Annika Qarlssons argumentation om
              stadigvarande arbetskraftsbehov kan jag bara konstatera att Centerpartiet
              tydligen ser den nya lagstiftningen som en hävstång för att öppna
              upp LAS. Jag kan inte tolka det på något annat sätt.
            </seg>
            <seg n="21b8fbc3">
              Vi ser det som angeläget när det gäller det sociala protokollet
              att kunna förstärka rättigheterna och framför allt skydda den
              svenska modellen. I dag är det återigen så att det här inte regleras
              på det sättet i den svenska modellen. Vi har en miniminivå när
              det gäller lex Laval kopplad till detta. Det finns all anledning
              att hantera det.
            </seg>
            <seg n="187a9209">
              Det är en grumlig argumentation som allianspartierna för när
              det gäller det tillkännagivande som vi förhoppningsvis kommer
              att rösta om under nästkommande vecka.
            </seg>
          </u>
          <note type="speaker" n="e30fb5a4">
            Anf. 116 ANNIKA QARLSSON (C) replik:
          </note>
          <u who="annika_qarlsson_10ba5c" xml:id="i-39d79fe95ae99729-1" n="275fc6c3">
            <seg n="150f30ff">
              Herr talman! Det är inte grumlig retorik. Däremot är det retorik
              som Johan Andersson inte håller med om; det kan vi instämma i.
            </seg>
            <seg n="b3244872">
              Vad skulle hända om man ställer de fackliga rättigheterna före
              de fria rörligheterna, som har varit grundprincipen och kärnan
              i EU:s inre marknad? Det är ett sätt att öka på konkurrenskraften
              i detta område jämfört med en värld runt om som springer fort.
              Det är ett bekymmer om man bara tittar på vad som händer här och
              nu hos mig och om man inte ser vad som händer runt omkring i världen.
              Då ser vi inte att för att vi ska ha en chans att vara med och
              konkurrera om jobben, se till att behålla vår välfärd och utvecklas
              framöver är det oerhört viktigt att också vi springer på bra under
              trygga förutsättningar.
            </seg>
            <seg n="b630d662">
              Då är det viktigt med de fria rörligheterna, som är kärnan i
              EU:s inre marknad. Det som kommer fram i det gemensamma ställningstagandet
              från Socialdemokraterna, Sverigedemokraterna, Miljöpartiet och
              Vänsterpartiet är att man vill sätta de fackliga rättigheterna
              över detta. Det innebär försvårande av den fria rörligheten, och
              det får konsekvenser.
            </seg>
          </u>
          <note type="speaker" n="0710dd6b">
            Anf. 117 JOSEFIN BRINK (V):
          </note>
          <u who="josefin_brink_4d45f6" xml:id="i-3f9feac122e5af72-0" n="e581df07">
            <seg n="9ba69f9b">
              Herr talman! I dag debatterar vi i första hand hur villkoren
              i bemanningsbranschen ska regleras på den svenska arbetsmarknaden.
              Jag måste säga att jag inte tycker att debatten hittills har gett
              en fullständig bild av hur personaluthyrning och bemanningsföretag
              upplevs ute på arbetsplatserna. Det går inte att komma ifrån att
              bemanningsbranschens expansion på den svenska arbetsmarknaden
              har kantats av många konflikter och problem.
            </seg>
            <seg n="bbc5a4e9">
              Fördelen som vi ser med den nya lag som nu införs är i första
              hand att arbetstagare som är anställda av utländska bemanningsföretag
              får ett starkare skydd. Möjligheten för svenska fackförbund att
              kräva likabehandling för inhyrda kolleger från andra länder kommer
              rimligen att minska risken för lönedumpning. Det är en välkommen
              förbättring i den nya lagen.
            </seg>
            <seg n="324f600e">
              Dess värre saknas ett antal paragrafer i den nya lagen som vi
              i Vänsterpartiet anser behövs för att undanröja de grundläggande
              problem som bemanningsverksamheten för med sig. Jag tänkte i huvudsak
              fokusera på två av de punkter som även Johan Andersson från Socialdemokraterna
              har lyft upp.
            </seg>
            <seg n="f4a6e091">
              Det handlar först och främst om att tryggheten i den fasta tillsvidareanställningen
              de facto har urholkats eftersom det är fullt lagligt i dag att
              säga upp sina egna anställda och ersätta dem med inhyrd personal.
              Exemplen på att så har skett och fortsätter att ske är många.
              Det har skett på Marabou, Lagena, Urban Outfitters, Euromaint
              Rail, Ålö och Taxi Kurir jag skulle kunna fortsätta mycket längre.
              Detta är bara några i raden av företag där fast anställd personal
              har blivit uppsagd och ersatt med inhyrda.
            </seg>
            <seg n="ba125781">
              Ett alldeles aktuellt exempel är Scans slakteri i Kristianstad,
              där 55 personer nyligen varslades om uppsägning samtidigt som
              företaget avser att behålla ett 70-tal arbetare som de hyr in
              från tre olika bemanningsföretag.
            </seg>
            <seg n="ada81596">
              Katarina Brännströms påstående att det alltid är de inhyrda som
              får gå först är alltså helt enkelt inte sant. Ända sedan det så
              kallade Abu Garcia-målet avgjordes i Arbetsdomstolen 2003 har
              det funnits en upprättad praxis om att det är tillåtet i enlighet
              med lagen om anställningsskydd att säga upp egna anställda och
              ersätta dem med inhyrd personal. Det är en av grundorsakerna till
              det stora missnöje med bemanningsföretag som finns ute på många
              arbetsplatser.
            </seg>
            <seg n="ac3162a8">
              Möjligheten att säga upp egen personal och sedan hyra in andra
              för att göra samma jobb innebär i praktiken att en tillsvidareanställning
              inte längre är den garant mot godtycklighet som är hela tanken
              med lagen om anställningsskydd. Denna möjlighet ger också utrymme
              för arbetsgivare att använda hotet om att ersätta egna anställda
              med inhyrda för att få sin vilja igenom gentemot de anställda.
              Vi i Vänsterpartiet anser att det är en oacceptabel maktförskjutning
              mellan parterna.
            </seg>
            <seg n="59eb82f3">
              Det är alltså ett omfattande och högst aktuellt problem som varit
              uppmärksammat och väl känt i flera år, och vi har debatterat det
              vid flera tillfällen här i riksdagen. Men ändå framhärdar regeringen
              och majoriteten i utskottet med att ingenting behöver göras åt
              saken. I stället får vi veta att regeringen tänker utreda om det
              möjligen kan finnas några problem med företrädesrätten till återanställning
              i samband med inhyrning.
            </seg>
            <seg n="1d7afceb">
              Vi i Vänsterpartiet anser att det är klart bortom varje rimligt
              tvivel att de här problemen finns och att lagen om anställningsskydd
              måste uppdateras så att den ger det skydd för tillsvidareanställda
              som är lagens själva kärnfunktion.
            </seg>
            <seg n="0c040411">
              Vi i Vänsterpartiet värnar anställningstryggheten och löntagarnas
              möjligheter att ställa krav på inflytande och bra villkor på arbetsplatsen.
              Därför vill vi att LAS ändras så att det blir tydligt att det
              inte är tillåtet att sparka de egna anställda och ersätta dem
              med inhyrd personal.
            </seg>
            <seg n="a9bd0e6a">
              Herr talman! Det andra problemet som regeringen avstår från att
              reglera i det liggande lagförslaget är det faktum att inhyrning
              i allt högre grad kommit att användas för att täcka permanenta
              arbetskraftsbehov. Att ständigt ha en viss andel, och ibland faktiskt
              hela personalen, inhyrd ger arbetsgivaren en möjlighet att anpassa
              arbetsstyrkan efter minsta variation i produktionstakten. Det
              ger också en möjlighet att byta ut oönskade personer på arbetsplatsen
              på dagen utan att behöva ta hänsyn till sedvanlig förhandlingsordning.
              Det är lätt att förstå det lockande för arbetsgivaren med den
              här flexibiliteten, men de bemanningsanställda betalar ett högt
              pris för det.
            </seg>
            <seg n="460fb3a7">
              Journalistförbundet genomförde nyligen en enkätundersökning bland
              sina bemanningsanställda medlemmar. Jag kan rekommendera utskottsmajoriteten
              att läsa igenom den. Det är genomgående en ganska nedslående läsning
              om stressen i att alltid tvingas vara standby för ett jobb, att
              aldrig kunna planera sin tid och att alltid känna pressen att
              vara på topp för att inte åka ut i kylan. Flera i enkäten tar
              också upp det omöjliga i att kombinera bemanningsjobbet med att
              ha barn och familj.
            </seg>
            <seg n="e3162697">
              Särskilt intressant i den här enkäten är att tre av fyra svarande
              uppger att de sällan eller aldrig byter arbetsplats utan ständigt
              jobbar åt samma arbetsgivare via ett bemanningsföretag men utan
              den kontinuitet i arbetstider, schemaläggning, kompetensutveckling
              och allt annat som en fast anställning på arbetsplatsen ger.
            </seg>
            <seg n="b8c37457">
              I Skåne har det nu gått så långt att nyetablerade journalister
              i praktiken är hänvisade till en enda arbetsgivare, nämligen ett
              bemanningsföretag som hyr ut journalister till Sydsvenskan, Kristianstadsbladet,
              Trelleborgs Allehanda, Ystads Allehanda, Helsingsborgs Dagblad,
              Kvällsposten och TV4. En av medarbetarna på det här bemanningsföretaget
              uttryckte sig så här i en intervju i tidningen Efter Arbetet:
              Vill man jobba som journalist i Skåne i dag, är man mer eller
              mindre beroende av Kompetens i Skåne. Den rädslan blir väldigt
              påtaglig. Det är därför jag inte vågar gå ut med mitt namn.
            </seg>
            <seg n="58deaa18">
              Det ger en ganska beklämmande bild av villkoren i mediebranschen
              när journalister inte vågar uttala sig under eget namn. Tyvärr
              är den generella bilden att bemanningsanställda lever och arbetar
              i större utsatthet än andra anställda.
            </seg>
            <seg n="f227c079">
              Arbetsmiljöverket konstaterade i en stor granskning nyligen att
              det finns stora brister i arbetsmiljöarbetet för inhyrda. Oftast
              handlar det om otillräcklig introduktion av den inhyrda arbetskraften
              och en stor okunskap om vem som egentligen är ansvarig för arbetsmiljön.
              Det visar sig också att arbetsolyckor är dubbelt så vanliga bland
              inhyrda som bland övriga arbetstagare.
            </seg>
            <seg n="85c17d55">
              Samma bild bekräftas och fördjupas ytterligare i en färsk enkätundersökning
              som LO har gjort bland sina bemanningsanställda medlemmar. I den
              enkäten uppger sex av tio att de har monotona och ensidiga arbetsuppgifter.
              Sju av tio brukar inte få delta i utbildningar vare sig hos bemanningsföretaget
              eller hos kundföretaget. Nio av tio av de svarande uppger att
              de hellre skulle vara anställda direkt av kundföretaget än av
              ett bemanningsföretag. Det är högst logiskt. Det är lika logiskt
              som att en majoritet av dem som är tim- och behovsanställda helst
              av allt vill ha en fast anställning.
            </seg>
            <seg n="1b5244fe">
              Att jobba på det här sättet, att ständigt tvingas vara beredd
              att hoppa in och jobba med kort varsel, att erbjudas ensidiga
              arbetsuppgifter och ofta tvingas till ett högre arbetstempo skapar
              stress och tröttar ut. Utbytbarheten skapar otrygghet och gör
              det svårt att bedriva ett meningsfullt fackligt arbete på arbetsplatsen.
            </seg>
            <seg n="46e48ab9">
              Vänsterpartiet värnar om goda arbetsvillkor, fackligt inflytande
              och anställdas hälsa. Vi vet att trygga anställningsförhållanden
              är A och O för att uppnå det. Vi menar därför att det finns goda
              skäl för att den nya lagen måste tydliggöra att inhyrning inte
              ska få användas för att täcka permanenta arbetskraftsbehov.
            </seg>
            <seg n="8cf80c53">
              Herr talman! Det faktum att de fackliga rättigheterna i allt
              högre grad kommit att inskränkas genom EU-direktiv och domar i
              EU-domstolen har debatterats många gånger i det här utskottet.
              De borgerliga regeringspartierna har konsekvent förhållit sig
              passiva och undfallande inför den här utvecklingen.
            </seg>
            <seg n="d2a22801">
              Vi i Vänsterpartiet har i stället konsekvent hävdat att den svenska
              regeringen borde ta strid för den svenska kollektivavtalsmodellen
              och för de fackliga rättigheterna i allmänhet när de undergrävs
              av direktiv och domar från EU.
            </seg>
            <seg n="ad53582f">
              Vi i Vänsterpartiet är varma förespråkare av människors möjligheter
              att röra sig fritt och arbeta i andra länder, men den fria rörligheten
              ska inte tillåtas leda till lönedumpning och exploatering av arbetare.
              Det är därför det är så viktigt att värna de grundläggande fackliga
              rättigheterna på den inre marknaden så att vi inte får en union
              där lönedumpning och jakten på den billigaste arbetskraften blir
              det som håller hjulen rullande.
            </seg>
            <seg n="fb5958d2">
              Vi anser att den praxis som EU-domstolen har utvecklat, efter
              bland annat Lavaldomen och Rüffertdomen, innebär en kränkning
              av de grundläggande fackliga rättigheter som vi i Sverige är skyldiga
              att värna enligt konventioner som vi har undertecknat inom ramen
              för ILO, enligt Europakonventionen och Europarådets sociala stadga.
              Här har vi stöd inte bara av en majoritet i utskottet i dag utan
              också av Europafacket, de svenska fackliga centralorganisationerna
              och en rad ledande juridiska forskare liksom av ILO:s expertkommitté.
              Denna expertkommitté hävdar att de inskränkningar i strejkrätten
              som är effekten av den praxis som EU-domstolen har utvecklat innebär
              en otillåten inskränkning av rätten att vidta fackliga stridsåtgärder.
            </seg>
            <seg n="4db1d41c">
              Detta är bakgrunden till att vi lyfter upp och driver kravet
              att EU måste anta ett socialt protokoll. Det handlar om att EU
              också är skyldigt att leva upp till annan rättspraxis än den som
              utvecklas av EU-domstolen, nämligen de rättigheter som slås fast
              i ILO-konventioner, Europakonventionen och Europarådets sociala
              stadga.
            </seg>
            <seg n="61d01304">
              Jag är därför glad att det i dag finns en majoritet som har ställt
              sig bakom vårt och Socialdemokraternas krav att regeringen ska
              driva kravet på ett socialt protokoll för att säkerställa att
              de fackliga rättigheterna inte kan kränkas i namn av den fria
              rörligheten. Det är ett första steg mot att vända den allvarliga
              utvecklingen mot allt större inskränkningar i lönearbetarnas rättigheter
              inom EU.
            </seg>
            <seg n="ecaaec61">
              Mot samma bakgrund anser vi i Vänsterpartiet att den parlamentariska
              utredning om utstationering som regeringen har tillsatt bör få
              sitt uppdrag utvidgat till att också omfatta Sveriges åtaganden
              gentemot ILO och Europarådet. Målsättningen med den utredningen
              måste vara att lägga fram förslag på hur den så kallade lex Laval
              kan ändras så att vi också lever upp till våra åtaganden gentemot
              de här institutionerna. Först då kan löntagare från andra EU-länder,
              oavsett om de är uthyrda eller utstationerade, få ett fullgott
              skydd mot lönedumpning på den svenska arbetsmarknaden. Det är
              målsättningen med de förslag som vi lägger fram.
            </seg>
            <seg n="75ea2dfc">
              Herr talman! Jag står självfallet bakom alla de reservationer
              Vänsterpartiet har i det här betänkandet, men jag nöjer mig med
              att yrka bifall till reservationerna 3 och 13 samt till majoritetsförslaget
              under punkt 8.
            </seg>
          </u>
          <note type="speaker" n="fa6db945">
            Anf. 118 ANDREAS CARLSON (KD):
          </note>
          <u who="unknown" xml:id="i-f008110826f82bcc-20" n="dcae94ed">
            <seg n="b79b9506">
              Herr talman! Kristdemokraterna värnar den svenska avtalsmodellen
              på arbetsmarknaden. Modellen bygger på att parterna tar ansvar
              för arbetsmarknadens villkor och att anpassningar kan göras till
              lokala och branschspecifika villkor. Detta gynnar både anställda
              och företag.
            </seg>
            <seg n="19894f5d">
              Jag brukar inte direkt ligga sömnlös om nätterna när det gäller
              de fyra olika oppositionspartiernas politik det gjorde jag inte
              i natt heller, ska jag säga men det gemensamma oppositionsförslaget
              i AU5 kan ta en annan vändning än vad de själva har tänkt sig,
              tror jag.
            </seg>
            <seg n="9784d983">
              I debatten som vi har lyssnat till hittills har mycket handlat
              om de fyra oppositionspartiernas förslag om att införa ett juridiskt
              bindande socialt protokoll. Kolleger till mig från Alliansen har
              lyft fram att detta förslag skulle kunna vara ett hot mot den
              svenska modellen och att det riskerar att begränsa den fria rörligheten
              över EU:s gränser.
            </seg>
            <seg n="e6a51a43">
              Genom öppna gränser har vi skapat en gemensam arbetsmarknad inom
              EU. Fler människor har möjlighet att söka sig till fler jobb,
              och gamla gränser är utsuddade. Länder som tidigare stod i krig
              mot varandra samarbetar i dag och är delar av samma arbetsmarknad.
              Det bidrar till ökad sysselsättning och tillväxt. Öppna gränser
              är inget vi i Kristdemokraterna kompromissar med inom EU. Företags
              och arbetstagares rörlighet över gränser skapar möjligheter.
            </seg>
            <seg n="9f5ff350">
              Vi vill, i motsats till Socialdemokraterna, Miljöpartiet, Vänsterpartiet
              och Sverigedemokraterna, inte begränsa den fria rörligheten mellan
              EU-länderna. Denna rörlighet är möjlig att förena med en situation
              där alla som arbetar i Sverige ges rimliga och rättvisa arbets-
              och anställningsvillkor. Det är viktigt att vi slår vakt om den
              svenska modellen på EU-nivå.
            </seg>
            <seg n="54164054">
              Lissabonfördraget har stärkt arbetstagares rättigheter inom EU.
              Det finns en balans mellan fri rörlighet och arbetsmarknadens
              parters självständighet och betydelse. I Lissabonfördraget framgår
              också att social marknadsekonomi är en av EU:s övergripande målsättningar.
            </seg>
            <seg n="f792438f">
              Utöver diskussionen om ett socialt protokoll tar betänkande AU5
              upp ett lagförslag från regeringen angående införandet av EU:s
              bemanningsdirektiv. Propositionen som vi i dag debatterar omfattar
              anställda hos bemanningsföretag som hyrs ut för arbete under ett
              kundföretags kontroll och ledning.
            </seg>
            <seg n="97d2cde3">
              Likabehandlingsprincipen är en hörnsten i denna lag. En anställd
              hos ett bemanningsföretag ska ha minst samma grundläggande arbets-
              och anställningsvillkor som skulle ha gällt om han eller hon hade
              anställts av kundföretaget direkt för att utföra samma arbete.
              Med grundläggande arbets- och anställningsvillkor menas till exempel
              arbetstidens längd, övertid, raster, semester, lön och skydd mot
              diskriminering. Likabehandlingsprincipen är också en miniminivå.
            </seg>
            <seg n="f62e9dea">
              Villkoren fastställs i kollektivavtal eller av andra bindande,
              generella bestämmelser. I sammanhanget tycker jag att det är viktigt
              att understryka att över 90 procent av bemanningsföretagen i Sverige
              i dag omfattas av kollektivavtal. Det finns möjlighet till vissa
              undantag i lagen, men de gäller bara om kollektivavtalet respekterar
              det övergripande skydd för arbetstagare som avses i bemanningsdirektivet.
              Kollektivavtalet måste därför innebära en rimlig skyddsnivå för
              att avvikelse från likabehandlingsprincipen ska få göras.
            </seg>
            <seg n="9aa65474">
              Det innebär i praktiken att den anställde hos ett bemanningsföretag
              alltid måste garanteras ett grundläggande skydd på de områden
              som anges i direktivet, till exempel när det, som jag sade, gäller
              arbetstidens längd, övertid och semester.
            </seg>
            <seg n="657f20e9">
              I lagen finns även regler om att bemanningsanställda ska ha samma
              tillgång till gemensamma anläggningar och inrättningar, exempelvis
              personalmatsalar och andra utrymmen, på samma villkor som de anställda
              hos företaget. Den inhyrda personalen ska också informeras om
              lediga tillsvidareanställningar eller provanställningar hos företaget
              där de arbetar.
            </seg>
            <seg n="f42df90c">
              Det är viktigt att alla som kan och vill arbeta får chans och
              möjlighet att göra det. När vi i dag debatterar den här typen
              av frågor är det lätt att fokusera på de problem som kan finnas.
              Det är förstås viktigt att göra det och att vidta åtgärder där
              det behövs. Men låt mig åter påminna om att över 90 procent av
              företagen i bemanningsbranschen omfattas av kollektivavtal.
            </seg>
            <seg n="3c53d455">
              Bemanningsbranschen är en viktig och dynamisk del av den svenska
              arbetsmarknaden. Företag i denna bransch ska ha möjlighet att
              växa och skapa fler jobb. Inte minst när det gäller ungdomar innebär
              bemanningsföretagen ofta ett steg in på arbetsmarknaden. Jag har
              träffat ungdomar och har kompisar som tack vare en anställning
              via ett bemanningsföretag har tagit steget över de höga trösklar
              som finns på arbetsmarknaden.
            </seg>
            <seg n="a1d34fbd">
              När Arbetsförmedlingen i dag inte fungerar tillräckligt effektivt
              när det gäller att förmedla jobb har bemanningsföretagen blivit
              en väg in på arbetsmarknaden för många. Jag skulle gärna se att
              bemanningsföretag och andra aktörer får en större roll när det
              gäller att matcha unga människor in på arbetsmarknaden. Men det,
              herr talman, ligger lite utanför dagens ämne för debatten.
            </seg>
          </u>
          <note n="87d15e23">
            Jag yrkar bifall till propositionen och reservation 9 av Kristdemokraterna,
            Moderaterna, Folkpartiet och Centern och avslag på resterande
            reservationer.
          </note>
          <note type="speaker" n="10112aaf">
            Anf. 119 JOSEFIN BRINK (V) replik:
          </note>
          <u who="josefin_brink_4d45f6" xml:id="i-3f9feac122e5af72-1" n="e581df07">
            <seg n="8f904c87">
              Herr talman! Jag vill inleda med att fråga om Andreas Carlsons
              utfall här om förslaget om ett socialt protokoll. Han menar att
              den svenska kollektivavtalsmodellen på något mystiskt sätt skulle
              vara hotad av ett socialt protokoll. Jag skulle vilja påstå att
              inte bara den svenska kollektivavtalsmodellen utan faktiskt de
              mest grundläggande fackliga rättigheterna i hela EU är satta under
              akut hot av EU-domstolens praxis, som har ställt de grundläggande
              fackliga rättigheterna åt sidan till förmån för den fria marknaden.
            </seg>
            <seg n="d1c112ec">
              Det här är alltså grundläggande fackliga rättigheter som Sverige
              och flertalet andra EU-länder har åtagit sig att respektera genom
              att ratificera ILO:s kärnkonventioner, Europakonventionen, som
              ju gäller som lag, och Europarådets sociala stadga. Den här rättsutvecklingen,
              som har inneburit dom efter dom med kränkningar av och inskränkningar
              i grundläggande fackliga rättigheter, har analyserats av ledande
              internationella arbetsrättsjurister, av de fackliga centralorganisationerna
              i Sverige, av Europafacket och av ILO:s egen expertkommitté. De
              har kommit fram till att denna praxis är en kränkning av de fackliga
              rättigheterna och att det faktiskt behövs en reglering av de fackliga
              rättigheternas ställning i EU genom ett socialt protokoll.
            </seg>
            <seg n="33dc3f8d">
              Jag undrar vad det är för expertis och annan analys som ligger
              bakom Andreas Carlsons påståenden att det skulle förhålla sig
              precis tvärtom, alltså att de fackliga rättigheterna och kollektivavtalsmodellen
              skulle ha någonting att förlora på att de fackliga rättigheterna
              inskärps och skrivs in som grundläggande i det europeiska fördraget.
            </seg>
          </u>
          <note type="speaker" n="952a121a">
            Anf. 120 ANDREAS CARLSON (KD) replik:
          </note>
          <u who="unknown" xml:id="i-f008110826f82bcc-21" n="dcae94ed">
            <seg n="a6f583ce">
              Herr talman! Jag ska gärna svara. Det var trevligt att Josefin
              Brink begärde replik, för jag har också en fråga till henne som
              jag tänkte börja med. Josefin Brinks kollega i oppositionspartiet
              Socialdemokraterna sade att bemanningsföretagen är en del av arbetsmarknaden
              och är här för att stanna. 70 000 personer är enligt branschen
              anställda inom bemanningsföretagen, och det är 1 procent av arbetsmarknaden.
            </seg>
            <seg n="4d2e70de">
              Jag skulle vilja fråga Josefin Brink hur hon ser på bemanningsbranschen
              och på de 70 000 personer som arbetar i den.
            </seg>
            <seg n="c17cab81">
              Jag ska också svara på frågan som Josefin Brink ställde med att
              konstatera att EU består av 27 medlemsstater. Vi ska driva att
              ett socialt protokoll ska införas på EU-nivå och därmed öppna
              för den diskussionen. Vad säger att slutsatsen i den diskussionen
              blir precis det som Sverige tycker? Vi har allihop viss erfarenhet
              av olika frågor som har beretts på EU-nivå. Vi har bland annat
              diskuterat Monti II-förordningen tidigare i dag. Den stannade
              upp. När man inleder en diskussion och öppnar en fråga kanske
              utfallet inte alltid blir som man hade tänkt.
            </seg>
            <seg n="cc5fc40f">
              Vad är det som säger, om oppositionspartiernas förslag går igenom
              och vi börjar driva detta från svenskt håll, att de 26 andra medlemsstaterna
              skulle anamma den linjen och gå på den helt och hållet?
            </seg>
            <seg n="adce89c2">
              Vi i Alliansen är oroliga för att det skulle hota den svenska
              modellen om vi skulle öppna den diskussionen. Risken finns att
              vi skulle se en annan typ av modell mejslas fram som skulle hota
              den avtalsmodell som vi har i Sverige, som har fungerat väl under
              lång tid och som vi gärna vill försvara med alla redskap vi har.
              Det vi är oroliga för om vi öppnar upp detta är vad det är som
              säger att de 26 andra medlemsstaterna i EU skulle köra på den
              linjen. Jag tror att de kanske skulle köra över oss. Det skulle
              bli ännu värre.
            </seg>
          </u>
          <note type="speaker" n="d85eac35">
            Anf. 121 JOSEFIN BRINK (V) replik:
          </note>
          <u who="josefin_brink_4d45f6" xml:id="i-3f9feac122e5af72-2" n="e581df07">
            <seg n="88942924">
              Herr talman! För det första är det väldigt intressant att konstatera
              hur de i allmänhet EU-positiva och EU-entusiastiska partierna
              när det väl kommer till kritan hävdar att vi inte kan påverka
              EU och att det därför inte är någon idé att vi gör något.
            </seg>
            <seg n="4dc4f010">
              För det andra skulle jag vilja säga att det är fel i sak. Det
              är inte den svenska kollektivavtalsmodellen som ska skrivas in
              i ett socialt protokoll. Det hade Andreas Carlson vetat om han
              hade läst vad vi faktiskt har skrivit i våra motioner och i reservationen.
            </seg>
            <seg n="43b9aab1">
              Ett socialt protokoll skulle slå fast att de grundläggande fackliga
              rättigheterna, rätten att organisera sig och rätten att förhandla,
              teckna avtal och vidta stridsåtgärder, ska säkerställas så att
              de inte ska kunna ställas åt sidan till förmån för marknadsintressen,
              helt i enlighet med hur det är formulerat i ILO-konventionerna.
              Det är vad det sociala protokollet handlar om. Det kräver över
              huvud taget inte att man öppnar hela fördraget för någon form
              av omförhandling. Det är en av-eller-på-fråga. Antingen är de
              fackliga rättigheterna säkerställda och överordnade eller så är
              de det inte. I dag är de det inte. Det finns alltså ingenting
              att förlora på att driva detta krav.
            </seg>
            <seg n="757cb245">
              För det tredje vill jag säga att vi i Vänsterpartiet anser att
              arbete på bemanningsföretag är en högst problematisk anställningsform
              på den svenska arbetsmarknaden. Vi kan ju se att de som arbetar
              på bemanningsföretag har väldigt mycket större problem på sina
              jobb än de som är fast anställda. Vi kan också se hur bemanningsföretagen
              faktiskt har undergrävt anställningstryggheten på den svenska
              arbetsmarknaden.
            </seg>
            <seg n="371a77dd">
              Jag måste säga att jag tycker att det är häpnadsväckande, oavsett
              vad man anser om bemanningsföretag som sådana, att företrädare
              för majoriteten hävdar att problemet med att fast anställda kan
              sägas upp och ersättas med inhyrda är ett icke-problem, när detta
              är någonting som drabbar människor vecka ut och vecka in på den
              svenska arbetsmarknaden. Vari ligger det rimliga i att människor
              som har arbetat på ett företag, kanske i många år, ska kunna få
              sparken och bytas ut mot inhyrda?
            </seg>
          </u>
          <note type="speaker" n="3267b350">
            Anf. 122 ANDREAS CARLSON (KD) replik:
          </note>
          <u who="unknown" xml:id="i-f008110826f82bcc-22" n="dcae94ed">
            <seg n="604ea1ee">
              Herr talman! Jag har noga läst Josefin Brinks och Vänsterpartiets
              reservation. Problemet är ju att det i oppositionen finns ganska
              olika förslag när det gäller vad man egentligen vill. Hur man
              ska genomföra detta sociala protokoll är någonting som, om det
              går igenom här i kammaren, regeringen får arbeta fram. Det man
              skriver i reservationen är inte direkt tydligt i fråga om vad
              de olika partierna har för ingångar i den frågan, vilket jag tycker
              också synliggör problemen mycket tydligt.
            </seg>
            <seg n="4abaf66a">
              Jag vet inte om Josefin Brink menar att jag har sagt att det
              är ett icke-problem att företrädesrätten gås förbi på den svenska
              arbetsmarknaden. Regeringen har aviserat att det kommer en utredning
              för att kartlägga hur det ser ut. Jag vill återigen påminna om
              att över 90 procent av företagen i bemanningsbranschen är anslutna
              till kollektivavtal. Låt oss se vad den utredning som är aviserad
              pekar på.
            </seg>
            <seg n="0318c961">
              Sedan framkommer också väldigt tydligt, herr talman, Josefin
              Brinks skeptiska inställning till bemanningsföretag över huvud
              taget. Låt oss leka med tanken att vi tar bort dem. Vi tar bort
              alla bemanningsföretag som finns i Sverige. Vi tar bort de 70
              000 arbetstillfällen som finns i bemanningsbranschens företag.
              Låt oss göra steget in på arbetsmarknaden ännu större för ungdomar.
              Vi leker med den tanken. Ta bort 1 procent av arbetsmarknadens
              anställningar! Vi gör det och säger: Ni får klara er själva.
            </seg>
            <seg n="b8719650">
              Det här är ju ett steg in på arbetsmarknaden för många ungdomar.
              Som jag sade i mitt anförande känner jag personer som har varit
              på bemanningsföretag som senare har fått anställning på den arbetsplats
              de har varit på. Josefin Brink vill inte se det faktumet. Hon
              vill inte ha de här jobben. Hon vill inte ha de här arbetstillfällena.
              Men vi ser att det finns behov. Som Johan Andersson, din kollega
              i oppositionen, också sade: De är här för att stanna. Och vi i
              Kristdemokraterna vill skapa förutsättningar för dem att skapa
              ännu fler jobb för att ungdomar ska kunna komma in på arbetsmarknaden.
            </seg>
          </u>
          <note type="speaker" n="a8372704">
            Anf. 123 MEHMET KAPLAN (MP):
          </note>
          <u who="mehmet_kaplan_77f008" xml:id="i-8bfa90d03f656c0c-0" n="2ab1756d">
            <seg n="98f2d499">
              Herr talman! I dag debatterar vi lagen om uthyrning av arbetstagare.
              Jag vill börja med att säga att vi i Miljöpartiet välkomnar regeringens
              förslag till lagstiftning i proposition 2012/13:178, som just
              införlivar EU:s bemanningsdirektiv i svensk rätt.
            </seg>
            <seg n="cca7128c">
              Vi i Miljöpartiet anser att bemanningsföretag har en viktig roll
              att fylla på den svenska arbetsmarknaden. Bemanningsföretag bedriver
              verksamheter inom en rad områden, bland annat personaluthyrning,
              omställning och jobbförmedling. Vi ser att branschen ger både
              hjälp och stöd åt arbetslösa och dessutom skapar nya jobbtillfällen
              för många unga och utrikes födda.
            </seg>
            <seg n="3fcf11b1">
              Jag tycker att det över lag är bra förslag som regeringen lägger
              fram om hur bemanningsdirektivet kan genomföras på ett sätt som
              respekterar den svenska kollektivavtalsmodellen. Vi vet att hela
              97 procent av de anställda i svenska bemanningsföretag omfattas
              av kollektivavtal. Frågan hur man kan förhindra att bemanningsföretag
              används för att kringgå anställningsskyddet kvarstår dock. Vi
              hoppas och ser fram emot den aviserade utredning som ska kartlägga
              problem gällande företrädesrätten till återanställning enligt
              LAS, kopplad till inhyrning av arbetstagare. Vi hoppas att den
              tillsätts inom kort.
            </seg>
            <seg n="4c41d407">
              Vi kommer också att noga följa utvecklingen på den svenska arbetsmarknaden
              så att inte oönskade effekter uppstår som ett resultat av den
              nya lagstiftningen. Vi vet att sådana oönskade effekter finns
              sedan tidigare, och vi hoppas att en del av dessa rättas till.
            </seg>
            <seg n="2546e752">
              Om vi ser nya problem uppstå utgår vi från att regeringen vidtar
              åtgärder och vid behov återkommer till riksdagen. Annars kommer
              vi att göra gemensam sak med de partier som har framfört åsikter
              i frågan och driva fram en sådan utveckling.
            </seg>
            <seg n="90e7707c">
              Herr talman! Diskussionerna om hur Sverige ska implementera EU:s
              bemanningsdirektiv har förts under lång tid. Vi från Miljöpartiet
              har i arbetsmarknadsutskottet och till Arbetsmarknadsdepartementet
              i diskussioner framfört önskemål om att stärkt arbetsrätt genom
              likabehandlingsprincipen införs på ett sätt som utredningen Bemanningsdirektivets
              genomförande i Sverige, SOU 2011:5, i huvudsak har föreslagit.
            </seg>
            <seg n="345e4f34">
              Vi har också framfört att möjligheten till inhyrning av personal
              inte ska kunna användas för att gå runt den företrädesrätt som
              finns i lagen om anställningsskydd, som jag tidigare sade. Dessutom
              vill vi att just detta ska utredas för att se om lagstiftning
              behövs och hur den i så fall bör se ut.
            </seg>
            <seg n="9b129de3">
              Vi vill också att kravet på kontaktperson för utländska företag
              med utstationerade arbetstagare i Sverige ska ge facket och andra
              i Sverige en reell möjlighet att förhandla om avtal med de utländska
              företagen. Just dessa synpunkter har också flera fackliga organisationer
              tagit upp.
            </seg>
            <seg n="7a740935">
              Herr talman! Jag vill lyfta upp en fråga som handlar om EU. Det
              är nämligen så att när EU:s utstationeringsdirektiv antogs av
              EU-parlamentet och ministerrådet fanns det en bred enighet om
              att direktivet skulle utgöra en lägstanivå, ett golv för de löne-
              och anställningsvillkor som kan krävas av ett värdland. EG-domstolen
              har i sina domar på ett väldigt olyckligt sätt tolkat direktivet
              som ett tak. Domstolen har angivit en högsta nivå för vilka villkor
              som kan krävas av ett gästande företag. Denna tolkning innebär
              att utstationerad arbetskraft riskerar att utsättas för diskriminering
              och att arbetsmarknaden utsätts för ett tryck nedåt mot lägre
              löner och sämre anställningsvillkor.
            </seg>
            <seg n="ef9c70e5">
              Detta är en av anledningarna till de problem som nu har uppstått,
              enligt vår mening. Därför har vi tidigare, och gör det fortfarande,
              krävt att regeringen vidtar åtgärder på EU-nivå. Därför vill vi
              också att EU antar ett juridiskt bindande socialt protokoll som
              tydliggör att fackliga rättigheter, såsom förhandlings- och konflikträtten
              samt rätten att teckna kollektivavtal, gäller inom unionen.
            </seg>
            <seg n="2b6ec26f">
              En annan möjlighet är att infoga fackliga rättigheter i fördraget
              som en femte frihet, jämte den fria rörligheten för varor, kapital,
              tjänster och människor. Nu har inget sådant infogats, men jag
              tycker att Josefin Brink och Johan Andersson klargjorde tydligt
              på vilket sätt det här skulle kunna hanteras.
            </seg>
            <seg n="9c1ed16b">
              När det gäller den så kallade Lavalfrågan har vi inte tyckt att
              den har varit utredd i grunden. Claes Stråths enmansutredning,
              SOU 2008:123 Förslag till åtgärder med anledning av Lavaldomen,
              har vi tyckt varit alltför smal. Många av frågetecknen när det
              gäller hur den svenska kollektivavtalsmodellen, inklusive konflikträtten,
              ska kunna garanteras inom ramen för EG-rätten har kvarstått. Den
              oeniga domen från Arbetsdomstolen i Lavalfrågan bidrar till ytterligare
              oklarheter, och vi från Miljöpartiet har tidigare framhållit att
              det behövs långsiktigt hållbara regler för ordning och reda på
              den svenska arbetsmarknaden.
            </seg>
            <seg n="60d08a91">
              Vi anser därför att den utredning som nu har tillsatts, med direktiv
              om att finna en långsiktig lösning som värnar den svenska kollektivavtalsmodellen,
              är bra. Att riksdagens tidigare tillkännagivande av idén om en
              utredning har tagits emot väl av regeringen välkomnar vi, men
              det är synd att det fortfarande finns partier i Sveriges riksdag
              som tycker att lagt kort borde ligga. Vi tycker också att arbetsmarknadens
              parter ska vara involverade i detta utredningsarbete, för det
              är oerhört viktigt att arbetsmarknadens parter känner att de faktiskt
              har varit med och påverkat.
            </seg>
            <seg n="0289b0fb">
              Herr talman! Jag vill avslutningsvis lyfta upp det faktum att
              vi har varit emot det sätt på vilket arbetsmarknadsministern tidigare
              har agerat i frågan om företrädesrätten. I ett antal interpellationer
              har det framförts kritik mot att företrädesrätten har kringgåtts
              av arbetsgivarsidan. Därför vill jag än en gång vidhålla att Miljöpartiet
              ser fram emot den av arbetsmarknadsminister Hillevi Engström aviserade
              utredningen, som ska kartlägga hur det ser ut på arbetsmarknaden
              när det gäller företrädesrätten till återanställning enligt lagen
              om anställningsskydd i samband med inhyrning av arbetstagare.
            </seg>
          </u>
          <note type="speaker" n="78d59bf7">
            Anf. 124 MARGARETA LARSSON (SD):
          </note>
          <u who="margareta_larsson_d7f83a" xml:id="i-07138dc43daba907-0" n="2b12de79">
            <seg n="2d99cefc">
              Herr talman! Jag har kallats in väldigt hastigt för att ersätta
              Sällström, som skulle ha talat. Jag ska fatta mig mycket kort.
            </seg>
            <seg n="97c81c4d">
              Vi ställer oss i sak positiva till propositionen, men det finns
              brister i den som gör att vi inte kan bifalla den. Det har lämnats
              in en motion från vårt håll där det har anförts argument för detta.
            </seg>
          </u>
          <note n="0bf157e9">
            Jag yrkar bifall till reservationerna 1 och 4.
          </note>
          <note n="b35066ff">
            Överläggningen var härmed avslutad.
          </note>
          <note n="b0b28fee">
            15 § Bordläggning
          </note>
          <note n="b4f7d2a8">
            Anmäldes och bordlades
          </note>
          <note n="1d100dbc">
            16 § Anmälan om interpellationer
          </note>
          <note n="8203ff33">
            Anmäldes att följande interpellationer framställts
          </note>
          <note n="881f1ea0">
            den 22 november
          </note>
          <note n="572a3c1a">
            Isak From
          </note>
          <note n="4d792c02">
            Peter Persson
          </note>
          <note n="a8e219bb">
            Interpellationerna redovisas i bilaga som fogats till riksdagens
            snabbprotokoll tisdagen den 27 november.
          </note>
          <note n="db923178">
            17 § Anmälan om frågor för skriftliga svar
          </note>
          <note n="ab953547">
            Anmäldes att följande frågor för skriftliga svar framställts
          </note>
          <note n="881f1ea0">
            den 22 november
          </note>
          <note n="15a527cc">
            Peter Rådberg
          </note>
          <note n="6d18dc89">
            Hans Hoff
          </note>
          <note n="a64bdbdf">
            Maria Stenberg
          </note>
          <note n="c205d0cd">
            Anders Karlsson
          </note>
          <note n="3729b7dc">
            Torbjörn Björlund
          </note>
          <note n="c205d0cd">
            Anders Karlsson
          </note>
          <note n="8f839818">
            Frågorna redovisas i bilaga som fogats till riksdagens snabbprotokoll
            tisdagen den 27 november.
          </note>
          <note n="834c7e10">
            18 § Anmälan om skriftliga svar på frågor
          </note>
          <note n="f1b5dfe6">
            Anmäldes att skriftliga svar på följande frågor inkommit
          </note>
          <note n="881f1ea0">
            den 22 november
          </note>
          <note n="acb03ab8">
            Carina Adolfsson Elgestam
          </note>
          <note n="dfa4d411">
            Peter Jeppsson
          </note>
          <note n="ebd95c1d">
            Svaren redovisas i bilaga som fogats till riksdagens snabbprotokoll
            tisdagen den 27 november.
          </note>
          <note n="8b81f274">
            19 § Kammaren åtskildes kl. 17.13.
          </note>
          <note n="8f3b6d91">
            Förhandlingarna leddes
          </note>
          <note n="d6a2580a">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
