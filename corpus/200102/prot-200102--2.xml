<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2001</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2001</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200102--2</head>
          <docDate when="2001">2001</docDate>
        </div>
      </front>
      <body>
        <div>
          <note n="167f4196">
            Det justerade protokollet beräknas utkomma om 3 veckor
          </note>
          <note n="8bb30eb6">
            ---------------------------------------------------------------------
          </note>
          <note n="2b29c14f">
            Efter gudstjänst i Storkyrkan, där predikan hölls av biskopen
            i Härnösand Tony Guldbrandzén, öppnades riksmötet i kammarens
            plenisal enligt det program som fogats till detta protokoll.
          </note>
          <note n="4abeeaf2">
            1 § Öppnandet av riksmötet
          </note>
          <note n="cee51d9b">
            Anf. 1 TALMANNEN:
          </note>
          <note n="39f6bf0c">
            Eders Majestäter, Eders Kungliga Högheter, ärade riksdagsledamöter,
            ärade företrädare för den svenska och den internationella samhällsgemenskapen!
          </note>
          <note n="2c62ab79">
            I dag öppnas riksmötet 2001/2002. Församlade här i riksdagens
            kammare är företrädare för hela Sverige, för vårt demokratiska
            samhällsskick, i gemenskap med representanter för länder i vår
            omvärld.
          </note>
          <note n="4d12c92d">
            Tillsammans uttrycker vi nu vår respekt och medkänsla för offren
            för terrordåden i USA och vår enighet kring respekten för varje
            människas unika och okränkbara värde genom en stunds tystnad.
            Våra tankar går också till de medmänniskor och deras anhöriga
            som drabbades av den tragiska olyckan utanför Sundsvall i går.
            Vi delar er sorg och er vånda.
          </note>
          <note n="bd348d26">
            Jag hemställer att Eders Majestät nu måtte förklara 2001/2002
            års riksmöte för öppnat.
          </note>
          <note n="ed1ff709">
            Anf. 2 HANS MAJESTÄT KONUNGEN:
          </note>
          <note n="7943bcda">
            Fru talman, ärade riksdagsledamöter! Den fruktansvärda terrorattacken
            mot det amerikanska samhället har grundligt skadat och i ett slag
            förändrat hela den demokratiska världen. Varför och hur är frågor
            som alla ställer sig. Vi har inte funnit och kommer sannolikt
            aldrig att finna godtagbara skäl. I stället måste vi ägna all
            kraft åt att understryka nödvändigheten av att försvara demokratin
            liksom vikten av att fortsätta att utveckla den här hemma såväl
            som utanför våra egna gränser.
          </note>
          <note n="b576069f">
            Mötesfrihet och demonstrationsrätt, starka grundpelare i demokratin,
            ska värnas, medan terror aldrig kan accepteras som ett sätt att
            debattera. Vi måste klart och tydligt ta avstånd från sådana metoder.
            Demokrati innebär öppenhet, och ingen är betjänt av att överläggningar
            på hög internationell eller nationell nivå tvingas in i slutna
            rum eller bakom rigorösa avspärrningar och till otillgängliga
            platser.
          </note>
          <note n="cc822a6f">
            Förändrades gjorde världen också för dem som i går drabbades
            av den bussolycka vi hörde talas om i
          </note>
          <note n="0b481a99">
            Sundsvall. Våra tankar går till de anhöriga och vi uttrycker
            vår djupa medkänsla med dem i deras sorg.
          </note>
          <note n="9d8f036c">
            Fru talman! Ärade riksdagsledamöter! Det gångna riksdagsåret
            har präglats av Sveriges ordförandeskap för den europeiska unionen.
            För första gången stod vårt land som värd, och vi har anledning
            att känna tacksamhet mot alla er i riksdag, regering och andra
            organ som med engagemang och stor framgång såg till att arbetet
            inom unionen fördes vidare under denna period.
          </note>
          <note n="3aff0779">
            I de internationella kontakterna har statsbesök ett viktigt symbolvärde.
            Förra hösten reste drottningen och jag till Bulgarien, där vi
            fick intressanta inblickar i samhällets olika områden och dess
            förhoppningar inför framtiden. Under våren besökte vi i samma
            syfte, åtföljda av kronprinsessan, Belgien och därefter
          </note>
          <note n="3081ec3d">
            EU i Bryssel.
          </note>
          <note n="6f5c4ac0">
            Tysklands president skulle förra veckan ha gästat
          </note>
          <note n="e8a4f4f6">
            Sverige. Men efter samråd med honom beslutade vi att uppskjuta
            statsbesöket till ett senare tillfälle på grund av utvecklingen
            i USA.
          </note>
          <note n="b922800e">
            Fru talman! Ärade riksdagsledamöter! Många stora och viktiga
            frågor ligger på riksdagens bord för att behandlas under det kommande
            arbetsåret. Infrastrukturens utveckling, regionalpolitiken och
            miljön, med klimatfrågorna i centrum, har redan nämnts i den allmänna
            debatten. Detta och mycket därtill ska klaras av med resurser
            från en statsbudget som i ökad grad påverkas av den internationella
            konjunkturen. Vi kommer alla att följa ert arbete med intresse
            och uppmärksamhet. Jag tillönskar er, valda ombud för
          </note>
          <note n="e9c5fcbb">
            Sveriges folk, lycka och framgång i ert ansvarsfulla värv.
          </note>
          <note n="7d3e9097">
            Med dessa ord förklarar jag 2001/02 års riksmöte öppnat.
          </note>
          <note n="0e323b52">
            2 § Regeringsförklaring
          </note>
          <note n="77c8f820">
            Anf. 3 Statsminister GÖRAN PERS-
          </note>
          <note n="26ee7121">
            SON (s):
          </note>
          <note n="166d4c60">
            Det började som vilken annan dag som helst.
          </note>
          <note n="0d16ea59">
            Människor vaknade i förorterna, klädde på sig och åt frukost.
            Föräldrar följde sina barn till skolan. Pendeltågen och tunnelbanevagnarna
            var fullsatta. Manhattans skyskrapor badade i ett behagligt sensommarljus.
            Några tusen New York-bor tog hissen upp till sina arbeten i World
            Trade Center. Det var den 11
          </note>
          <note n="c1bcd1ff">
            september år 2001, för exakt en vecka sedan.
          </note>
          <note n="0dfbcda9">
            Eders Majestäter, Eders Kungliga Högheter, fru talman, ledamöter
            av Sveriges riksdag! Terrordåden i
          </note>
          <note n="cec84871">
            USA var ett angrepp på oss alla. Vi vill bygga en värld i demokrati
            och öppenhet, där vi kan älska och leva tillsammans, i respekt
            och ömsesidig förståelse.
          </note>
          <note n="44cba950">
            Vi vill att människor ska kunna resa fritt, besöka andra länder
            och kulturer, utbyta erfarenheter och kunskap, knyta kontakter
            och vänskapsband över gränserna.
          </note>
          <note n="77f56326">
            Terrordåden blev en grym påminnelse om hur sårbart det öppna
            samhället är. De blev en påminnelse om hur sårbar demokratin är
            när den ställs inför krafter som är beredda att utmana dess själva
            kärna -
          </note>
          <note n="8865f4c6">
            det okränkbara människovärdet. Om demokratin inte förmår att
            sätta stopp för terrorismen, så förmår terrorismen att sätta stopp
            för demokratin.
          </note>
          <note n="530b1b19">
            Alla demokratiska krafter i världen måste nu bilda gemensam front
            i kampen mot terrorismen. Vi måste samlas till försvar av det
            öppna samhälle vi vill fortsätta att leva i, till försvar av demokratin
            och av människovärdet.
          </note>
          <note n="38d4283d">
            Nu gäller det att hålla samman, att betona det som förenar snarare
            än det som skiljer. Över traditionella gränser och barriärer -
            nu gäller det att samlas.
          </note>
          <note n="d8412762">
            Trots att de centrala svenska samhällsfunktionerna har fungerat
            väl under de dygn som följde på attackerna, finns det skäl att
            närmare granska hur vårt samhälle är rustat i kampen mot den internationella
            terrorismen. Regeringen kommer att ta initiativ till sådana insatser.
          </note>
          <note n="1fb7f0c6">
            Fru talman! Låt mig också få uttrycka mitt och regeringens djupa
            deltagande med alla de ungdomar och familjer som i går drabbades
            av den förfärliga bussolyckan utanför Sundsvall.
          </note>
          <note n="c4498600">
            Fru talman! En rad viktiga beslut ska fattas av denna riksdag
            under det år som ligger framför oss.
          </note>
          <note n="dbe40e0d">
            Vi ska befästa Sveriges position som ledande kunskaps- och forskningsnation.
            Vi ska stärka Sverige som välfärdsnation och som världens mest
            jämställda land. Vi ska se till att Sverige fortsätter att gå
            i spetsen för omställningen till en ekonomiskt, socialt och ekologiskt
            hållbar utveckling.
          </note>
          <note n="1d54a6b3">
            För varje socialdemokratisk regering är kampen mot arbetslösheten
            den allt annat överskuggande uppgiften. Målen för minskad arbetslöshet
            och ökad sysselsättning kommer att följas noga. Till följd av
            en lägre aktivitet i den amerikanska ekonomin var den internationella
            konjunkturen svag redan före terrordåden i USA. Hur världsekonomin
            kommer att påverkas av det inträffade är för tidigt att dra bestämda
            slutsatser om. Den bedömning som presenteras i budgetpropositionen
            på torsdag ligger tills vidare fast.
          </note>
          <note n="36c60eb3">
            Men leder utvecklingen till stigande arbetslöshet kommer regeringen
            inte att tveka att sätta in nya åtgärder.
          </note>
          <note n="271c165e">
            Sverige står väl rustat för att möta ekonomiska påfrestningar
            vid en internationell konjunkturnedgång.
          </note>
          <note n="844b3db3">
            De offentliga finanserna är starka och visar överskott.
          </note>
          <note n="21c65b6a">
            Inflationen är låg och sysselsättningen hög. De senaste årens
            ekonomiska politik har syftat just till detta, dvs. att skapa
            trygghet så att inte svängningar i konjunkturen på nytt leder
            fram till att svenska folket tvingas bära stora besparingspaket
            och nedskärningar i välfärden.
          </note>
          <note n="f69f62aa">
            Sverige ska vara ett land i rättvisa och trygghet.
          </note>
          <note n="791abacb">
            Det är i tron på människan och hennes förmåga att utvecklas i
            solidaritet med andra som vi formar vår vision. Valet står inte
            mellan tillväxt och rättvisa. Vi är övertygade om att utveckling
            och jämlikhet är varandras förutsättningar. Utvecklingen blir
            starkare när alla ges möjlighet att bidra till den och när alla
            får del av dess frukter.
          </note>
          <note n="d9e25d47">
            Nu når en lång rad satsningar för tillväxt och rättvisa ut till
            skolor och klassrum, till sjukhus och vårdcentraler, till servicehus
            och hemtjänst. Nu når förbättringarna Sveriges hushåll.
          </note>
          <note n="3cd9a013">
            Barnen ska stå främst. Barns rätt till säker fritid, lek och
            rekreation - fastslagen i artikel 31 i FN:s barnkonvention - kommer
            att stärkas, liksom barns skydd mot våld och skador enligt artikel
            19. En barnolycksfallsdelegation tillsätts.
          </note>
          <note n="73df56c2">
            Vid årsskiftet införs maxtaxan i förskolan i de allra flesta
            av landets kommuner. Det ger tillsammans med de senaste årens
            barnbidragshöjningar en starkare hushållskassa för barnfamiljerna,
            samtidigt som fler barn får tillgång till förskolan. År 2003 införs
            den allmänna och avgiftsfria förskolan för landets fyrafem-åringar.
            Nyblivna föräldrar får en längre och bättre föräldraförsäkring.
          </note>
          <note n="b209fe4c">
            Genom regeringens särskilda skolsatsning anställs fler lärare
            och annan skolpersonal. Klasserna kan bli mindre. Det nya studiemedelssystemet
            börjar gälla.
          </note>
          <note n="846a5f8f">
            Bidragsdelen ökar, och fribeloppet höjs kraftigt.
          </note>
          <note n="ee35aa40">
            9 miljarder kronor ska användas till att förbättra vården för
            de psykiskt sjuka, stärka primärvården och höja kvaliteten i äldreomsorgen.
            Ytterligare 3 700
          </note>
          <note n="3ffbc3d9">
            miljoner kronor avsätts för att korta köerna och öka tillgängligheten
            i vården. En nationell handlingsplan för att minska narkotikamissbruket
            läggs fram.
          </note>
          <note n="97323649">
            Maxtaxan i äldreomsorgen föreslås träda i kraft i sommar. Ett
            förbehållsbelopp ger egna pengar kvar när avgiften är betald.
            Ett skydd mot höga tandvårdskostnader införs för alla som är över
            65 år. En särskild skattesänkning når det stora flertalet pensionärer
            under nästa år.
          </note>
          <note n="37369466">
            Efter jul höjs grundavdraget i självdeklarationen.
          </note>
          <note n="b57d8f1d">
            Löntagarna kompenseras från nästa år för tre fjärdedelar av egenavgifterna.
            Skattereduktionen för fackföreningsavgifter införs. I enlighet
            med skattereformens intentioner förändras skatteskalan så att
            färre betalar statlig inkomstskatt. Fastighetsskatten sänks.
          </note>
          <note n="d977ce5b">
            I somras förbättrades arbetslöshetsförsäkringen.
          </note>
          <note n="3ff8161c">
            Både den övre skiktgränsen och grundbeloppet höjdes. Fler får
            nu del av en 80-procentig ersättning vid arbetslöshet. Ytterligare
            förbättringar av a-kassan görs nästa år om det statsfinansiella
            läget så medger.
          </note>
          <note n="b2540245">
            I december läggs propositionen om en reformerad arbetsskadeförsäkring
            fram. Stora satsningar görs för att bryta deltidsarbetslösheten.
            Aktivitetsgarantin utvecklas till att bli ett kraftfullt instrument
            för att hjälpa långtidsarbetslösa och socialbidragstagare att
            få ett arbete. Arbetet med att motverka hemlöshet och förbättra
            de hemlösas situation fortsätter.
          </note>
          <note n="b7dca30b">
            En lång rad insatser ska tillsammans leda till att målet att
            halvera antalet socialbidragsberoende mellan åren 1999 och 2004
            nås.
          </note>
          <note n="ea41b917">
            Rättstryggheten ska öka. I oktober invigs Växjö polishögskola.
            Under mandatperioden har vi därmed gått från en polishögskola
            till tre. 900 nya poliser kommer att utbildas årligen. Närpolisreformen
            ska fullföljas. Kriminalvårdens insatser för att förebygga återfall
            i grov brottslighet och drogmissbruk ska öka.
          </note>
          <note n="1151e2b3">
            Det internationella polissamarbetet vidareutvecklas.
          </note>
          <note n="8f93fa42">
            Ungas brottslighet ska mötas med tydlighet, men också med stöd
            för att undvika att unga fastnar i en kriminell livsstil. Skyddet
            för kvinnor som utsätts för våld och hot intensifieras. Stödet
            till brottsoffer, särskilt bland barn och unga, stärks.
          </note>
          <note n="afcea50f">
            Ett jämställdhetsperspektiv genomsyrar alla delar av regeringens
            politik. Det innebär att utmana invanda tänkesätt, arbetsformer
            och normer. Regeringen presenterar i höst en metodhandbok som
            stöd i arbetet med att uppnå jämställdhet inom alla samhällsområden.
          </note>
          <note n="b5093d23">
            Sverige ska vara ett land i sammanhållning och utveckling.
          </note>
          <note n="89b6ec4c">
            Landets vägar, järnvägar, farleder och flygplatser ska förbättras.
            En särskild satsning görs nu för att åtgärda akuta brister i underhåll
            av vägar och järnvägar. Ett sammanhållet program läggs fram för
            en modernisering av infrastrukturen. 319 miljarder kronor avsätt
            fr.o.m. 2004.
          </note>
          <note n="9848214e">
            All utbildning - från förskola till forskarutbildning - ska hålla
            högsta kvalitet. En särskild satsning görs för att säkra kvaliteten
            och vidareutbilda personalen i förskolan.
          </note>
          <note n="68263a1b">
            Arbetet med att säkra kvaliteten i grundskolan intensifieras.
            Ytterligare 4 000 lärare ska bli behöriga.
          </note>
          <note n="dd862baa">
            Modersmålsundervisningen stärks. Alla elever ska få det stöd
            de behöver för att nå kunskapsmålen. De nya resurser som tillförs
            skolan ska i första hand gå till de elever som behöver få sina
            kunskaper förstärkta. En utvecklingsplan för skolan presenteras.
            Gymnasieskolan ses över, liksom skollagen. Lika villkor ska råda
            för kommunala och fristående skolor. Vinstintresset ska inte styra.
          </note>
          <note n="d5623203">
            Värdegrundsarbetet i skolan intensifieras. Ett demokratiskt förhållningssätt
            kan inte kommenderas fram. Det måste praktiseras redan i klassrummet.
          </note>
          <note n="9020be97">
            Vikten av tolerans, respekt och ansvar måste genomsyra undervisning
            och skolmiljö.
          </note>
          <note n="5746a47c">
            Högskoleutbyggnaden och det förbättrade studiemedelssystemet
            kompletteras med en kraftfull satsning på att bryta snedrekryteringen
            till högskolan. Det långsiktiga målet är att hälften av en årskull
            ska ha börjat högskolestudier vid 25 års ålder.
          </note>
          <note n="c6995954">
            Kraftsamlingen kring svensk forskning fortsätter.
          </note>
          <note n="608f4645">
            Målet är att fördubbla examinationen i forskarutbildningen inom
            tio år. Sverige ska behålla sin ledande roll inom utvecklingen
            av biotekniken. Den forskningsetiska granskningen ska bli tydligare
            och allmänhetens insyn och inflytande öka.
          </note>
          <note n="ba6b1ab6">
            Arbetet med regionala tillväxtavtal utvecklas.
          </note>
          <note n="189d0b3e">
            Skattelättnader införs för vissa företag i de delar av landet
            som har de största geografiska lägesnackdelarna. Likvärdiga villkor
            i hela landet för att bedriva näringsverksamhet eftersträvas.
            Statliga insatser behövs för bättre kapitalförsörjning i vissa
            fall. EU:s strukturfonder ger viktiga bidrag. Satsningar görs
            på turismen. Distansutbildningen byggs ut kraftigt. Ett nätuniversitet
            inrättas.
          </note>
          <note n="cb1b644b">
            Effektivare konkurrensregler utformas från konsumentens perspektiv.
            Bättre fungerande marknader ger lägre priser, bättre kvalitet
            och ett ökat utbud av varor och tjänster.
          </note>
          <note n="bb34637d">
            Karteller ska med kraft bekämpas. En sammanslagning av Konkurrensverket
            och Konsumentverket övervägs. Regeringen kommer att ta initiativ
            till en omfattande och förutsättningslös utvärdering av de genomgripande
            avregleringar och förändringar av offentlig verksamhet som genomdrivits
            under senare år.
          </note>
          <note n="33416d7b">
            Småföretagandet stimuleras. Arbetet med ett system för individuell
            kompetensutveckling fullföljs.
          </note>
          <note n="db73bbb9">
            Exportfrämjandet förstärks på strategiska marknader, och särskilda
            satsningar görs inom framtidsbranscher som bioteknik samt informations-
            och kommunikationsteknik.
          </note>
          <note n="50ff8498">
            Välfärden ska hålla hög och jämn kvalitet i hela landet. Sverige
            ska ha en långtgående solidarisk utjämning mellan kommuner och
            landsting. Kommuner med särskilt kraftig befolkningsminskning
            får höjt stöd för att garantera en bra samhällsservice. Fortsatt
            ekonomiskt stöd ges för omstrukturering av kommunala bostadsföretag
            med många tomma lägenheter.
          </note>
          <note n="9668dd5c">
            Statens engagemang när det gäller kommunernas bostadsföretag
            ska öka.
          </note>
          <note n="241108a1">
            En stark utveckling i hela landet förutsätter att tillväxtregionerna
            kan fortsätta att utvecklas. Bättre trafiklösningar i storstäderna
            presenteras. Den nationella storstadspolitiken fullföljs. Segregationen
            i våra större städer ska brytas.
          </note>
          <note n="372ba015">
            Bostadsbyggandet måste öka. Minst 25 000 nya bostäder behöver
            byggas årligen och uthålligt under en följd av år. Närmare 4 miljarder
            kronor satsas på bostadsbyggandet under de närmaste fem åren.
          </note>
          <note n="17aa9653">
            Fru talman! I sommar har Gösta Berling dansat polska på tiljorna
            i berättarladan i Sunne. Kung Lear har rannsakat sitt livsverk
            under bar himmel bland ruinerna på Gotland. I Botkyrka har bejublade
            Cirkus
          </note>
          <note n="9331f02e">
            Cirkör installerat sig och tränar cirkuskonster med kommunens
            ungdomar.
          </note>
          <note n="53aee19a">
            Från norr till söder arbetar människor i lokala föreningar och
            studiecirklar med att visa upp och lära mer om vår samtidshistoria
            - det industriella kulturarvet.
          </note>
          <note n="1a27cd99">
            Trollformler, ugglepost och magiska svärd fångar just nu en ny
            generation läsare. Det säljs mer böcker än på många år i Sverige.
          </note>
          <note n="1830bfad">
            Nya unga filmare har tagit oss med till förorten, till den första
            kärleken, till 70-talets boendekollektiv, och publiken bara växer.
          </note>
          <note n="fba3d862">
            Kulturen når fler grupper än någonsin. Den positiva utvecklingen
            ska stärkas.
          </note>
          <note n="e8e304d2">
            Ökat stöd ska ges till de regionala musik- och teaterinstitutionerna,
            de fria teater- och dansgrupperna liksom till Konstfrämjandet
            och Skådebanan. Skolbiblioteken får ökade resurser. Kulturmiljövården
            stärks. Presstödet höjs, och ett särskilt stöd införs för lördagsutdelning
            av dagstidningar. Uppbyggnaden av en organisationsstruktur för
            svensk form och design ges stöd. Mångkulturell verksamhet får
            särskilt stöd, liksom språk och kultur hos våra nationella minoriteter
            - samer, sverigefinnar, tornedalingar, romer och judar. En filmvårdscentral
            förläggs till Grängesberg.
          </note>
          <note n="aa988f5b">
            Den kraftigt sänkta bokmomsen måste komma alla
          </note>
          <note n="d3e252a9">
            Sveriges bokälskare till del.
          </note>
          <note n="24648745">
            Regeringen fortsätter sin mångåriga satsning på kulturen. Skälet
            är enkelt. För att låna orden av en ung läsare i Kamratposten:
            "Fantasi är det viktigaste som finns ifall man vill leva ett lyckligt
            liv. Man blir klokare, man blir en roligare människa och man förstår
            problemen i världen bättre."
          </note>
          <note n="d38e5eb3">
            Fru talman! Människors vilja till arbete är nationens främsta
            tillgång. Alla människors kunskap och kreativitet ska tas till
            vara. All diskriminering på arbetsmarknaden måste upphöra. Tekniska
            möjligheter för att anpassa arbetsplatser till personer som har
            funktionshinder måste tas till vara.
          </note>
          <note n="e2a88db8">
            Ett modernt arbetsliv kräver en anpassning till människors livssituation
            och förutsättningar. Stressen måste minska. De anställdas inflytande
            över det egna arbetet och arbetstiden ska öka. Heltid bör vara
            det naturliga, deltid en möjlighet. Alla kvinnor och män ska ha
            rätt till ett arbete som det går att försörja sig på, ofrivillig
            deltid och timanställningar motverkas, lönediskriminering bekämpas.
          </note>
          <note n="efc01e51">
            Nationella mål för ökad hälsa i arbetslivet tas fram. Hälsobokslut
            prövas som en modell att göra arbetslivet friskare. Det traditionella
            arbetsmiljöarbetet stärks. Utvecklingen mot alltfler och längre
            sjukskrivningar måste hejdas. Starkare ekonomiska drivkrafter
            ska stimulera arbetsgivare att ta större ansvar för arbetsvillkor,
            liksom för förebyggande och rehabiliterande arbete. Regeringen
            bjuder in arbetsmarknadens parter till samtal och medverkan för
            att bryta ohälsan.
          </note>
          <note n="8a433501">
            Den offentliga sektorn måste vara en förebild för att forma ett
            mänskligare arbetsliv. Sverige behöver fler välfärdsarbetare.
            Arbetsvillkoren måste bli så mycket bättre att många fler unga
            väljer välfärden för sitt yrkesliv.
          </note>
          <note n="33a0b4e9">
            Fru talman! Sveriges utveckling ska inte bara vara ekonomiskt
            och socialt hållbar. Vi måste bygga ett ekologiskt uthålligt samhälle.
            Tillväxt som skapas med metoder som undergräver mänsklig hälsa
            och livskvalitet, som ödelägger miljön eller utarmar naturtillgångar
            är i grunden inte tillväxt - de långsiktiga mänskliga, ekologiska
            och sociala kostnaderna överstiger de kortsiktigt ekonomiska vinsterna.
          </note>
          <note n="cef9ada6">
            De nära sambanden mellan hälsa och miljö uppmärksammas särskilt.
            Krafttag tas mot skadliga kemikalier. Initiativ tas för att förbättra
            inomhusmiljön.
          </note>
          <note n="84e84ef1">
            Luft eller byggnadsmaterial ska inte utgöra en hälsorisk i våra
            hem, på arbetsplatser, skolor och dagis.
          </note>
          <note n="2915f1eb">
            Mat ska produceras på ett säkert, hållbart och etiskt sätt. Sverige
            ska driva på för att EU:s jordbrukspolitik reformeras. Djurskyddet
            stärks och en djurskyddsmyndighet inrättas.
          </note>
          <note n="9e11e676">
            Den biologiska mångfalden i havsmiljön och i skogs- och odlingslandskapet
            ska garanteras. Särskilt värdefulla naturområden, livsmiljöer
            och arter ges ett varaktigt skydd.
          </note>
          <note n="1284b3f4">
            Klimatpolitiken ges högsta prioritet, nationellt såväl som i
            det internationella samarbetet i EU och FN.
          </note>
          <note n="9a2ae1d7">
            Utsläppen av växthusgaser i Sverige ska minska.
          </note>
          <note n="a79d3837">
            Kyotoprotokollet ratificeras. Förberedelserna för det avgörande
            världstoppmötet om hållbar utveckling i
          </note>
          <note n="119b871a">
            Johannesburg nästa år är i full gång. Som ett stöd för klimatpolitiken
            fortsätter den gröna skatteväxlingen.
          </note>
          <note n="d6a6bd1e">
            Skatterna på koldioxidutsläpp och elkonsumtion höjs, medan skatterna
            på arbete sänks.
          </note>
          <note n="b48b0b32">
            Främjandet av förnybara energikällor och en mer effektiv energi-
            och resursanvändning ska ske genom nya och mer marknadsbaserade
            styrmedel. Sverige ska fortsatt aktivt bidra till att utveckla
            den europeiska inre marknaden för energi, särskilt i Norden och
          </note>
          <note n="2b9c8beb">
            Östersjöområdet. Barsebäcks andra reaktor ska stängas så snart
            de villkor riksdagen lagt fast är uppfyllda, vilket regeringen
            bedömer blir fallet senast före utgången av 2003.
          </note>
          <note n="a07bcb8b">
            Fru talman! Det är på dagen 40 år sedan FN:s dåvarande generalsekreterare
            Dag Hammarskjöld föll i sin tjänst för alla människors rätt att
            leva i fred och frihet. Än i dag inspirerar hans minne vårt fasta
            engagemang för en värld fri från krig och förtryck.
          </note>
          <note n="eb132540">
            Sverige ska vara en drivande kraft i arbetet för global rättvisa.
          </note>
          <note n="35c6f382">
            Utvecklingen blir inte hållbar förrän alla länder och människor
            får del av den. Trots att världens samlade välstånd växer fortsätter
            klyftan att vidgas mellan rika och fattiga. Demokrati, välstånd
            och mänskliga rättigheter måste komma alla till del. Med ökade
            möjligheter följer också ökat ansvar. Världens regeringar har
            åtagit sig att halvera fattigdomen till år
          </note>
          <note n="797bc806">
            2015.
          </note>
          <note n="a33bb86b">
            Den svenska politiken för global utveckling stärks. Biståndet
            närmar sig enprocentsmålet. Arbetet för att lätta fattiga länders
            skuldbörda fortsätter.
          </note>
          <note n="3c65421d">
            Kraftigt stöd ges till FN:s nya globala aids- och hälsofond.
          </note>
          <note n="fd93747b">
            En fri och öppen handel med överenskomna spelregler är det mest
            kraftfulla instrumentet för att åstadkomma utveckling och sprida
            ekonomiska framsteg.
          </note>
          <note n="a22b693f">
            Sverige verkar för att Världshandelsorganisationen i november
            ska kunna inleda förhandlingar där utvecklingsländernas behov
            står i centrum.
          </note>
          <note n="cbdb6745">
            Arbetet med en svensk globaliseringsstrategi fullföljs. Demokratiska
            motvikter behövs. Åtgärder för att skapa ett robust internationellt
            finansiellt system ska övervägas, gärna i EU och i annan internationell
            samverkan.
          </note>
          <note n="19c1553f">
            Regeringen ska i alla internationella forum tillsammans med progressiva
            krafter aktivt driva utvecklingen mot ökad internationell rättvisa.
          </note>
          <note n="6c8aa30a">
            FN:s roll och uppgifter växer. I en tid av kraftig internationalisering
            och ökad rörlighet ökar behovet av en gemensam värdegrund. FN
            och dess säkerhetsråd har det övergripande ansvaret för att säkra
            internationell fred och mänskliga rättigheter. Sverige ska på
            alla sätt bidra till att FN respekteras av alla länder, fungerar
            effektivt och får tillräckligt med resurser.
          </note>
          <note n="429dddff">
            Det svenska EU-ordförandeskapet blev en framgång och en källa
            till ökade kunskaper i Sverige om det europeiska samarbetet. En
            bred folklig debatt om det framtida samarbetet i unionen ska främjas.
            Med besluten från bl.a. EU-toppmötet som grund vill regeringen
            bidra till ekonomiska reformer och full sysselsättning i Europa.
            Det är i Sveriges intresse att införandet av eurons sedlar och
            mynt blir en framgång.
          </note>
          <note n="1d650ce2">
            EU-samarbetet på det rättsliga området intensifieras.
          </note>
          <note n="7ed268cb">
            Sverige ska i europeisk samverkan ha en generös och human flyktingpolitik.
          </note>
          <note n="dbd20075">
            Med EU:s utvidgning och Rysslands integrering i det europeiska
            samarbetet tar vi vår historiska chans att slutligen sätta stopp
            för Europas uppdelning i öst och väst. Regeringen verkar för att
            utvidgningen genomförs enligt de mål om tidtabell som lades fast
            vid EU-toppmötet i Göteborg. Handel, bistånd och krishantering
            ska vara viktiga delar när EU:s gemensamma utrikes- och säkerhetspolitik
            utvecklas.
          </note>
          <note n="d854f9cd">
            Samhörigheten i närområdet, i Norden och i Östersjöregionen ska
            stärkas. Som ordförande i Barentsrådet 2001-2003 sätter Sverige
            fokus på utvecklingen i en väldig och rik region.
          </note>
          <note n="7df87830">
            Sveriges säkerhetspolitiska linje, militär alliansfrihet med
            möjlighet till neutralitet vid konflikter i vårt närområde, har
            tjänat oss väl. Den senaste tidens händelser illustrerar på nytt
            att hoten mot vår säkerhet kan vara av många olika slag.
          </note>
          <note n="c8eff8b0">
            Regeringen eftersträvar en bred uppslutning kring
          </note>
          <note n="338ec3ce">
            Sveriges säkerhetspolitiska linje med den militära alliansfriheten
            som grund. De konstruktiva överläggningarna med riksdagspartiernas
            företrädare om formuleringen av denna linje fortsätter.
          </note>
          <note n="9a2a6b13">
            Totalförsvarets reformering fortgår. Totalförsvarsplikten moderniseras.
          </note>
          <note n="be59bff9">
            Fru talman! Ärade ledamöter! I år fyller den allmänna och lika
            rösträtten 80 år.
          </note>
          <note n="0e0bf460">
            En människa, en röst - sådan är demokratins grundtanke. Den vilar
            på principen om alla människors lika värde, varje människas okränkbarhet.
            Det är vår tids största och vackraste idé.
          </note>
          <note n="226831e7">
            Med terrordåden i USA skärps återigen insikten:
          </note>
          <note n="63319ea1">
            Demokratin kan aldrig tas för given. Den måste alltid vinnas
            på nytt.
          </note>
          <note n="810056b8">
            Regeringen fortsätter arbetet med kunskapsspridning, forskning
            och åminnelse av Förintelsen som en väg att stärka demokratin
            och människovärdet. Minnet av Förintelsen innebär inte bara en
            möjlighet att lära av historiens mörka sidor. Historien bär också
            på de goda förebilder som vi behöver i dagens arbete för att stärka
            demokratin.
          </note>
          <note n="196b2452">
            En sådan förebild, som för alltid förtjänar att bli ihågkommen
            för sina outtröttliga insatser för människovärdet, är Raoul Wallenberg.
            Regeringen kommer att tillkalla en utredning för att granska utrikesledningens
            agerande i fallet Raoul Wallenberg.
          </note>
          <note n="56cc4a07">
            En ny myndighet - Forum för levande historia -
          </note>
          <note n="4007d3b1">
            inrättas 2003 i Helsingfors för frågor som rör demokrati, tolerans
            och mänskliga rättigheter med utgångspunkt i Förintelsen. Den
            nya myndigheten ska ha sitt säte i Helsingfors men verka i hela
            landet.
          </note>
          <note n="c17eb8d1">
            Den årliga regeringskonferensen Helsingforss Internationella
            Forum hölls i januari 2001 på temat
          </note>
          <note n="9c5f1963">
            "Kamp mot intolerans". Den var en internationell kraftsansträngning
            för att öka beredskapen att bekämpa antidemokratiska krafter och
            intolerans i alla dess uttryck. Med ytterligare en internationell
            konferens under första halvåret 2002 fortsätter regeringen kraftsamlingen
            för att motverka etniska konflikter och förhindra folkmord i framtiden.
          </note>
          <note n="34232319">
            Fru talman! Alla människors lika värde har slagits fast i internationella
            konventioner och nationella lagar världen över. Men den viktigaste
            pusselbiten kan aldrig lagstiftas fram.
          </note>
          <note n="f017f942">
            Det är vi själva som utgör demokratin. Det är i mötet mellan
            människa och människa som demokratins styrka avgörs. Demokratin
            ger aldrig bara rättigheter. Den innebär också skyldigheter. Den
            kräver av var och en av oss att vi aldrig väljer likgiltigheten
            eller glömskan. Den kräver att vi var och en tar aktiv ställning.
          </note>
          <note n="4d11303f">
            3 § Ceremonin avslutades kl. 14.57.
          </note>
          <note n="551bf5c5"/>
          <note n="34c44306">
            Bilaga
          </note>
          <note n="a41e9d57">
            Program för öppnandet av riksmötet 2001/02
          </note>
          <note n="c1dab76d">
            tisdagen den 18 september 2001 kl. 14.00
          </note>
          <note n="eecd73bc">
            Musik under samlingen
          </note>
          <note n="ac1afa38">
            Fanfar av Ingvar Lidholm
          </note>
          <note n="abf4c37f">
            Kungssången
          </note>
          <note n="6db1127a">
            Folkvisa från Raukasjö
          </note>
          <note n="3cbb2d68">
            Vals i Mejram av Bo Nilsson
          </note>
          <note n="9a888377">
            Tyst minut för offren för terrordåden i USA
          </note>
          <note n="639e15fa">
            Talmannen
          </note>
          <note n="834f242a">
            Hans Majestät Konungen öppnar riksmötet
          </note>
          <note n="bf563b9e">
            Fanfar av Anders Högstedt
          </note>
          <note n="58633234">
            Monicas vals av Bill Evans
          </note>
          <note n="2133a8de">
            Statsministern avger regeringsförklaring
          </note>
          <note n="ce7fd2a0">
            Innan kärleken kom av Anders Hillborg
          </note>
          <note n="1f5c2ed7">
            Nationalsången
          </note>
          <note n="6c681835">
            Grande Marche av Charles Voss
          </note>
          <note n="53e34cd0">
            ----------------------------------------------------
          </note>
          <note n="de54a993">
            Medverkande
          </note>
          <note n="8cf1c973">
            Riksplan:
          </note>
          <note n="813749ed">
            Arméns musikkår konserterar
          </note>
          <note n="649e97d2">
            Trapphallen:
          </note>
          <note n="02c9e827">
            Kör från Hagaskolans musikklasser, Norrköping
          </note>
          <note n="5c279c1c">
            Dirigenter: Ann Törnqvist, Gunnar Josephson och Bengt Gårsjö.
            Piano: Henrik
          </note>
          <note n="77dde193">
            Bergion
          </note>
          <note n="58a08d84">
            Folkmusikgruppen Med Krus: Rune Persson, Isabell Svärdmalm, Helen
            Eriksson och
          </note>
          <note n="e155dd96">
            Christer Samuelsson
          </note>
          <note n="2de2ac21">
            Folkdanslaget Kedjan paraderar med Sveriges landskapsfanor
          </note>
          <note n="353626d1">
            Plenisalen:
          </note>
          <note n="7b381121">
            Musiker ur Helsingforss läns Blåsarsymfoniker
          </note>
          <note n="d462bf11">
            Trio T.G.T.T:
          </note>
          <note n="355ca89a">
            Jeanette Köhn, sopran, Mats Bergström, gitarr och Teddy Walter,
            kontrabas
          </note>
          <note n="93f85061">
            Fanfarblåsare
          </note>
        </div>
      </body>
    </text>
  </TEI>
</teiCorpus>
