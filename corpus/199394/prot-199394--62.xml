<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 1993</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 1993</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199394--62</head>
          <docDate when="1993">1993</docDate>
        </div>
      </front>
      <body>
        <div>
          <note n="a39fa616">
            1 § Justering av protokoll
          </note>
          <note n="ce36a00f">
            Justerades protokollet för den 11 februari.
          </note>
          <note n="78ac6e31">
            2 § Svar på interpellation 1993/94:81 om ökande segregation i
            skolorna
          </note>
          <note type="speaker" n="c74562f5">
            Anf. 1 Statsrådet BEATRICE ASK (m):
          </note>
          <u who="unknown" xml:id="i-4112c879a1420a8f-0" n="58bf471d">
            <seg n="265d01a0">
              Fru talman! Johan Lönnroth har i en interpellation frågat mig
              vilka initiativ jag avser att ta för att motverka ökande segregation
              i Göteborgs och andra kommuners skolor.
            </seg>
            <seg n="9d564ffa">
              Jag har i mitt svar utgått ifrån att det frågan egentligen behandlar
              är skolkostnaderna i vid mening, det nya bidragssystemet och dess
              effekter för elever med svårigheter.
            </seg>
            <seg n="fcc69e57">
              Skolverket har i sin fördjupade anslagsframställning för 1994/95--1996/97
              redovisat utvecklingen vad gäller kostnaderna för skolverksamheten.
              De kommunala resurser som avsätts till utbildning motsvarar i
              genomsnitt en tredjedel av de totala kostnaderna för kommunernas
              verksamhet. Drygt 70 % av kostnaderna gäller grundskolan. Mellan
              1980 och
            </seg>
            <seg n="2e95b635">
              1991 ökade kostnaderna per elev i grundskolan med 25 %.
            </seg>
            <seg n="bed8294d">
              Från andra halvåret 1992 kan man konstatera att kommunernas verksamhetskostnader
              generellt minskat. De största neddragningarna sker inom gatuförvaltning,
              fritid och kultur. Men också skolkostnaderna minskar, samtidigt
              som antalet barn i förskole- och grundskoleåldrarna ökar.
            </seg>
            <seg n="f7ab3b35">
              Variationerna mellan olika kommuner är stora och beror i första
              hand på strukturella faktorer.
            </seg>
            <seg n="b1d43596">
              Det säger sig självt att ekonomins nedgång innebär svårigheter
              i alla verksamheter. Däremot redovisar
            </seg>
            <seg n="33aed7a9">
              Skolverket, som granskat resursfördelningen till skolorna, inga
              större negativa effekter av det nya statsbidragssystemet vad gäller
              stödet till elever med särskilda behov. Det finns enligt Skolverket
              inte något som tyder på att det hittills har inträtt någon märkbar
              förändring av skolhuvudmännens möjligheter att ge elever med påtagliga
              svårigheter erforderligt stöd. Däremot finns det en risk för att
              elever med mindre synliga behov får försämrade möjligheter.
            </seg>
            <seg n="574fa9be">
              Det är viktigt att uppmärksamma de slutsatser som hittills kunnat
              dras. Den förändrade ansvarsfördelningen inom skolan och ekonomins
              nedgång har inneburit stora förändringar och även påfrestningar
              på kommunernas styrnings- och ledningsfunktioner. Likväl anser
              jag att principen att kommunerna får ta det fulla ansvaret för
              resursfördelning, organisation m.m. medan staten anger de övergripande
              målen är riktig. Det är lokalt, nära verksamheten och i kontakt
              med dem som direkt berörs av besluten det bästa underlaget för
              nödvändiga prioriteringar finns.
            </seg>
            <seg n="b4424e18">
              Det är också viktigt att övergången till det nya styrsystemet
              får ta sin tid och att kommunerna får arbeta vidare med de nya
              förutsättningarna inom de ramar skollag, skolförordningar och
              läroplan anger innan vi drar långtgående slutsatser om effekterna
              av det decentraliserade ansvaret. Kravet på likvärdig utbildning
              för alla elever gäller, liksom rätten till stöd för elever som
              behöver det, och jag utgår från att kommunerna uppfattat detta.
            </seg>
            <seg n="a0634105">
              Skolverket ansvarar för tillsynen av skolverksamheten, och myndigheten
              avser bl.a. att under den närmaste treårsperioden analysera kommunernas
              resursfördelningssystem. Några särskilda initiativ för att utvärdera
              effekterna av det nya statsbidragssystemet m.m. behövs därför
              inte.
            </seg>
            <seg n="c50ff239">
              Arbetet är redan i gång.
            </seg>
          </u>
          <note type="speaker" n="5828ced1">
            Anf. 2 JOHAN LÖNNROTH (v):
          </note>
          <u who="johan_lonnroth_1ef0b1" xml:id="i-ee87d9a22d039097-0" n="b0bea2ca">
            <seg n="c311cae4">
              Fru talman! I den allmänpolitiska debatten för en vecka sedan
              sade skolministern att det inte fanns tillräckligt underlag för
              att kunna bedöma effekten av hennes egen skolpolitik, bl.a. vad
              gäller beslutet att garantera privatskolorna 85 % av kommunernas
              skolkostnad.
            </seg>
            <seg n="cc60f563">
              Det var förvånande att skolministern kunde säga detta efter besöket
              i Göteborg i januari. Beatrice
            </seg>
            <seg n="977ac8f7">
              Ask träffade då bl.a. Agneta Granberg, partikamrat till henne
              i Göteborg, och ansvarig för stadsdelsnämnderna. Jag undrar om
              inte skolmininstern då tog till sig den undersökning som har godkänts
              enhälligt av Göteborgs fullmäktige och som säger att när elever
              går över från en kommunal skola till en privatskola ökar kommunens
              kostnad med mellan 4 000 kr och 7 000
            </seg>
            <seg n="2f890bb5">
              kr per elev.
            </seg>
            <seg n="bd472db3">
              Efter skolministerns besök har också stadskansliet i Göteborg
              undersökt läget generellt vad gäller grundskolans undervisningsresurser.
              Kostnaderna för den reguljära undervisningen inklusive stöd har
              räknat per elev reducerats med 16 % mellan
            </seg>
            <seg n="8f0ca738">
              1989/90 och 1993/94. Kostnaderna för svenska 2 har minskat med
              12 % och för hemspråk med 47 %.
            </seg>
            <seg n="9d6c37ce">
              Det kommunövergripande stödet för barn med särskilda behov har
              minskat med ca 10 %.
            </seg>
            <seg n="9d9ccf34">
              Minskningen av resurser är störst och ligger på mellan 25 % och
              30 % i de stadsdelar som har hög andel invandrare och sociala
              problem.
            </seg>
            <seg n="b22bcb5d">
              Segregeringen ökar således starkt och de verkligt dramatiska
              försämringarna kommer först nu och nästa läsår.
            </seg>
            <seg n="cb7cd9b1">
              Efter skolministerns besök har också alla elever i stadsdelen
              Biskopsgården skolstrejkat en dag för att protestera mot beslutet
              att lägga ned
            </seg>
            <seg n="2cb1e219">
              Svartedalsskolan. Uppslutningen var total. Jag vill påminna skolministern
              om vad det här handlar om.
            </seg>
            <seg n="14856511">
              Man vill alltså lägga ned en skola med drygt 300
            </seg>
            <seg n="12e68fb2">
              elever, där mer än hälften av eleverna på högstadiet är invandrare.
              De skall flyttas till två andra större skolor i stadsdelen med
              58 % respektive 57 %
            </seg>
            <seg n="d4b95e44">
              invandrarbarn på högstadiet.
            </seg>
            <seg n="72216b19">
              Jag talade i dag på förmiddagen med en av lärarna på Svartedalsskolan.
              Hon berättade att eleverna på skolan just har fått fylla i önskemål
              om vilken skola de vill gå i till hösten. Nästan alla elever vill
              stanna.
            </seg>
            <seg n="bc9edb1a">
              Men många säger att de kommer att flytta från stadsdelen om skolan
              läggs ned. Det är helt entydigt att det är de starkaste föräldrarna,
              alltså de med de högre inkomsterna, som har möjlighet att flytta
              och som kommer att flytta. Jag vill fråga skolministern: Har inte
              skolministern något som helst ansvar för nedläggningen av Svartedalsskolan
              och det som nu håller på att hända i stadsdelen
            </seg>
            <seg n="b50b973b">
              Biskopsgården i Göteborg?
            </seg>
            <seg n="0c32e9cc">
              Beatrice Ask säger också i svaret till mig att ingenting tyder
              på att det inträtt någon märkbar förändring av skolhuvudmännens
              möjligheter att ge elever med påtagliga svårigheter erforderligt
              stöd. Man kan uppfatta detta som en ren oförskämdhet mot hennes
              egna partikamrater:
            </seg>
            <seg n="34165828">
              Johnny Magnusson, kommunstyrelsens ordförande, och Agneta Granberg,
              alltså de politiker som styr i Göteborg. Menar Beatrice Ask att
              de här moderata kollegerna till henne skulle kunna ge barnen med
              särskilda behov betydligt mer stöd, men att de inte gör det på
              grund av inkompetens eller rent av ren dumhet?
            </seg>
            <seg n="0488fbaf">
              Det är lokalt nära verksamheten och i kontakt med dem som direkt
              berörs av besluten som det bästa underlaget för prioriteringar
              finns, sade skolministern. I den allmänpolitiska debatten angrep
              hon också stadsdelsnämnderna i Göteborg.
            </seg>
            <seg n="9abf2fa6">
              Det här fick jag inte riktigt att gå ihop. Innebär detta att
              hon erkänner att hennes egna borgerliga kolleger i stadsdelsnämnden
              i Biskopsgården inte har kontakt med dem som närmast berörs av
              de beslut man fattar? Inkompetensförklarar hon därmed också sina
              egna partikamrater, den borgerliga majoriteten i stadsdelsnämnden
              i
            </seg>
            <seg n="b4d37cb9">
              Biskopsgården?
            </seg>
            <seg n="5be693d6">
              Jag frågade inte efter utvärderingarna av segregeringen. Jag
              frågade efter konkreta initiativ för att motverka segregationen.
              Och jag vill till sist ställa ett par frågor till: Har skolministern
              i den regering som talat om att skapa Europas bästa skola inget
              som helst ansvar för det som nu håller på att hända i den svenska
              grundskolan? Tänker inte skolministern ta några som helst konkreta
              initiativ?
            </seg>
          </u>
          <note type="speaker" n="23c3d1a3">
            Anf. 3 CHRISTER LINDBLOM (fp):
          </note>
          <u who="christer_lindblom_76d422" xml:id="i-f9179a968f1bfa03-0" n="8ec4b77a">
            <seg n="7d225a57">
              Fru talman! Låt mig börja med att kommentera begreppet segregering,
              som jag tycker används på ett mycket vårdslöst sätt i den politiska
              propagandan från vänstern och socialdemokraterna.
            </seg>
            <seg n="54f07c3e">
              Det finns runt omkring i världen segregerade getton och slum,
              men det har vi faktiskt inte i
            </seg>
            <seg n="1c9aefb8">
              Sverige. Ur Johan Lönnroths synvinkel är det förstås naturligt
              att i politiskt syfte använda ett så laddat uttryck som just segregering.
              Men jag tycker att det finns skäl att vända sig emot ett missbruk
              av detta.
            </seg>
            <seg n="03f9a973">
              En sak är att försöka göra politiska vinster, en annan är att
              ta ansvar för vilka signaler man sänder till elever, föräldrar,
              lärare och andra i främst de storstadsområden som genom tidigare
              bostadspolitiska beslut och samhällsplanering fått en social struktur
              som inte avspeglar ett genomsnitt av det svenska samhället.
            </seg>
            <seg n="06115eb7">
              Jag vill kommentera en del av de frågeställningar
            </seg>
            <seg n="6db9041b">
              Johan Lönnroth tar upp i sin interpellation. Även om detta explicit
              handlar om Göteborg kan man ändå ta upp en del generella saker.
            </seg>
            <seg n="11c46722">
              Det är alldeles självklart att varken jag eller mitt parti vill
              medverka till en medveten segregering av den svenska skolan. Det
              är naturligtvis inte fallet om begreppet definieras på ett trovärdigt
              sätt.
            </seg>
            <seg n="227451f8">
              Även om ett område är socialt eller etniskt snedfördelat tycker
              inte jag om att använda termer som segregerat område eller segregerad
              skola, eftersom det ligger en stark värdeladdning i detta.
            </seg>
            <seg n="9a09869c">
              Det för, som jag sade tidigare, tankarna till getto och annat.
              Många som bor i sådana områden, och trivs bra med det, känner
              sig naturligtvis sårade av ett vårdslöst hanterande av sådana
              uttryck.
            </seg>
            <seg n="28d5cc24">
              Vänsterpartiet har aldrig accepterat statens nuvarande resurstilldelningssystem
              till kommunerna och förordar ständigt en återgång till sektorsbidrag
              till skolan med argumentet att det nuvarande systemet skapar nedrustning
              och misär.
            </seg>
            <seg n="83fe28b6">
              Det finns säkert snedfördelningseffekter i det kommunala utjämningsbidraget.
              Men det är inte alldeles enkelt att särskilja vad som är systemeffekter
              och vad som orsakas av den allmänna ekonomiska krisen. Medel till
              skolan kommer dels fråns staten, dels från kommunen. De kommunala
              prioriteringarna tänker jag självklart inte sätta mig till doms
              över från den här talarstolen, även om jag liksom andra naturligtvis
              ser förbryllande exempel från en del kommuner.
            </seg>
            <seg n="f9b4f662">
              Men jag ser också många exempel på hur man faktiskt prioriterar
              skolan i ett trängt ekonomiskt läge.
            </seg>
            <seg n="02a8e37f">
              Fyrkantiga skolpengssystem som inte tar hänsyn till skolors olika
              förutsättningar eller elever med särskilda behov kan jag inte
              på något sätt försvara.
            </seg>
            <seg n="9b75ffbf">
              Kapitationssystem med ett grundbelopp och därtill förstärkningsresurser
              efter behov kan däremot vara en alldeles utmärkt ersättningsprincip.
            </seg>
            <seg n="7a59b2a4">
              Finns det då ett direkt och enkelt samband mellan ekonomiska
              resurser och den enskilda skolans kvalitet eller effektivitet?
              Det är naturligtvis inte så enkelt.
            </seg>
            <seg n="95c6e9bc">
              Det ligger en stor fara i, menar jag, att skylla alla eventuella
              bekymmer i dagens skola på medelsbrist och besparingar. Vi behöver
              en levande debatt om organisation, pedagogisk förnyelse och kompetensutveckling,
              om professionalism, förhållningssätt och målsättning inom skolan.
              En ensidig fixering vid pengar och nedskärningar skymmer den debatten.
              Utan att på något sätt förringa problemen med nedskurna resurser
              vill jag ändå tro att knappheten faktiskt kan vara uppfinningarnas
              och nytänkandets moder även i skolan.
            </seg>
            <seg n="97fe197c">
              Det finns ingen entydig bild av att den enskilda skolans kvalitet
              skulle ha ett direkt samband med dess lokalisering. Skolans kvalitet
              bestäms av flera andra faktorer. Jag vill ta upp några synpunkter
              som Lennart Grossin på pedagogiska institutionen vid Stockholms
              universitet presenterade för ett par år sedan i en sammanfattning
              av forskning baserad på studier av vad som utmärker framgångsrika
              skolor utifrån pedagogiska och sociala aspekter.
            </seg>
            <seg n="83c5c60d">
              Det finns, säger han, undersökningar som har konstaterat större
              effekter av skoltillhörigheten än av elevernas etniska eller sociala
              bakgrund och tidigare kunskaper. En bra skola kan lyfta elever
              med sämre grundförutsättningar, medan en ineffektiv skola kan
              sabotera elever med goda förutsättningar.
            </seg>
            <seg n="d520fb36">
              Man kan mäta skoleffekter på såväl baskunskaper som på trivsel,
              självkänsla och kreativitet.
            </seg>
            <seg n="b0b11d5a">
              Exempel på egenskaper och handlingsmönster i den goda, effektiva
              skolan uppger han vara att man prioriterar skolans kunskapsmål.
              Man har höga förväntningar på eleverna utifrån lärandets glädje,
              uppmuntran och belöning, återkommande utvärdering, ett tydligt
              och demokratiskt ledarskap, ordning och reda utan förtryck, respekt
              och ömsesidigt förtroende mellan lärare och elever, en engagerad
              och interaktiv pedagogik och en växling mellan klassundervisning
              och individualisering. Det finns alltså en hel rad karakteristika
              som är väl värda att ta vara på.
            </seg>
            <seg n="328c9759">
              Vad jag vill peka på är att debatten om ekonomiska besparingar
              som enda faktor för bristande likvärdighet i den svenska skolan
              är alltför ensidig.
            </seg>
            <seg n="06cb8e11">
              Det finns andra mycket viktiga faktorer som inte specifikt är
              beroende av ekonomiska resurser. De skall mera ses som ett tänkande,
              ett förhållningssätt som har med lärandets glädje och kultur att
              göra.
            </seg>
            <seg n="abf2a195">
              Mycken god undervisning och mycket lärande kan ske under betydligt
              hårdare ekonomiska villkor än dem som den svenska skolan lever
              under i dag.
            </seg>
            <seg n="153a4b8c">
              Jag har tidigare nämnt vikten av ett tydligt pedagogiskt ledarskap
              och ett pedagogiskt nytänkande. Vi som nation satsar kanske mer
              än något annat land på skolan. Det är viktigt att ha med detta
              i debatten. Därmed inte sagt att jag skulle bagatellisera verkningarna
              av tuffa lokala besparingar. Om det vore så, att den ekonomiska
              faktorn var den enda, skulle man i väldigt många länder ha en
              fullständigt undermålig undervisning, men det har man faktiskt
              inte.
            </seg>
          </u>
          <note type="speaker" n="8ad455aa">
            Anf. 4 BJÖRN SAMUELSON (v):
          </note>
          <u who="bjorn_samuelson_69112d" xml:id="i-1d24739d48220816-0" n="2b6eeeed">
            <seg n="a5c2dbe6">
              Fru talman! Som utbildningspolitiker måste man alltid ha klart
              för sig att alla missförhållanden i skolan eller saker som man
              skulle vilja ställa till rätta inte enbart beror på skolans egen
              verksamhet, utan de är beroende av andra samhälleliga faktorer
              såsom arbetslöshet och annat.
            </seg>
            <seg n="37dfa9f2">
              Det är klart att vi från Vänsterpartiet lägger fram förslag som
              handlar om skolans arbete och dess förutsättningar att utveckla
              det pedagogiska och organisatoriska arbetet. Detta vill jag säga
              med anledning av det senaste anförandet. När vi från
            </seg>
            <seg n="b71cb662">
              Vänsterpartiet lägger fram förslag till riksdagen om att öppna
              skolan och dess verksamhet mot samhället i övrigt är ju de andra
              partierna, inklusive
            </seg>
            <seg n="d170e00d">
              Folkpartiet, beredda att avslå dem.
            </seg>
            <seg n="a92d1393">
              När jag har läst statsrådet Asks svar på Johan
            </seg>
            <seg n="54e4c964">
              Lönnroths interpellation har jag funderat över vilket perspektiv
              jag skall lägga på svaret och hur jag skall förstå det. Svaret
              är ju i stort sett intetsägande. Dessutom är det, om det nu är
              möjligt, motsägelsefullt. Det bortser från vissa faktorer av vilka
              jag vill ta upp ett par tre stycken.
            </seg>
            <seg n="6cc9e4e3">
              Statsrådet säger att mellan 1980 och 1991 ökade kostnaden per
              elev i grundskolan med ca 25 %.
            </seg>
            <seg n="5cdc09bb">
              Samtidigt minskade ju den statliga andelen av den totala skolkostnaden.
              Det innebär att det inte enbart är den borgerliga regeringen som
              är skyldig till de förhållanden som nu råder. Detta vill jag ha
              sagt. Också den tidigare socialdemokratiska regeringens företrädare
              bör ha detta i minnet när de deltar i en debatt av det här slaget.
            </seg>
            <seg n="4004f048">
              Vidare säger statsrådet att det är lokalt, nära verksamheten
              och i kontakt med dem som direkt berörs av besluten som det bästa
              underlaget för nödvändiga prioriteringar finns. Hur stämmer det
              med det förhållandet att man nu föreslår en neddragning av hemspråksundervisningen
              i skolan med 120 miljoner kronor -- 120 miljoner kronor av de
              318 miljoner kronor som återstår av anslaget till hemspråksundervisning,
              om man räknar bort studiehandledning och anslaget till nordiska
              språk?
            </seg>
            <seg n="07343862">
              Hur stämmer ett sådant uttalande med förhållandet att regeringen
              hårdnackat står fast vid att anslaget till privatskolor minsann
              skall vara 85 % av den genomsnittliga elevkostnaden?
            </seg>
            <seg n="b1672eb8">
              Om jag vore elev i grundskolan eller i gymnasieskolan, skulle
              jag ställa mig väldigt frågande till det svar som Johan Lönnroth
              har fått.
            </seg>
            <seg n="2e7a3b57">
              Statsrådet tar ju inte till sig tidigare rapporter och den opinion
              som har funnits från 1985 och framöver från lärarfack, elevorganisationer
              osv. Hon kan inte se att det finns en utveckling som är oroande
              och som kan betecknas som en ökande segregering inom skolan. Detta
              är väldigt märkligt. Ett partis företrädares förmåga att kunna
              se orättvisor och dåliga förhållanden i skolan beror tydligen
              på om de befinner sig i opposition eller inte. Så får det inte
              vara. Det betyder att deras förmåga till kritisk analys står i
              direkt proportion till väljarunderlaget.
            </seg>
            <seg n="00286ff2">
              Det vore skrämmande om fördumningen ökar med antalet fler röster
              som man får.
            </seg>
            <seg n="438fa7d3">
              Det finns en social segregation. Det finns skolor som snart inte
              har en svenskfödd elev. Detta är segregation. Vi borde ta in varje
              detaljinformation om att det finns tydliga tendenser till segregation
              och slå larm och agera utifrån detta, om vi har ett nationellt
              ansvar för skolan och om vi verkligen i sann västerländsk humanistisk
              anda och med substantiell kristen etik vill ha en likvärdig skola.
            </seg>
            <seg n="1af0161e">
              I en frågedebatt då jag tog upp frågan om avgifter i skolan och
              pekade på dessas segregerande funktion sade statsrådet att hon
              var beredd att bevaka och följa upp frågan. Därför är detta interpellationssvar
              något förvånande. Jag tycker att en väg vore att snabbt tillsätta
              en parlamentarisk delegation som finge i uppgift att se om det
              finns tendenser till eller klara tecken på en ökande segregering
              inom skolan och att snabbt lägga fram förslag om åtgärder som
              skulle motverka denna utveckling. Jag vill då fråga statsrådet
              om också regeringen skulle kunna känna sympati för en snabb och
              konkret åtgärd.
            </seg>
          </u>
          <note type="speaker" n="20599bc1">
            Anf. 5 MARIANNE CARLSTRÖM (s):
          </note>
          <u who="marianne_carlstrom_e74ba3" xml:id="i-72f22fcc746f209c-0" n="2231a8b2">
            <seg n="99b64a1f">
              Fru talman! På 50-talet när jag växte upp och gick i skola på
              Hisingen i Göteborg fanns det många barn. Vi gick i enhetsskola.
              Hisingen var ett försöksområde, en föregångare till den demokratiska
              skolan, grundskolan, en skola för alla. Vi kände att vår utbildning
              var bra och att den var likvärdig.
            </seg>
            <seg n="361ca788">
              I dag är verkligheten i Biskopsgården en annan.
            </seg>
            <seg n="258b58dc">
              Segregationen ökar. Det visar bl.a.
            </seg>
            <seg n="6923daf0">
              Lärarförbundets utredning. Ändå tar den inte upp alla segregationsfaktorer.
            </seg>
            <seg n="b0853885">
              Det är många faktorer när det gäller Biskopsgården som spelar
              roll när man skall mäta segregationen.
            </seg>
            <seg n="cb9d4a69">
              Man har en högre arbetslöshet och ett högre socialbidragstagande.
              Man har en bl.a. låg utbildningsnivå, dålig studiemotivation och
              läs- och skrivsvårigheter. Men detta är inga oöverstigliga problem.
              De går att lösa, om man får ett nytt resursfördelningssystem,
              både kommunalt och rikspolitiskt. Det skall dessutom vara ett
              system som tar hänsyn till behoven.
            </seg>
            <seg n="91100217">
              Beatrice Ask angrep mig och den socialdemokratiska Göteborgsbänkens
              skolmotion angående skolpeng i förra veckans allmänpolitiska debatt.
              Hon sade att det inte finns några belägg för att segregationen
              har ökat, att skolan är en kommunal fråga och att Göteborgs problem
              beror på statsdelsnämnderna. Moderaterna var emot den reformen.
              Men hur är det egentligen?
            </seg>
            <seg n="5802a056">
              I 1991 års valrörelse sade moderaterna att det är framtidstro
              och optimism som skall breda ut sig i storstäderna, inte armod
              och stagnation. Man riktade in sig på storstädernas ekonomiska
              problem och sade att storstäderna saknade kompetent ledarskap.
              Storstäderna hade utsatts för en negativ särbehandling av den
              socialdemokratiska regeringen och den socialistiska majoriteten
              i riskdagen. I stället utlovade man en konsekvent politik som
              skulle ta hänsyn till storstädernas speciella förutsättningar.
              Moderaterna har insett att storstadsregionerna är Sveriges ekonomiska
              motorer. Det går inte att strypa storstäderna och tro att utvecklingen
              och tillväxten därmed flyttas till andra delar av Sverige. Därför
              måste en kommande borgerlig regering ta bort alla hämskor på storstäderna.
            </seg>
            <seg n="4b1bc393">
              Detta var det budskap som skulle locka väljarna att lägga sina
              röster på det moderata alternativet.
            </seg>
            <seg n="ff18822c">
              Dessutom utlovade man skattesänkningar. Då var storstädernas
              problem en rikspolitisk angelägenhet, men nu är det plötsligt
              en kommunal fråga. Saken är emellertid den att detta hör ihop.
            </seg>
            <seg n="d9559a89">
              Statliga åtgärder, regeringens beslut och förmåga att fatta beslut
              drabbar kommunerna så, att nedskärningar blir nödvändiga. Det
              är många försämringar som har drabbat Göteborg. Det är försämringar
              från den socialdemokratiska regeringens tid och också väldigt
              mycket försämringar från den här regeringens tid. Detta måste
              rättas till, och det kan man göra genom ett kommunalt skatteutjämningssystem,
              ett nytt system som bl.a. innefattar de åtgärder och förslag till
              ändringar som finns i
            </seg>
            <seg n="5aa5689c">
              Strukturkostnadsutredningen.
            </seg>
            <seg n="0abd140c">
              Moderaterna i Göteborg var emot STN, dvs.
            </seg>
            <seg n="8c39274d">
              stadsdelsnämnder. Nu driver man frågan om en nedläggning. Man
              använder forskningsrapporter som belägg för sin kritik. Men sanningen
              är att enligt rapporterna har inte reformen lyckats vidga närdemokratin
              och medborgarinflytandet. Det är allvarligt i sig, men man har
              lyckats att spara på ett effektivt sätt. Missnöjet är dock störst
              i de resurssvaga områdena som vi bl.a. diskuterar här i dag. Forskarna
              kritiserar just resursfördelningen och efterlyser ett system där
              behoven beaktas.
            </seg>
            <seg n="bb2060c5">
              Orsaken till problemen är att man inte har tagit hänsyn till
              de olika faktorer som jag tidigare beskrev när man har fördelat
              resurserna.
            </seg>
            <seg n="813e0dea">
              Lösningen är därför inte att, som moderaterna vill, ta bort stadsdelsnämnder
              utan den är att ändra resursfördelningssystemet, precis som vi
              socialdemokrater vill.
            </seg>
            <seg n="dc8627cb">
              Överkompensationen till privatskolorna är ju det som snedvrider
              fördelningen, precis som Johan
            </seg>
            <seg n="4e58d411">
              Lönnroth beskrev här. Friskolorna borde i stället ha ett bidrag
              som står i förhållande till deras utbildningsåtagande. Vi socialdemokrater
              vill ha en likvärdig skola med samma villkor och möjligheter för
              alla elever, vare sig eleven har valt en privatskola eller en
              näraliggande kommunal skola.
            </seg>
          </u>
          <note type="speaker" n="569debc7">
            Anf. 6 EVA JOHANSSON (s):
          </note>
          <u who="eva_johansson_11e5fd" xml:id="i-076d15720888d11b-0" n="d232018c">
            <seg n="faa4993f">
              Fru talman! Jag tycker att det är angeläget att vi här i Sveriges
              riksdag, som i alla andra politiska församlingar, talar om verkligheten,
              och i det här fallet den verklighet som eleverna möter i skolan.
            </seg>
            <seg n="896e7e24">
              En del säger att det inte finns någon segregation, så det skulle
              vi inte behöva att tala om. Jag hävdar att det finns en segregation.
              Den är ett faktum för väldigt många elever.
            </seg>
            <seg n="b5e3790a">
              Beatrice Ask, och för den del också andra statsråd, brukar skylla
              bekymren på den tidigare socialdemokratiska regeringen. Man säger
              att det här är vårt fel. Jag tycker att det är en ofruktbar diskussion.
              Det har begåtts misstag under den här regeringen, under den förra
              regeringen och också under den förra borgerliga regeringen. Men
              det är inget argument för att fortsätta vidare med en politik
              som förstärker segregationen och bidrar till att skolan blir en
              del av det tudelade Sverige, som vi nu kan se fler och fler exempel
              på. Tvärtom borde det vara en angelägen uppgift för varje politiker
              som vill hävda att grundskolan för alla elever skall vara den
              likvärdiga skolan dit alla elever har rätt att komma och ställa
              krav på den allra bästa undervisningen. Det vore en angelägen
              uppgift för oss allihop att se till att det vidtas åtgärder som
              minskar segregationen, som gör att
            </seg>
            <seg n="c7960c89">
              Sverige återigen blir ett folk med samma förutsättningar och
              villkor i stället för ett folk som tvingas att leva i ett tudelat
              samhälle.
            </seg>
            <seg n="8d7aeebe">
              Det finns viktiga nationella mål för skolan fastslagna. Likvärdigheten
              är ett av de allra viktigaste. Skolan skall vara till för alla.
              Det får absolut inte gå förlorat i decentraliseringen. Det finns
              inte heller någonting i decentraliseringstanken som gör att vi
              måste släppa på kraven på likvärdighet. Det är vårt uppföljningsansvar.
              Vi har alltså en plikt att diskutera dessa frågor i riksdagen.
            </seg>
            <seg n="8ac2d5b5">
              Under de år som Beatrice Ask har varit skolminister har det varit
              märkbart svårt att få in henne i den här diskussionen och att
              få moderna uppgifter till underlag för en diskussion om situationen
              i skolan. Det som har kommit fram handlar framför allt om tiden
              före de mycket dramatiska förändringar som har skett under de
              allra senaste åren. Som Johan Lönnroth påpekade är det intressant
              att få veta vad som händer nästa år, för det räcker ju inte med
              det som har gjorts.
            </seg>
            <seg n="e3d2fdc9">
              Detta fångas alltså inte upp i redovisningarna.
            </seg>
            <seg n="12480d00">
              I dag finns många samverkande faktorer, faktorer som drar åt
              samma håll. Jag menar att de här drar åt fel håll, mot en större
              segregering. Det är fråga om mycket kraftiga besparingar -- skolministern
              har i sitt interpellationssvar erkänt att det är på det sättet
              -- som innebär större klasser, färre grupptimmar, färre speciallärarinsatser,
              mindre elevvård och en rad annat som naturligtvis påverkar de
              enskilda elevernas möjligheter att få en bra undervisning.
            </seg>
            <seg n="ab5b65ed">
              Det är också fråga om det resursfördelningssystem som nu används
              i allt fler kommuner, vilket brukar kallas för skolpeng -- en
              nära nog lika stor peng för alla elever. Ingen hänsyn tas till
              att barn är olika och har olika behov.
            </seg>
            <seg n="26a95510">
              Det är också av betydelse att denna riksdag har fattat beslut
              om principer för fördelning av statsbidrag och kommunala bidrag
              till fristående skolor, som spiller över på kommunernas resursfördelningssystem.
              Det är litet förvånande, tycker jag, när skolministern säger att
              det är lokalt, nära verksamheten och i kontakt med dem som direkt
              berörs av besluten som det bästa underlaget för nödvändiga prioriteringar
              finns. Är skolministern, med tanke på det svaret, beredd att nu
              föreslå den ändring som vi hela tiden har hävdat är nödvändig,
              så att kommunerna också får ansvaret för resurstilldelningen till
              de privata skolorna?
            </seg>
            <seg n="688b7575">
              Det är nu viktigt att använda alla till buds stående medel för
              att vända utvecklingen så att vi återigen drar åt rätt håll. För
              det krävs åtgärder i denna riksdag och åtgärder ute i kommunerna.
              Som underlag för detta har vi socialdemokrater föreslagit att
              man skyndsamt skall ta fram ett brett underlag för debatten, att
              Skolverket får i uppdrag att göra en utvärdering med hänsyn tagen
              till alla de organisatoriska förändringar samt resursfördelnings-
              och resurstilldelningsförändringar som kommunerna har utsatts
              för.
            </seg>
            <seg n="5d0afad2">
              Skolministern säger i sitt svar att det hittills inte har varit
              några större negativa effekter av det nya statsbidragssystemet.
              Hon säger också att förändringarna i kommunernas resursfördelning
              inte har medfört några påtagliga svårigheter för elever med stora
              handikapp men att elever med mindre synliga behov får försämrade
              möjligheter.
            </seg>
            <seg n="8b3f351d">
              Vilka negativa effekter har skolministern uppmärksammat? Vilka
              åtgärder vill hon vidta för att komma till rätta med dessa? Vilka
              åtgärder vill skolministern vidta för att också elever med mindre
              synliga behov skall skyddas mot försämringar?
            </seg>
          </u>
          <note type="speaker" n="7fbb03ce">
            Anf. 7 INGER LUNDBERG (s):
          </note>
          <u who="inger_lundberg_be7ed9" xml:id="i-b94fedcf3fff0239-0" n="9572cf92">
            <seg n="f48f1ec9">
              Fru talman! Christer Lindblom förde ett intressant resonemang
              om ledarskapet i skolan, vilket är viktigt. Men det är inte det
              som den här debatten handlar om. Den handlar om de systematiska
              förändringar som sker och om en fortgående segregation i skolan.
            </seg>
            <seg n="e37402b9">
              Christer Lindblom sade också att vi inte har segregation i Sverige.
              Det är riktigt, Christer
            </seg>
            <seg n="81f6f98a">
              Lindblom, att vi inte har slum eller getton. I ett internationellt
              perspektiv har den svenska samhällsplaneringen varit utomordentligt
              framgångsrik. Men det finns segregation och stora skillnader mellan
              bostadsområden. För att en nation skall kunna undvika segregation
              krävs mycket medvetna politiska insatser.
            </seg>
            <seg n="5b172150">
              Den borgerliga regeringen har avhänt oss bostadsförmedling, samhällsplaneringsinstrument,
              bostadsfinansieringsinstrument och andra instrument som kan motverka
              segregationen.
            </seg>
            <seg n="29cba259">
              Risken är uppenbar att vi får en ytterligare kraftig förstärkning
              av segregationen i vårt land.
            </seg>
            <seg n="bbddce7e">
              Ett av de allra viktigaste instrumenten för att motverka segregation
              är den likvärdiga skolan.
            </seg>
            <seg n="2b1a6e9f">
              Den är viktig därför att den gör att medborgare från alla samhällsgrupper
              kan välja att bo i olika bostadsområden. Skolan är ju så viktig
              för föräldrar och barn. Dessutom är den utomordentligt viktig
              för att barn med olika behov skall få en chans i livet till likvärdiga
              villkor. Därför spelar just en likvärdig skola en avgörande roll
              i kampen mot segregationen.
            </seg>
            <seg n="c31445c5">
              Vill vi ge alla barn samma chans i samhället måste skolan vara
              kompensatorisk. Därför måste de skolor som har de största behoven
              också få de största resurserna. Detta är avgörande för att alla
              ungdomar på lång sikt skall få en chans i arbetslivet.
            </seg>
            <seg n="57add180">
              Det är också av ett mycket stort demokratiskt värde att vi har
              skolor där barn från olika miljöer och barn med olika erfarenheter
              möts. För att motverka segregationen i skolan måste vi som föräldrar
              veta att närmaste skola är bra, och samhället måste medvetet kompensera
              de skolor som har större problem än andra. Nu sker en utarmning,
              speciellt av skolor i miljonprogramsområdet. Det beror dels på
              generella nedskärningar, dels på kommunala prioriteringar som
              innebär nedskärningar vilka drabbar de mest utsatta områdena hårdast.
              Detta är så allvarligt att det borde föranleda uppmärksamhet från
              skolministerns sida.
            </seg>
            <seg n="d48874c5">
              Vi börjar att få konkreta exempel, även om
            </seg>
            <seg n="09aa2aff">
              Skolverkets utvärderingar inte är klara. Från
            </seg>
            <seg n="fd290c9d">
              Göteborg kommer ett stort antal exempel. Även från Järfälla har
              exempel redovisats. Sollentuna har infört ett skolpengssystem,
              där 95 % av resurserna skall fördelas generellt. Från Malmö kommer
              rapporter om att andelen invandrarbarn i vissa skolor har fördubblats.
              Detta borde vara så alarmerande att det leder till tydliga och
              kraftfulla markeringar från skolministerns sida. Det går inte
              att sitta stilla och säga: Vi avvaktar Skolverkets utvärderingar.
            </seg>
            <seg n="481fef84">
              Det är bråttom, för när en segregationsspiral tar fart finns
              risken att den befästs. Jag måste allvarligt fråga: Ser inte skolministern
              några problem här?
            </seg>
            <seg n="407ec082">
              Är inte skolministern redan nu beredd att göra markeringar? Ser
              inte skolministern också att regeringen har ett delansvar i detta
              genom den signal som skolpengen till friskolorna har gett --
            </seg>
            <seg n="0b26fef3">
              även om den inte är den avgörande faktorn -- om att 85 % skall
              ges generellt och utan prövning och som ändå har påverkat åtminstone
              borgerliga politiker i kommunerna och lett till att synen på behovsfördelningen
              inte är densamma som tidigare?
            </seg>
            <seg n="3e58f82e">
              Det andra är den mycket tydliga markering av kundperspektivet
              som görs från regeringens sida.
            </seg>
            <seg n="1b02e5f1">
              Kundperspektivet vid val av skola överordnas kraven på likvärdighet.
              Skolministern säger i olika sammanhang att man, om en skola blir
              för dålig, får välja bort den. I stället borde hon säga: Vad skall
              vi göra för att alla skolor skall vara bra och för att föräldrarna
              tryggt skall kunna veta att barnet, om det går i närmaste skola,
              får en bra utbildning? Om vi inte kan garantera detta kommer det
              att innebära att de föräldrar som har en reell valfrihet väljer
              bort den närmaste skolan, även om de skulle vilja ha sina barn
              där. De väljer kanske bort skolan, och om de har resurser kanske
              de också väljer bort bostadsområdet. Därmed förstärks segregationen,
              och vi får ett tudelat samhälle.
            </seg>
          </u>
          <note type="speaker" n="23f65dd1">
            Anf. 8 Statsrådet BEATRICE ASK (m):
          </note>
          <u who="unknown" xml:id="i-4112c879a1420a8f-1" n="58bf471d">
            <seg n="6ede8d94">
              Fru talman! Låt mig börja med att säga att jag inte delar uppfattningen
              att vi låter något slags kundperspektiv överordnas ansvaret för
              att skapa en likvärdig utbildning i alla skolor i landet.
            </seg>
            <seg n="6be61985">
              Tvärtom markeras den likvärdiga skolan på ett mycket tydligt
              sätt i den läroplan som vi här i riksdagen har fattat beslut om.
            </seg>
            <seg n="4d24f028">
              Av läroplanen framgår, vilket ledamöterna skulle ha funnit om
              de hade haft vänligheten att läsa propositionen, att en likvärdig
              utbildning inte innebär att skolans resurser skall fördelas lika
              per elev. Jag tycker att det är en ganska självklar slutsats.
              Men det är att gå litet väl långt när man, som många ledamöter
              nu gör, säger att vi inte kan ge kommunerna ansvaret för fördelningen
              av deras resurser.
            </seg>
            <seg n="c5d5df16">
              Ansvaret för skolan när det gäller att genomföra och organisera
              verksamheten har kommunerna.
            </seg>
            <seg n="a9d85dc5">
              Riksdagen har fattat beslut om detta. Vi har också fattat en
              rad andra beslut; skollagen, förordningar och annat som gäller
              för skolorna i kommunerna och som kommunerna skall följa. Det
              är viktigt att vi ser till att de här reglerna följs och att vi
              utvärderar reformer.
            </seg>
            <seg n="5b2ae585">
              Vi har vi en myndighet, Skolverket, som skall arbeta med uppföljning.
              Det har också viktiga uppgifter när det gäller utvärdering. I
              den här diskussionen uppfattar jag en bristande vilja att faktiskt
              kräva ett gediget underlag för att mycket långtgående slutsatser
              skall kunna dras.
            </seg>
            <seg n="1e7332de">
              Jag tycker t.ex. att flera ledamöter drar en långtgående slutsats
              när de säger att man bör avskaffa det kommunala utjämningsbidraget
              och ta tillbaka bidrag i form av sektorsbidrag eller specialdestinerade
              bidrag. Jag har inte uppfattat att den här ''stämningen'' finns
              i några motioner här i riksdagen, men det är intressant att notera
              detta.
            </seg>
            <seg n="73387929">
              Verksamheten i enskilda kommuner är naturligtvis utomordentligt
              viktig, och i år kan vi inte vänta på underlag. Vi tvingas att
              gå in och göra snabba åtgärder. Det är bl.a. därför som Skolverket
              har en fältorganisation. Vi har kontinuerliga och snabba kontakter,
              reser runt och besöker många skolor.
            </seg>
            <seg n="6a4e0e34">
              Det är därför som jag många gånger har varit i
            </seg>
            <seg n="608e0d68">
              Göteborg.
            </seg>
            <seg n="878611cc">
              Jag skulle vilja säga till Johan Lönnroth att jag med anledning
              av hans interpellation har tagit del av stadskansliets rapport
              och att jag har läst rapporter från Lärarförbundet och Hem och
              skola. En sak som jag har konstaterat och som nu diskuteras i
            </seg>
            <seg n="53bd5a8b">
              Göteborg är att man inte är helt överens om alla slutsatser,
              även om man i fråga om många viktiga slutsatser ligger nära varandra.
            </seg>
            <seg n="4204c425">
              Jag tycker att detta är viktigt att följa och att dra slutsatser
              av, men jag tänker inte stå i riksdagens talarstol och ha synpunkter
              på hur enskilda politiker eller kommuner skall agera. Jag utgår
              nämligen från att den lokala demokratin i Göteborg är sådan att
              man också läser de egna utredningarna och rapporterna och drar
              slutsatser därav. I
            </seg>
            <seg n="cdee415e">
              kommun efter kommun ser vi att man inte bara hittar på egna fördelningssystem,
              utan att man följer upp, justerar och förändrar dem, därför att
              de kan ha varit kantiga, felaktiga eller missriktade.
            </seg>
            <seg n="94eb1052">
              När det gäller situationen i Göteborg så framgår det väldigt
              tydligt av den rapport i serien av stadsdelsnämndsrapporter som
              kom häromdagen och som sju forskare har tagit fram, att stadsdelsnämndsreformen
              är ett stort bekymmer i
            </seg>
            <seg n="9a7c2e2b">
              Göteborg. Marianne Carlström var inne på skillnaden mellan situationen
              på Hisingen för ett antal år sedan och i dag. Det har påpekats
              lokalt att gränsdragningen och stadsdelsnämndernas utformning
              har blivit ett stort bekymmer. Det noteras i rapporten.
            </seg>
            <seg n="8da126ca">
              Men som skolminister kan jag inte kräva att
            </seg>
            <seg n="07a58a18">
              Göteborg avskaffar eller förändrar sin stadsdelsnämndsorganisation.
              När det gäller den här rapporten, liksom andra rapporter, är det
              uppenbart att konstruktionen har inneburit svårigheter för vissa
              stadsdelar och att det inte minst märks på en del skolor.
            </seg>
            <seg n="28759d3c">
              Beträffande de minskade resurserna till skolorna i
            </seg>
            <seg n="b2088f71">
              Göteborg under de senaste åren skiljer det ett antal procent.
              Jag tycker också att det i den här salen, i ärlighetens namn,
              skall sägas att man i Göteborg har tillfört skolverksamheten ganska
              substantiella medel för att komma till rätta med en del kantigheter.
              Det gör naturligtvis att neddragningen är besvärlig i alla stadsdelar.
              Likväl har neddragningen mildrats genom fattade beslut.
            </seg>
            <seg n="6fa9a6ee">
              Flera ledamöter har här sagt att vi måste komma med snabba insatser,
              att vi inte kan vänta på
            </seg>
            <seg n="8262b954">
              Skolverket osv. Eva Johansson sade att det är svårt att få fram
              några uppgifter om skolan. Det är ett märkligt uttalande från
              en ledamot i utbildningsutskottet, eftersom det är första gången
              som vi har fått en samlad nationell utvärdering där skolornas
              ekonomi, fördelningen mellan olika anslag, kvaliteten i undervisningen
              i förhållande till målen, och mycket annat presenteras på ett
              sammanhållet sätt. Det följs upp i Skolverkets fördjupade anslagsframställan
              där man beskriver vad man tänker göra. Vi kommer också att till
              våren här i riksdagen presentera en utvecklingsplan för skolan.
            </seg>
            <seg n="8fdc0f26">
              Det är första gången som något sådant sker. Därför tycker jag
              att det är märkligt att man säger att man inte har fått uppgifter.
              Om man behöver få uppgifter ännu snabbare bör man, som jag har
              gjort, ringa till Göteborgs kommun eller vilken kommun det nu
              gäller. Då får man ju lokala uppgifter. Det kan vara svårt att
              få detta generellt.
            </seg>
            <seg n="c06f873c">
              Jag tror ändå att vi här i riksdagen måste se på resursfördelningen
              över hela landet när det gäller skolan. Jag konstaterar att det
              underlag som vi i dag har visar att det har skett en neddragning
              på grundskolans område. Det är naturligtvis bekymmersamt. Det
              visar också att uppgifter om de stora bekymmer och om generaliseringar
              som förekommer i den här debatten inte är riktigt korrekta.
            </seg>
          </u>
          <note type="speaker" n="d53b6d31">
            Anf. 9 JOHAN LÖNNROTH (v):
          </note>
          <u who="johan_lonnroth_1ef0b1" xml:id="i-ee87d9a22d039097-1" n="b0bea2ca">
            <seg n="658a1631">
              Fru talman! Beatrice Ask vill inte tala om hur enskilda politiker
              skall agera. Det har jag förståelse för. Vad jag begär är att
              skolministern tar en del av ansvaret för det som håller på att
              hända med skolorna i Göteborg och att skolministern hjälper
            </seg>
            <seg n="637ba4d5">
              Göteborgs kommunpolitiker att fatta vettiga beslut.
            </seg>
            <seg n="c13cd5b5">
              I stadskansliets rapport är man litet oenig om en del detaljsiffror.
              Men det råder ingen oenighet om att kostnaderna per elev ökar
              när eleven flyttar från kommunens skola till en privat skola.
              Då handlar det om en ökning om flera tusen kronor. Några säger
              att kostnaderna ökar med 4 000 kr och andra säger att de ökar
              med 7 000 kr per elev. Det gäller alltså stora summor och en ren
              och skär omfördelning -- till nackdel för de elever som har problem
              och som återfinns i de hårdast drabbade stadsdelarna, men till
              fördel för elever som går i privatskolor och vars föräldrar i
              genomsnitt har det bättre ställt på olika sätt och högre inkomster.
            </seg>
            <seg n="56dec395">
              En del moderater försöker skylla problemen på stadsdelsnämnderna.
              Men det är, för att använda det begrepp som förekom i den allmänpolitiska
              debatten, populism. Det finns problem med stadsdelsnämndsreformen.
              Marianne Carlström har varit inne på den saken. Men de undersökningar
              som forskare har gjort visar också entydigt att reformen faktiskt
              har varit framgångsrik när det gäller förmågan att spara effektivt
              och att minska byråkratin.
            </seg>
            <seg n="0c7ba95c">
              Den grundläggande problematiken handlar om den övergripande politiken
              gentemot kommunernas ekonomi. I år minskar de statliga bidragen
              till kommunerna, inklusive de från socialförsäkringssektorn, med
              13 miljarder kronor.
            </seg>
            <seg n="3ea453fe">
              Det är ungefär 17 % av de samlade bidragen. Jag tror att det
              är ca 5 % av den totala kostnaden för den kommunala verksamheten.
            </seg>
            <seg n="9c58c83b">
              Jag undrar om skolministern själv skulle klara av att göra en
              sådan neddragning på sitt eget departement. Man kan inte skjuta
              ifrån sig ansvaret. Som medlem i regeringen har skolministern
              ett delansvar för de beslut om statsbidragen som regeringen har
              fattat. Jag återkommer till Christer Lindblom i mitt sista inlägg.
            </seg>
          </u>
          <note type="speaker" n="8dba0ed2">
            Anf. 10 CHRISTER LINDBLOM (fp):
          </note>
          <u who="christer_lindblom_76d422" xml:id="i-f9179a968f1bfa03-1" n="8ec4b77a">
            <seg n="7a27ca21">
              Herr talman! Inger Lundberg sade att jag pratade om någonting
              som debatten inte handlade om. Jag är ledsen om jag har uttryckt
              mig så oklart. Jag talade om den likvärdiga skolan, kvaliteten
              i skolan och om att detta inte enbart har ett samband med hur
              mycket pengar man har. Det handlar om ytterligare en dimension.
              Om man bara pratar om att det beror på pengar så skymmer man en
              dimension, nämligen kvalitetsdimensionen i stort.
            </seg>
            <seg n="40602066">
              Det är därför som jag är med i den här debatten.
            </seg>
            <seg n="259b3d67">
              Eva Johansson sade att det kvittar vad jag säger därför att segregationen
              finns ändå. Jag är medveten om att segregationen finns.
            </seg>
            <seg n="f524e4b6">
              Vad jag sade var att framför allt de människor som bor i områden
              som kallas för segregerade, och som också är segregerade, i många
              avseenden lider av detta. Man säger: Jag bor här ute, och jag
              vet att det finns många invandrare här. Men jag trivs här, trots
              att jag inte borde göra det. Politikerna säger ju att det här
              är ett segregerat område och att man därför egentligen inte skall
              kunna trivas här.
            </seg>
            <seg n="2bd50497">
              Vi politiker får akta oss när det gäller detta med semantiken
              och nomenklaturen.
            </seg>
            <seg n="afba16e1">
              Självklart finns segregationen i nämnda betydelse.
            </seg>
            <seg n="e12493ef">
              Den har alltid funnits och kommer förmodligen alltid att finnas
              i och med att vi inte överallt exakt kan styra den totala fördelningen
              av människor.
            </seg>
            <seg n="3fc279fa">
              Framför allt handlar det, som flera här har varit inne på, om
              bostadspolitiken.
            </seg>
            <seg n="27ab82a8">
              Eva Johansson säger att risken finns att vi får ett tudelat samhälle,
              något som naturligtvis ingen vill ha. Jag skulle vilja ansluta
              mig till det resonemanget genom att säga att Eva Johansson talar
              med ''tudelad'' tunga om friskolorna. Hon säger: Det är klart
              att man skall ha valfrihet. Det var vi som införde valfriheten
              -- detta sades häromdagen. Men samtidigt säger hon att man inte
              skall få välja hur som helst, därför att då uppstår effekter som
              inte kan styras.
            </seg>
            <seg n="69908eee">
              Jag menar att antingen får man välja eller också får man inte
              välja. Dessutom måste det till regler om hur mycket man får välja.
            </seg>
            <seg n="6c7bf83e">
              En annan sak som jag inte heller riktigt förstår är det som Eva
              Johansson sade om ersättningen till friskolorna. Om man har en
              ersättning till friskolor, oavsett hur stor den är -- vi kan diskutera
              om den skall vara 50 %, 85 % eller 150 % -- spelar ingen roll.
              Den springande punkten är i stället: Hur skall man kunna ersätta
              friskolor utan att det så att säga spiller över på kommunens resurstilldelningssystem?
              Finns det i Eva
            </seg>
            <seg n="d7b6bac3">
              Johanssons föreställningsvärld någon annan hink att hämta pengar
              ur, eller vad menas?
            </seg>
            <seg n="c53d3c35">
              Björn Samuelson sade att vi har motsatt oss hans eller Vänsterpartiets
              förslag om att skolan skall öppnas mot samhället. Jag skulle vilja
              att det exemplifieras. Ärligt talat förstår jag inte riktigt detta.
            </seg>
            <seg n="45fe0c85">
              Vidare tror jag att det är viktigt att konstatera att detta med
              segregerade områden, om vi nu skall använda det begreppet, inte
              är liktydigt med dåligt fungerande skolor. Det finns faktiskt
              utomordentliga skolor t.ex. i Huddinge, som annars har en stark
              snedfördelning vad gäller invandrare. Det finns t.o.m. alldeles
              utomordentliga skolor i Rosengård i Malmö, som i övrigt är ett
              utskällt område.
            </seg>
          </u>
          <note type="speaker" n="cca99d94">
            Anf. 11 INGER LUNDBERG (s):
          </note>
          <u who="inger_lundberg_be7ed9" xml:id="i-b94fedcf3fff0239-1" n="9572cf92">
            <seg n="1f5336b7">
              Herr talman! För ett och ett halvt år sedan fick vi ett pressmeddelande
              från
            </seg>
            <seg n="ca0f0251">
              Utbildningsdepartementet där skolminister
            </seg>
            <seg n="f2094ee5">
              Beatrice Ask mycket bestämt uttalade sig mot att en rektor i
              en svensk skola inte tyckte att barnen skulle få sjunga ''Du gamla,
              Du fria'' på examen.
            </seg>
            <seg n="e20c1e84">
              Jag tycker också att barnen skall få göra det. Men på något sätt
              är det kanske inte den allra allvarligaste frågan att reagera
              på.
            </seg>
            <seg n="7752e277">
              Den skolminister som säger att hon icke reagerar på prioriteringar
              som drabbar utsatta barn i olika bostadsområden och som icke vill
              göra några markeringar när det gäller kommunernas prioriteringar,
              därför att hon inte vill lägga sig i enskilda ärenden, är tydligen
              ändå beredd att uttala sig om huruvida man i enskilda skolor skall
              få sjunga ''Du gamla, Du fria'' eller inte. Frågan är i stället
              när skolministern reagerar. Jag tycker att det är okej att reagera
              på ''Du gamla, Du fria''. Men reagera framför allt när en skola
              riskerar att fara illa och gör markeringar när det i kommunerna
              sker prioriteringar som står i strid med läroplanens krav på likvärdighet!
            </seg>
            <seg n="a1f8ff93">
              Det råder inget tvivel inom den socialdemokratiska gruppen. Vi
              tycker alltså att det skall vara ett generellt statsbidrag till
              kommunerna. Det är bra, därför att det är i kommunerna som de
              bästa prioriteringarna görs. Men riksdagen skall sätta upp mål
              för dessa prioriteringar. I de målen ingår bl.a. kraven på en
              likvärdig skola och på kompensatoriska insatser för de barn och
              de bostadsområden som bäst behöver skolans insatser.
            </seg>
            <seg n="10459719">
              När det finns tendenser till att prioriteringar sker från andra
              utgångspunkter är det rimligt att skolministern reagerar -- ja,
              då är skolministern skyldig att reagera och att göra markeringar
              i debatten som kan påverka också de borgerliga politikerna ute
              i landet.
            </seg>
            <seg n="af1109f5">
              Jag är övertygad om att kommundelsorganisationen kan vara en
              mycket stark organisation när det gäller att komma till rätta
              med segregationen och att stötta de bostadsområden som har det
              största behovet av insatser. Vad som då är nödvändigt är att de
              centrala politikerna i respektive kommun gör sådana fördelningar
              mellan de olika stadsdelarna som gör det möjligt för stadsdelspolitikerna
              att göra kompensatoriska insatser.
            </seg>
            <seg n="73673db9">
              För att detta skall kunna åstadkommas krävs det att riksdagen
              är tydlig och står fast vid att vi i Sverige skall ha en likvärdig
              skola. Det är också viktigt att vi inte har en skolminister som
              i olika sammanhang säger: Blir en skola för dålig får väl föräldrarna
              lämna den.
            </seg>
            <seg n="f47c3e0c">
              Alla barn i Sverige har rätt att känna att närmaste skola är
              en bra skola!
            </seg>
          </u>
          <note type="speaker" n="f4804257">
            Anf. 12 MARIANNE CARLSTRÖM (s):
          </note>
          <u who="marianne_carlstrom_e74ba3" xml:id="i-ba110ef0bcfbdec3-0" n="2231a8b2" next="i-2a7785bb3a5c7bc7-0">
            <seg n="52085bf6">
              Herr talman! Jag tycker nog att Beatrice Ask skall läsa framlagda
              forskarrapport en gång till.
            </seg>
            <seg n="bad16c57">
              Stadsdelsnämnderna är nämligen inte orsaken till problemen i
              Göteborgs kommun. Den ekonomiska situationen i Göteborg är allvarlig
              och beror bl.a.
            </seg>
            <seg n="8fcfc43c">
              på rikspolitiska beslut. Det måste kompenseras.
            </seg>
            <seg n="ed1ad81e">
              I Göteborg får vi faktiskt inte ens höja skatten.
            </seg>
            <seg n="6ab62000">
              Men medborgarna ser gärna att skatten höjs för att barnen inte
              skall drabbas.
            </seg>
            <seg n="c804ef0d">
              När det sedan gäller kommunpolitikerna i
            </seg>
            <seg n="08e85349">
              Göteborg vill t.ex. Olov Vennås, kds, att skolpengen tas bort.
              Agneta Granberg, som var med när Beatrice Ask besökte skolorna
              på
            </seg>
            <seg n="07cc51a4">
              Hisingen, tycker att ersättningen till privatskolorna skall minskas
              från 85 % till 75 %. Hon anser nämligen att privatskolorna är
              överkompenserade.
            </seg>
            <seg n="9ff28adb">
              Sedan vill jag framhålla att det finns en segregering på skolorna
              i Biskopsgården. Sjumilaskolan t.ex. är en bra skola. Precis som
              Christer Lindblom säger är det en fin sammanhållning där. Lärarna
              gör så gott de kan. Samtidigt vill vi ju att de här barnen skall
              ha samma villkor som barnen i Göteborg, i Örgryte och i Centrum.
              Men så är det inte.
            </seg>
            <seg n="d1a7a178">
              Den eftergymnasiala utbildningsnivån i
            </seg>
            <seg n="0722982d">
              Biskopsgården ligger på 9 % när det gäller
            </seg>
            <seg n="1923f920">
              Centrum. I Linnéstaden är motsvarande siffra
            </seg>
          </u>
          <note n="630af787">
            37 %.
          </note>
          <u who="marianne_carlstrom_e74ba3" xml:id="i-2a7785bb3a5c7bc7-0" n="2231a8b2" prev="i-ba110ef0bcfbdec3-0">
            <seg n="17a8a020">
              Vi vill inte att barnen i Sjumilaskolan skall råka ut för samma
              sak som sina föräldrar, utan vi vill höja utbildningsnivån. Därför
              måste vi se till att man får större resurser. Men i stället kommer
              man på grund av Göteborgs ekonomiska problem och nödvändigheten
              att göra allvarliga besparingar att stänga den skola som ligger
              nära Sjumilaskolan.
            </seg>
            <seg n="e1609d0e">
              Det betyder att Sjumilaskolan skall ta emot ännu fler elever.
              Problemen för dessa kommer att bli större, inte mindre.
            </seg>
            <seg n="0671d3e1">
              Vi socialdemokrater är inte emot valfrihet i skolan.
            </seg>
            <seg n="783c3264">
              Det var faktiskt vi som införde den här sortens valfrihet på
              våren 1991. Vi vill ha valfrihet, men resurserna skall fördelas
              efter behov!
            </seg>
          </u>
          <note type="speaker" n="dba71d91">
            Anf. 13 EVA JOHANSSON (s):
          </note>
          <u who="eva_johansson_11e5fd" xml:id="i-076d15720888d11b-1" n="d232018c">
            <seg n="11687a4f">
              Herr talman! Rätten att välja skola förutsätter inte ett orättvist
              resursfördelningssystem. Endera är den här rätten viktigare eller
              också är rättvisan i resursfördelningen viktig när det gäller
              valet.
            </seg>
            <seg n="8b2ba125">
              Jag hävdar alltså att det inte finns någon motsättning i det
              avseendet. Det är regeringen som, framför allt genom sin konstruktion
              av bidragen till privatskolorna, har stadfäst den här konstiga
              kopplingen mellan rätten att välja skola och resursfördelningssystemet.
            </seg>
            <seg n="f9129c96">
              De 85 % i ersättning som privatskolorna garanteras spiller alltså
              över på kommunernas resursfördelningsprinciper. Att kommunernas
              resurser också skall användas till det här, Christer
            </seg>
            <seg n="bd75ddb0">
              Lindblom, är en sak. Men detta tvingar kommunerna till samma
              principer för resursfördelningen. Hotet om att kunna starta eget
              i gynnade områden, varvid kommunerna tvingas ge hela 85 % i ersättning,
              vrider nämligen redskapet för en rättvis fördelning ur kommunernas
              händer så att säga. Detta har hänt i många kommuner.
            </seg>
            <seg n="a45dc237">
              Göteborg är bara ett exempel.
            </seg>
            <seg n="7ad34398">
              I centrala Jakobsberg har en skola med många barn som har speciella
              behov förlorat en tredjedel av lärarna -- vilka ändå är den allra
              viktigaste resursen.
            </seg>
            <seg n="7f0be8aa">
              Det är sedan inte att undra på att föräldrar till elever i den
              skolan blir fundersamma inför hur skolan skall kunna klara uppgiften
              att ge en likvärdig utbildning. Resursfördelningen har tidigare
              gjorts efter barnens behov och inte efter någon konstig per capita--modell
              som inte har ett dugg med verkligheten att göra.
            </seg>
            <seg n="3ef00184">
              Segregationen finns. Naturligtvis finns skillnader mellan olika
              människor. Det finns skillnader mellan olika bostadsområden i
              kommunerna och mellan kommunerna. Beatrice Ask säger: Ring och
              hör efter hur det ser ut ifall vi inte får fram några siffror.
            </seg>
            <seg n="2ca4bcb4">
              Javisst. Jag har varit ute i massor av skolor och sett efter
              hur det är.
            </seg>
            <seg n="defae0e5">
              Människor ringer till mig och är mycket upprörda.
            </seg>
            <seg n="ac923ee2">
              Men när jag talar med Beatrice Ask om att klasstorlekarna ökar
              och liknande saker och att även det innebär en tudelning, eftersom
              det är de svaga eleverna som får sitta emellan, säger Beatrice
            </seg>
            <seg n="0d367b87">
              Ask att man inte vet någonting om det, därför att siffrorna inte
              pekar i den riktningen. Men detta är verkligheten, Beatrice Ask.
              Fråga om den. Den finns där till beskådande.
            </seg>
          </u>
          <note type="speaker" n="edbcd6dc">
            Anf. 14 BJÖRN SAMUELSON (v):
          </note>
          <u who="bjorn_samuelson_69112d" xml:id="i-1d24739d48220816-1" n="2b6eeeed">
            <seg n="696e8b80">
              Herr talman! Det är intressant att ibland sitta här vid ringside
              och se de kraftiga socialdemokratiska attackerna på Folkpartiet,
              det parti som de skall sätta sig i regering med.
            </seg>
            <seg n="ab51a31b">
              Christer Lindblom frågade mig om vilka förslag som Vänsterpartiet
              lagt fram för att utveckla skolan, öppna skolan ut mot samhället
              i övrigt och få en kvalitativ förbättring. Jag kan räkna upp några
              som jag kom på i hastigheten.
            </seg>
            <seg n="63bc05ee">
              Vi föreslog att man skall använda gymnasieskolan på sommaren,
              men det blev nej. Vi har föreslagit att högskolorna bör öppna
              sig ut mot samhället, t.ex. i form av vetenskapsbutiker, men det
              blev nej.
            </seg>
            <seg n="05195714">
              Vi föreslog självförvaltande skolor med lokal styrelse, men det
              blev nej.
            </seg>
            <seg n="40ac9617">
              Vi har föreslagit att elever skall få rätt att välja mellan fler
              främmande språk i grundskolan och en garanti för detta, men det
              blev nej också till det. Vi föreslog att lärare i tidigare årskurser
              bör ha kompetens för att undervisa i Engelska, men det blev nej
              även till det.
            </seg>
            <seg n="abc19703">
              Det som oroar i debatten och i de svar som här har kommit fram
              är att man kan se andra typer av segregering i skolan, men som
              kanske enbart hänför sig till bostadsstandard och skolstandard.
              Vi kan i dag se var vi ganska så koncentrerat finner elever med
              mer eller mindre ofullgången skolgång.
            </seg>
            <seg n="1e17b377">
              Det säger väl i varje fall någonting?
            </seg>
            <seg n="b2ed688e">
              Ni kan väl inte mena att det i vissa områden bor fel sorts människor?
              Hur blir människor fel sort? Vi måste se till olika faktorer som
              driver fram en sådan negativ utveckling. Vi tappar i det svenska
              samhället erfarenheter från människor som kommer från olika områden.
            </seg>
            <seg n="c1cc05a6">
              Det som driver fram detta är ingenting annat än klasspolitik.
              Det är den politik som förstärker en sådan utveckling. Jag skulle
              vilja se det parti vars representanter ställer sig här i talarstolen
              och säger:
            </seg>
            <seg n="50248739">
              Vi vill driva en klasspolitik. Men effekten av politiken ligger
              nära en ren och skär klasspolitik.
            </seg>
            <seg n="7fe4e9d4">
              Att införa sektorsbidrag, som vi föreslår från
            </seg>
            <seg n="64dc8673">
              Vänsterpartiets sida, handlar om att tydliggöra ansvaret för
              skolan. Det minimerar eller beskär inte alls den lokala möjligheten
              att göra olika prioriteringar. Vad är det för mening med att regeringen
              ger en påse till kommunerna om den samtidigt är där och plockar
              det gottaste ur påsen --
            </seg>
            <seg n="b601e529">
              hemspråk, stöd till privatskolor och annat? Ett schabloniserat
              sektorsbidrag skulle kunna tydliggöra ansvarigheten.
            </seg>
          </u>
          <note type="speaker" n="882befdb">
            Anf. 15 Statsrådet BEATRICE ASK (m):
          </note>
          <u who="unknown" xml:id="i-4112c879a1420a8f-2" n="58bf471d">
            <seg n="df8eef98">
              Herr talman! Det finns en rad frågor som jag gärna skulle vilja
              ställa till Socialdemokraterna och som jag helst vill ha svar
              på. Det börjar ju brännas litet grand när man på ett sådant uppenbart
              sätt ifrågasätter dels den decentralisering av ansvaret för skolan
              som har genomförts, dels den påse, eller det resursfördelningssystem,
              till kommunerna som det rått en tämligen bred enighet om.
            </seg>
            <seg n="dd269997">
              Jag skulle gärna vilja veta om de socialdemokratiska ledamöter
              som finns här i kammaren i likhet med Vänsterpartiet avser att
              förändra fördelningen. Jag tror att kommunerna är ytterst intresserade
              av att veta detta. Jag vill också veta om Socialdemokraterna avser
              att detaljreglera hur kommunerna använder sina pengar.
            </seg>
            <seg n="6682e058">
              Skolministern måste ta ansvar, säger Johan
            </seg>
            <seg n="a7a0ffd8">
              Lönnroth. Det är alldeles självklart. Det gäller även för Göteborg.
              Det är mitt ansvar att se till att kommunerna lever upp till de
              nationella mål och regler som finns för skolverksamheten. Det
              är alldeles självklart. Det är också därför som vi agerade, och
              det är därför som det finns en fältorganisation inom Skolverket
              och annat. Det kommer att vidtas åtgärder om inte kommunerna själva
              rättar till de brister som finns.
            </seg>
            <seg n="a32251b8">
              När det gäller friskolereformen och vad som står i utredningen
              om kostnaderna för elever som väljer fristående skolor i Göteborg
              -- dvs. att detta skulle bli dyrare -- är det enligt de uppgifter
              jag fått i samtal med Göteborgs kommun på så sätt att problemet
              uppenbarligen är hur man i Göteborg räknar ut vad som utgör skolans
              kostnader eller inte. Jag tycker att man skall titta ganska noga
              på detta.
            </seg>
            <seg n="e2004d70">
              Avsikten med reformen är att skapa likvärdiga förutsättningar
              mellan offentliga och fristående skolor. Det har förts en diskussion
              här i kammaren om huruvida 85 % är rätt procentsats. Men det förs
              också en våldsam diskussion i kommunerna om vad som utgör skolkostnader
              eller inte. Här finns det uppenbarligen en del problem.
            </seg>
            <seg n="87b24fed">
              Det är märkligt att 85 % ständigt blir våldsamt mycket mer, även
              om skolorna i den offentliga verksamheten i ett första skede inte
              kan tillgodogöra sig så mycket minskade kostnader när en elev
              lämnar skolan för en friskola. Men detta problem måste lösas lokalt.
              Alla kommuner har inte de problemen.
            </seg>
            <seg n="c30a183f">
              Det är inte heller på det viset, som Johan Lönnroth påstod, att
              vi moderater försöker skylla på stadsdelsnämnderna för att vara
              populister. Det var inte därför jag tog upp frågan. Jag hänvisade
              i mitt inlägg till den rapport från sju forskare som presenterades
              förra veckan. Den ingår som 17:e rapport i serien Stadsdelsreformens
              utvärderingsresurser som görs av Göteborgs universitet.
            </seg>
            <seg n="dfb0553d">
              Jag vet inte om dessa forskare är populistiska, och det klart
              att alla detaljer inte finns med i rapporten.
            </seg>
            <seg n="8a17de5d">
              Men där hävdas det att segregationen, eller klasskillnaderna,
              förstärks av den konstruktion för fördelning av medel till stadsdelsnämnderna
              som man har valt i just Göteborg. Det får stå för forskarna, men
              det är viktigt att lokala politiker tar tag i detta, och jag kommer
              naturligtvis att föra den diskussionen.
            </seg>
            <seg n="8455393e">
              Inger Lundberg påstod att jag ägnade mig åt att sila mygg och
              svälja kameler. Det var väl det hon försökte säga med exemplet
              om nationalsången.
            </seg>
            <seg n="a4022e7e">
              Inger Lundberg undrade: När reagerar skolministern? Jag reagerar
              mycket starkt när skolor bryter mot de mål och regler som gäller
              för skolan.
            </seg>
            <seg n="e728ce64">
              Jag reagerar när elever far illa, vare sig det kommer en rapport
              eller barn skriver eller ringer till departementet. Det händer
              faktiskt -- det kanske jag inte skall erkänna här i riksdagen
              -- att jag utövar ett visst milt ministerstyre genom att snabbt
              försöka att få tag i de barnen så att de inte mår dåligt hur länge
              som helst.
            </seg>
            <seg n="3793ee9a">
              Jag reagerar när det finns uppenbara bevis för att kvaliteten
              i verksamheten är dålig eller undervisningen inte uppfyller de
              rimliga krav barn, föräldrar och andra måste ställa. Jag reagerar
              när politiker använder rätten att välja skola som ett slagträ
              i diskussionen om och strävan efter att uppnå en likvärdig utbildning
              i hela landet.
            </seg>
            <seg n="97ffffd8">
              Jag reagerar också när politiker inte bryr sig om att försöka
              få ett genomarbetat underlag för sina beslut. Man har på torgmöten
              en tendens att använda enskilda händelser eller ett mycket snävt
              underlag för att dra generella slutsatser. Jag tycker inte att
              det är en ministers sak att göra det. Det är viktigt att ha en
              samlad bild för landet som helhet.
            </seg>
            <seg n="13ce9a9e">
              Det betyder inte att problem i Göteborg, Malmö,
            </seg>
            <seg n="3c2e920f">
              Härjedalen eller vad det nu kan vara är ointressanta, tvärtom.
              Men man kan inte påstå att just de bekymmer som finns när man
              vill lägga ner en enskild skolenhet i Göteborg nödvändigtvis är
              relevanta för Jokkmokk och Malmö. Det krävs ett ganska omfattande
              arbete för att i riksdagen föreslå långtgående förändringar.
            </seg>
            <seg n="013cc637">
              Eva Johansson hävdade att det är ett orättvist system att ge
              85 % till friskolorna och att
            </seg>
            <seg n="5049f220">
              Socialdemokraterna är emot orättvisa resursfördelningssystem.
              Då konstarerar jag att
            </seg>
            <seg n="55ae48b5">
              Socialdemokraterna uppenbarligen anser att väldigt många kommuner
              -- av ren illvilja får man förmoda -- har hittat på orättvisa
              fördelningssystem. Jag delar inte den uppfattningen. Jag konstaterar
              att kommunerna har valt väldigt olika lösningar och att kommunerna
              är mycket prövande och sökande. De flesta kommuner har under de
              senaste åren reviderat sina resursfördelningssystem därför att
              de har upptäckt problem.
            </seg>
            <seg n="34f2e0aa">
              Låt mig sluta den här repliken med att säga att jag har ett stort
              förtroende för de kommunala företrädarnas vilja att leva upp till
              de höga ambitioner riksdagen har när det gäller skolan.
            </seg>
          </u>
          <note type="speaker" n="b6af9c52">
            Anf. 16 JOHAN LÖNNROTH (v):
          </note>
          <u who="johan_lonnroth_1ef0b1" xml:id="i-ee87d9a22d039097-2" n="b0bea2ca">
            <seg n="e7ff9547">
              Herr talman! Christer Lindblom för ett resonemang om vad det
              är som skapar en bra skola.
            </seg>
            <seg n="57b6feea">
              Jag skulle gärna vilja att Christer Lindblom sätter sig in i
              situationen i stadsdelen Biskopsgården i
            </seg>
            <seg n="4d65b84b">
              Göteborg, och speciellt i den skola som nu är nedläggningshotad.
              Jag påstår att detta är en bra skola. Det har också Marianne Carlström
              varit inne på. Lärare, elever och föräldrar har engagerat sig
              mycket hårt för att hålla näsan ovanför vattnet i en situation
              som är oerhört svår.
            </seg>
            <seg n="b1c239f9">
              Jag skulle vilja fråga Christer Lindblom vad han tror kommer
              att hända med engagemanget och förnyelsetänkandet om man nu tvångsförflyttar
              eleverna i den här skolan till två betydligt större skolor med
              mycket stora problem.
            </seg>
            <seg n="7af71f6b">
              Jag skulle också vilja att Christer Lindblom, i stället för att
              föra generella, abstrakta resonemang, ägnade sitt sista inlägg
              åt att tala om för oss vad han tänker göra konkret här i riksdagen
              för att det skall hända något positivt både när det gäller skolorna
              i
            </seg>
            <seg n="456135b2">
              Göteborg och när det gäller segregationen i hela landet.
            </seg>
            <seg n="4beec950">
              Jag lade märke till att Beatrice Ask t.o.m. vågade sig på att
              använda begreppet klasskillnader. Jag tycker att vi kan använda
              det begreppet. Det är ju vad som håller på att uppstå i Sverige,
              inte minst med hjälp av den politik som drivs av den nuvarande
              regeringen. Klasskillnaderna ökar starkt inte bara i Göteborg
              utan i hela landet.
            </seg>
            <seg n="d0e469b5">
              Syftet med den här interpellationen är att få fram besked från
              skolministern om vad hon tänker göra för att åtminstone något
              motverka den här utvecklingen. Jag kan ändå inte tro att moderat
              politik är att medvetet förstärka klasskillnaderna i
            </seg>
            <seg n="ad202e23">
              Sverige.
            </seg>
            <seg n="a0d7cbf9">
              Vad kan då statsrådet Ask göra? Jag skulle också vilja att hennes
              sista inlägg ägnades mer konkret åt hur statsrådet Ask tänker
              agera i regeringen för att se till att resurser avdelas till skolan.
              Det gäller speciellt till de skolor i olika delar av landet och
              i storstäderna som nu är på gränsen till att drabbas av en social
              katastrof. Jag vill ha konkreta besked, inte abstrakta resonemang.
            </seg>
          </u>
          <note type="speaker" n="fd24a9c0">
            Anf. 17 MARIANNE CARLSTRÖM (s):
          </note>
          <u who="marianne_carlstrom_e74ba3" xml:id="i-72f22fcc746f209c-1" n="2231a8b2">
            <seg n="eaa05e05">
              Herr talman! Beatrice Ask säger att vi inte skall generalisera
              som man brukar göra på torgmöten.
            </seg>
            <seg n="c3c97117">
              Jag har inte sagt att villkoren är lika i Jokkmokk,
            </seg>
            <seg n="1e167352">
              Haparanda och Göteborg. Men jag bor i Göteborg, och jag ser problemen
              där. Jag tycker nog att vi storstadspolitiker många gånger är
              litet sämre på att hävda våra intressen än vad glesbygdspolitiker
              är. Det är nog dags att vi tar tag i de här frågorna.
            </seg>
            <seg n="6232c8e3">
              Skolverket har sagt att de svaga barnen riskerar att komma i
              kläm i Göteborg. Det tycker jag är allvarligt nog.
            </seg>
            <seg n="09962720">
              Jag tycker att statsrådet gömmer sig bakom decentraliseringen
              och använder den som sköld för sina argument. Den här rapporten
              tar upp att fördelningen är felaktig. Vi tycker att regeringen
              måste kompensera Göteborg så att man får en bättre ekonomi. Sedan
              måste man ha ett bättre resursfördelningssystem i Göteborg. Jag
              vet att det är en kommunal fråga. Vi skall nog försöka påverka
              där också.
            </seg>
            <seg n="af4484cf">
              Sedan måste också nivån på 85 % ändras. Om statsrådets moderata
              partikamrater i Göteborg tycker att 85 % är en för hög nivå är
              det underligt om statsrådet inte lyssnar på det. Det finns anledning
              att göra något åt de allvarliga segragationstendenser som finns
              i Göteborg. Det måste göras nu.
            </seg>
            <seg n="97e3e045">
              Inger Lundberg har tagit upp hur vi ser på det generella statsbidraget.
            </seg>
          </u>
          <note type="speaker" n="4414c2fc">
            Anf. 18 CHRISTER LINDBLOM (fp):
          </note>
          <u who="christer_lindblom_76d422" xml:id="i-f9179a968f1bfa03-2" n="8ec4b77a">
            <seg n="4503cfcc">
              Herr talman! Jag är medveten om att Inger
            </seg>
            <seg n="e4dc109f">
              Lundberg och Eva Johansson inte har några repliker kvar. Av den
              anledningen vill jag inte vara särskilt polemisk.
            </seg>
            <seg n="c70e1cf4">
              Det vi nu diskuterar handlar väldigt mycket om likvärdighet.
              Man skall ha samma villkor i olika stadsdelar och i olika delar
              av landet. Det är vad jag försöker att tala om. Kvalitet och ekonomiska
              resurser är inte samma sak. Man kan mycket väl ha goda ekonomiska
              resurser utan att skolan är särskilt bra. Motsatsen kan också
              gälla.
            </seg>
            <seg n="5b29a682">
              Sedan har vi diskussionen om vem som skall betala och om kommunen
              själv skall avgöra vilka resursbehov en privatskola har osv. Om
              man nu bedömer att de skall ha 85 % drabbas ju den ekonomiska
              budgeten i alla fall på samma vis. Jag har svårt att hänga med
              i det resonemanget. När det gäller friskolor talar vi om 2 % av
              Sveriges elever och 0,88 % av de totala skolresurserna. Detta
              med att det har hänt i alltför många kommuner och överallt är
              naturligtvis ett generaliserat resonemang.
            </seg>
            <seg n="c7a9364d">
              Björn Samuelson tog upp en del förslag som har lagts fram om
              att öppna skolan mot samhället.
            </seg>
            <seg n="6b3d9f40">
              Många av de förslagen är ju sådant som skolan själv faktiskt
              kan ägna sig åt även om riksdagen har avslagit dem. Det är ingenting
              som riksdagen behöver bestämma om.
            </seg>
            <seg n="1317ba26">
              När det gäller den lokala styrningen av skolan över huvud taget
              har det hittills varit nej. Men Björn
            </seg>
            <seg n="d0a3fb8d">
              Samuelson vet mycket väl att detta är på gång.
            </seg>
            <seg n="98fb92cb">
              Regeringen har en beställning om just detta. Det handlar om skolans
              inre arbete, kompetensutveckling, måldiskussioner, förnyelse osv.
              Vi vet genom rapporter utifrån att vi har för litet av det i den
              svenska skolan.
            </seg>
            <seg n="7f12dc3f">
              Johan Lönnroth tar upp det här konkreta exemplet.
            </seg>
            <seg n="62a65581">
              Jag vet mycket väl att den här interpellationen är mer kommunalpolitisk
              än rikspolitisk i sin skrivning även om det är generella problem
              som tas upp. Det sade jag också i början. Jag är medveten om att
              det finns lokala problem. Jag bestrider inte dem på något sätt.
              Jag kan naturligtvis inte svara på vad som händer med den enskilda
              skolan. Jag vet inte om Johan Lönnroth kan göra det själv heller.
            </seg>
            <seg n="3216c986">
              Det är viktigt att man skiljer på vilka uttalanden man skall
              göra i Sveriges riksdag och i kommunfullmäktige i Göteborg.
            </seg>
            <seg n="8f325c8a">
              Jag för inte heller några abstrakta resonemang,
            </seg>
            <seg n="7055e5a6">
              Johan Lönnroth. Jag talar mycket konkret om kvalitetsutveckling.
              Det är ett konkret krav för att garantera en likvärdig skola.
              Om vi bara låser oss till att tala om pengar och undviker att
              tala om kvalitetsutvecklingen kommer vi att hamna väldigt illa.
            </seg>
            <seg n="1f34ec7f">
              Skolan måste naturligtvis, liksom andra verksamheter, kompensera
              för minskade ekonomiska resurser. Den kan aldrig vara garanterad
              att gå fri ifrån detta. Jag är väl medveten om att det också finns
              en gräns för vad man kan kompensera för. Jag vill inte på något
              sätt bestrida det. Det gäller att hålla båda dessa saker i luften,
              dels de ekonomiska resurserna, dels ett behov av kvalitetsutveckling.
            </seg>
          </u>
          <note type="speaker" n="e1f99cfd">
            Anf. 19 BJÖRN SAMUELSON (v):
          </note>
          <u who="bjorn_samuelson_69112d" xml:id="i-1d24739d48220816-2" n="2b6eeeed">
            <seg n="8d0eff96">
              Herr talman! Jag kan garantera Christer Lindblom att jag får
              argumentera mycket hårt med Johan
            </seg>
            <seg n="00d119e9">
              Lönnroth -- som är vänsterns solklara alternativ till
            </seg>
            <seg n="15e6d067">
              Anne Wibble -- när jag skall ha igenom mina förslag till satsningar
              på skolan. Det handlar om prioriteringar från Vänsterpartiet.
              Vi vill satsa på barn och ungdom. Vi blir allvarligt oroade när
              vi ser att det är våra väljares barn som får svårigheter med att
              klara av en treårig gymnasieutbildning. Vi blir oroade över att
              det inte satsas resurser på detta och att det inte slås larm.
            </seg>
            <seg n="3955334f">
              På 80-talet lades det ned skolor i Sverige också. En skola som
              var hotad var Drevdagens skola. Det sades från borgerligt håll
              att också skolor som
            </seg>
            <seg n="cb8cd577">
              Drevdagen skulle räddas, bara man fick ett annat statsbidragssystem
              och rättigheten att starta privatskolor. Nu står det en rad Drevdagsskolor
              i kö för att läggas ned i Sverige -- inte bara i glesbygd, utan
              tydligen också i större städer.
            </seg>
            <seg n="53b0a879">
              Vi är från Vänsterpartiets sida beredda att arbeta för en parlamentarisk
              arbetsgrupp som snabbt skulle visa på åtgärder mot segregationen,
              utslagningen och försämringen av resurser i skolan.
            </seg>
            <seg n="1f9f1b64">
              Vad den svenska skolan behöver är en
            </seg>
            <seg n="342851e1">
              Marshallplan. Det skulle vi kunna tänka oss att arbeta för. Det
              handlar om prioriteringar och om hur man använder resurser.
            </seg>
            <seg n="2e2c9c8a">
              Jag skulle vilja sammanfatta det på det här sättet --
            </seg>
            <seg n="9fe82178">
              häng med här nu: Hellre en bra lärobok i asken än en stridsvagn
              i björken.
            </seg>
          </u>
          <note type="speaker" n="5f7d4b68">
            Anf. 20 Statsrådet BEATRICE ASK (m):
          </note>
          <u who="unknown" xml:id="i-868ee0198fbe66b6-0" n="58bf471d">
            <seg n="b17e5c01">
              Herr talman! Det är synd att debatterna går så fort, eftersom
              det är många trådar att dra i. Låt mig ändå försöka hinna säga
              något till Johan Lönnroth.
            </seg>
            <seg n="1c17ac82">
              Han sade i sin sista replik att klasskillnaderna ökar och att
              det har med segregation att göra. Han var förvånad över att skolministern
              kan använda det ordet. Jag vill gärna säga att jag inte har några
              besvär med det. Det är alldeles uppenbart att det finns socioekonomiska
              skillnader mellan grupper av människor. Det är mycket allvarligt.
              Just därför är jag så förvånad över att Vänsterpartiet och andra
              som säger sig företräda de små och ekonomiskt svaga i samhället
              icke har upptäckt att vi, tack vare friskolereformen, inte längre
              har en situation där endast de välbesuttna kan välja ett alternativ.
              Det är i dag möjligt för alla att välja skola. I dag är det billigare
              att sätta sina barn i en alternativ skola än att ha dem på dagis.
              Jag ser det som en framgång, och jag tycker att det är en viktig
              fråga.
            </seg>
            <seg n="039487ab">
              Någon frågade vad skolministern tänker göra för att motverka
              segregation. Det är en mycket vid fråga. Inger Lundberg var någon
              gång under diskussionen inne på situationen på bostadsmarknaden.
              Det är alldeles riktigt. Jag vill ta upp några saker som vi faktiskt
              har gjort på skolområdet och som inte har kommit fram i denna
              diskussion. Vi har skapat rätten att välja skola. Vi formulerar
              nu också krav på vad skolan skall uppnå och vad eleverna faktiskt
              skall få lära sig i läroplanerna för varje ämne. Vi understryker
              att alla elever skall nå till denna nivå. Om de inte gör det tvingar
              vi kommunerna att vidta de åtgärder som krävs för att eleven skall
              få det stöd som behövs. Det är en skärpning i förhållande till
              hur det har varit tidigare. Man får icke lämna barn efter. Det
              tycker jag är en viktig sak.
            </seg>
            <seg n="508a06bf">
              Vi har också tydligare än någonsin, delvis beroende på den oro
              som finns, markerat nödvändigheten av att skolor och kommuner
              möter de barn som har inlärningssvårigheter eller handikapp av
              andra sorter. Vi skall ha en skola för alla barn. Det gäller oavsett
              om skolan är fristående eller inte.
            </seg>
            <seg n="aa29c0cf">
              Fristående skolor skall för övrigt vara öppna för alla barn.
              Det är därför det är så bra att avgiften har gått ned. Det är
              därför socialdemokraternas inställning är så märklig.
            </seg>
            <seg n="af2abfdb">
              Det har diskuterats procentsatser. Man frågade varför inte skolministern
              vill ändra bestämmelsen om 85 % när det finns politiker i Göteborg
              som vill det.
            </seg>
            <seg n="c92cacbb">
              Vår avsikt med reformen är ju att skapa likvärdiga ekonomiska
              villkor mellan fristående och offentliga skolor. Det finns en
              debatt där man hävdar att det endera råder likvärdiga villkor
              eller inte.
            </seg>
            <seg n="53b2dda2">
              Procentsatsen är ingen princip för skolministern.
            </seg>
            <seg n="49bed7e9">
              Det har jag talat om i varje diskussion. Men jag vill ha ordentliga
              skäl. Det finns motargument som säger att friskolorna nog faktiskt
              inte får för mycket pengar. Det finns inte bara argument för den
              ena sidan. Jag tar gärna emot andra noteringar också.
            </seg>
          </u>
          <note n="4f1a7837">
            Överläggningen var härmed avslutad.
          </note>
          <note n="baab0f95">
            3 § Svar på interpellation 1993/94:85 om timmertransporter på
            järnväg i stället för landsväg
          </note>
          <u who="unknown" xml:id="i-afe5109af3c2935a-0" n="58bf471d">
            <seg n="9481dc49">
              Anf. 21 Kommunikationsminister MATS
            </seg>
          </u>
          <note type="speaker" n="11096f36">
            ODELL (kds):
          </note>
          <u who="mats_odell_824708" xml:id="i-dacf77bae73dc5ec-0" n="a866d10a">
            <seg n="de723f43">
              Herr talman! Leo Persson har frågat mig om det är trafikpolitiskt
              riktigt att styra över godstrafiken från järnväg till landsväg
              och vilka åtgärder jag avser vidta för att återföra timmertransporterna
              till järnväg.
            </seg>
            <seg n="e68f975f">
              Bakgrunden till frågan är nedläggningen av ett antal virkesterminaler
              i Dalarna och Härjedalen.
            </seg>
            <seg n="c78d6d96">
              Transporterna av timmer har där skett med lastbil till tio stycken
              virkesterminaler där omlastning skett till tåg. Tågen har sedan
              samlat upp gods på banan ned till Borlänge där rangering skett
              till heltåg för vidare transport till massafabriker.
            </seg>
            <seg n="555da304">
              Företaget Trätåg AB är ansvarigt för terminalerna och har haft
              ett avtal med SJ om tågtrafiken som löpte ut vid årsskiftet.
            </seg>
            <seg n="3ef39174">
              Trätåg AB har nu kommit överens med SJ om en mer konkurrenskraftig
              lösning av transporterna på järnvägen. Under år 1994 koncentreras
              omlastning av timret till fyra terminaler från vilka heltåg går
              direkt till massafabrikerna. Denna effektivisering av tågtransporterna
              har medfört att timmertransporterna med lastbil från avverkningsplats
              till omlastningsterminal ökar jämfört med tidigare.
            </seg>
            <seg n="40d9c94c">
              Fraktkostnaderna för lastbilstrafiken har sjunkit genom att lasterna
              ökat när gränsen för högsta tillåtna last har höjts. Bärigheten
              på vägnätet har anpassats till detta vilket medfört att kapaciteten
              på vägarna har ökat. Den totala transporttiden från skogen till
              massafabriken minskar.
            </seg>
            <seg n="1b60796d">
              Nedläggningarna av virkesterminalerna är företagsekonomiska beslut
              som regeringen inte har något inflytande över.
            </seg>
            <seg n="91b8a73c">
              En mycket central del i trafikpolitiken är att transporterna
              skall betala sina samhällsekonomiska kostnader. På lång sikt kan
              ökade transporter med tåg vara möjligt dels genom att stärka järnvägens
              konkurrenskraft, dels genom en fördjupning av kostnadsansvaret
              inom hela transportsektorn. Det är också så att konsumenterna
              skall ha så stor valfrihet som möjligt när det gäller utnyttjandet
              av olika transportmedel och att beslut om transporter skall ske
              i så decentraliserade former som möjligt.
            </seg>
            <seg n="36f5137d">
              Dessa grundläggande principer medför att handlingsutrymmet för
              direkta ingrepp på transportmarknaden från regeringens sida är
              mycket begränsat.
            </seg>
            <seg n="5f1e98d6">
              I stället för att styra en övergång av trafik mellan transportslagen
              genom regleringar vill jag betona möjligheten att styra genom
              att i ökad omfattning använda ekonomiska incitament.
            </seg>
            <seg n="983ac954">
              Järnvägens konkurrenskraft kommer också att öka genom de satsningar
              regeringen lagt fram förslag om i den långsiktiga investeringsplaneringen.
            </seg>
            <seg n="8992de9e">
              Genom en avreglering av järnvägstrafiken kan lokala bolag etablera
              sig och konkurrera om timmertransporterna på järnväg.
            </seg>
          </u>
          <note type="speaker" n="46369725">
            Anf. 22 LEO PERSSON (s):
          </note>
          <u who="leo_persson_6b6eaf" xml:id="i-adaaa8d1a98d57a3-0" n="9cfab555">
            <seg n="668d30b3">
              Herr talman! Jag vill tacka kommunikationsministern för svaret,
              även om jag känner en liten besvikelse över innehållet i svaret.
            </seg>
            <seg n="b30f6603">
              Avsikten var att interpellationen skulle besvaras utifrån en
              mer miljöbetonad tankegång. Här har kommunikationsministern gjort
              en rent företagsekonomisk redovisning.
            </seg>
            <seg n="f55a1632">
              I svaret konstaterar Mats Odell att det har funnits ett antal
              virkesterminaler. Han säger att det går tåg som man gör om till
              heltåg från Borlänge. Det är inte sant att det är på det viset.
              Det går nämligen fulla tåg med 42 vagnar från samtliga terminaler
              direkt till industrin. Det görs inte om några tåg till heltåg
              i dag i Borlänge.
            </seg>
            <seg n="f5cb89a2">
              Ett sådant tåg motsvarar 32 lastbilar om 60 tons last. Jag tycker
              att kommunikationsministerns
            </seg>
            <seg n="91e38109">
              ''eget'' statliga verk, SJ, aktivt bidrar till att öka miljöförstöringen
              genom att man förklarar sig nöjd med att transporterna flyttas
              ut på vägen. SJ vill helt enkelt inte ha dessa transporter.
            </seg>
            <seg n="6de9d310">
              Jag skulle ändå vilja fråga kommunikationsministern om inte ingångna
              internationella avtal gäller. Gäller inte det man har kommit överens
              om på Riokonferensen om nationella målsättningar för statliga
              verk och storföretag i Sverige, trots att regeringen själv var
              representerad i Rio?
            </seg>
            <seg n="36cb3307">
              Att påstå att vägarna är åtgärdade så att de klarar dessa transporter
              är allt att överdriva litet. Jag har varit i kontakt med det andra
              berörda verket;
            </seg>
            <seg n="f09c008b">
              Vägverket där man menar att vägunderhållet är starkt eftersatt.
              Generaldirektören bävar för när dessa enorma tyngder skall ut
              på de redan mycket dåliga vägarna. Turisttrafiken, som redan finns
              där, förväntas också öka.
            </seg>
            <seg n="80748b7e">
              Vägarnas bärighet är inte alls anpassad till dessa enormt tunga
              fordon. Varje fullastad långtradare motsvarar 10 000 personbilar
              i ökat slitage, enligt
            </seg>
            <seg n="3feedd59">
              Vägverkets generaldirektör. Den totala överflyttningen som vi
              talar om, av vilken detta bara är en del, rör sig om ca 200 000
              lastbilar extra per år på de redan dåliga vägarna i Dalarna.
            </seg>
            <seg n="fc0ad35c">
              Tänk -- en omfattande turisttrafik, tjälskador och ett ökat vägslitage
              motsvarande 2 miljarder personbilar!
            </seg>
            <seg n="80810320">
              Kommunikationsministern sade också att transporterna skall betalas
              samhällsekonomiskt. I
            </seg>
            <seg n="21a8c6c8">
              en utredning som skogsägarna i området redovisar kan man läsa
              att denna ökning av transporterna motsvarar en ökning av drivmedelsförbrukningen
              vid lastbilstransport med ca 2 577 728 liter per år, eller omräknat
              i valuta 10,3 miljoner i ökade kostnader för transport av inlandsvirke.
            </seg>
            <seg n="f32b0bd7">
              Observera att detta enbart gäller enkel resa för de nya transporter
              som blir följden av överflyttningen från tio terminaler till fyra
              på det sätt som har föreslagits!
            </seg>
            <seg n="8b355795">
              Vem skall till syvende och sist betala detta? Är det industriskogen,
              massaindustrin eller kan man tänka sig att skogsnäringen själv
              skall stå för dessa utgifter? Detta upplevs som mycket besvärligt
              just nu. Vem skall skriva räkningen för de ökade samhällskostnaderna?
            </seg>
            <seg n="3fdbcc44">
              Länstyrelsen har tagit fram en utredning som kanske är något
              bristfällig, men som i alla fall redovisar att samhällskostnaderna
              ökar med 5
            </seg>
            <seg n="483b33c5">
              miljoner per år genom det ändrade transportsättet.
            </seg>
            <seg n="2c3964d5">
              Det är nödvändigt för att man skall kunna åstadkomma en godtagbar
              vägstandard och vidta andra åtgärder som skall eliminera följderna
              av just denna trafikökning.
            </seg>
            <seg n="aecfdc50">
              Efter vad vi vet finns inte de pengarna. Vägarna kommer inte
              heller att vara åtgärdade när förslaget skall träda i kraft.
            </seg>
            <seg n="5da17ad2">
              Detta är ett stort problem i dag. Därför skulle jag vilja få
              några synpunkter från kommunikationsministern på hur de ökade
              kostnaderna för att man överför trafiken på detta sätt skall klaras.
              Jag tycker att man driver en högst felaktig miljöpolitik när man
              tillåter bl.a.
            </seg>
            <seg n="9528ef5c">
              industrierna att hantera transporterna på det här sättet.
            </seg>
          </u>
          <note n="43222cc1">
            Anf. 23 Kommunikationsminister MATS
          </note>
          <note type="speaker" n="11096f36">
            ODELL (kds):
          </note>
          <u who="mats_odell_824708" xml:id="i-cfac09267e4c4e9f-0" n="a866d10a" next="i-2f50203be6d3ca15-0">
            <seg n="fd9ca46e">
              Herr talman! Trätåg AB har tillsammans med SJ
            </seg>
            <seg n="3a43ceac">
              lagt upp en mer kostnadseffektiv plan för virkestransporter ner
              till ett antal massafabriker.
            </seg>
            <seg n="7b10ea5d">
              Detta får olika effekter, vilka Leo Persson har beskrivit i sin
              interpellation. Jag uppfattar dem som korrekta i sak.
            </seg>
            <seg n="d8f1a067">
              Vi skall naturligtvis komma ihåg hur den faktiska situationen
              ser ut. Kostnaderna för att få fram svenskt virke till förädlingsindustrin,
              alltså i första hand själva transportkostnaderna i kombination
              med virkespriset, är så höga att det i dag lönar sig att frakta
              virke från Chile fram till många av massafabrikerna. Ett antal
              massafabriker har också övergått till virke från Baltikum.
            </seg>
            <seg n="4c7ee6d8">
              Detta är den bistra verklighet som skogsindustrin har levt med,
              framför allt i denna djupa lågkonjunktur. Den har nu dess bättre
              nått sin botten, inte minst för skogsindustrin.
            </seg>
            <seg n="33693923">
              Det har alltså skett en koncentration av antalet terminaler till
              fyra. I stället för att det som hittills har utgått heltåg från
              Borlänge utgår nu heltågen från de fyra kvarvarande terminalerna.
              På den punkten förstod jag inte riktigt vad Leo Persson menade
              med att jag hade fel i mitt svar. Det har utgått heltåg från Borlänge,
              men det gör det inte nu längre.
            </seg>
            <seg n="1b70c288">
              Regeringens politik på detta område har verkligen inneburit ett
              trendbrott jämfört med den tidigare regeringens politik genom
              att man har gjort den största satsningen på järnväg sedan 1860-talet.
              Det kommer att satsas närmare 40 miljarder kronor på att rusta
              upp det svenska järnvägsnätet, inklusive de redan beslutade investeringarna
              och förslagen i infrastrukturpropositionen.
            </seg>
            <seg n="fbe4cb38">
              Den andra delen i strategin för att göra järnvägen mer konkurrenskraftig
              är en proposition om avreglering av järnvägen. Den kommer att
              ligga på denna kammares bord inom den närmaste tiden.
            </seg>
            <seg n="19694c96">
              Då får också järnvägen möjlighet att bli lika konkurrenskraftig
              som vägtransporterna nu är. Där finns en marknad, och där finns
              en konkurrens mellan olika åkerier som gör att det i det här fallet
              uppenbarligen är billigare att frakta virke på ett stort antal
              ytterligare lastbilar jämfört med de tåg som hittills har gått.
            </seg>
            <seg n="3756ee7f">
              Jag delar Leo Perssons oro över att vi ännu inte har en konkurrenskraft
              inom den svenska järnvägssektorn som gör att den klarar konkurrensen
              med vägtransporter. Regeringens politik är att skapa sådana förutsättningar.
            </seg>
            <seg n="d2822f25">
              Redan i dag finns ett antal embryon, försök, på området. I min
              hand har jag det senaste numret av tidningen Tåg. Där beskrivs
              matarbanesatsningen i
            </seg>
            <seg n="3294b75a">
              Bergslagen, Tågåkeriet i Bergslagen AB. Från den
            </seg>
            <seg n="592ab765">
              1 februari har man tagit över godstrafik på ett antal sträckor
              och driver detta i småskalig åkeriform tillsammans med SJ. Förhoppningsvis
              kan man därigenom få ned priserna och öka konkurrenskraften för
              järnvägstransporter.
            </seg>
            <seg n="e014306d">
              Det är riktigt, som Leo Persson säger, att vi alla --
            </seg>
          </u>
          <note n="13cd1788">
            Vägverket, SJ, regeringen och oppositionen --
          </note>
          <u who="mats_odell_824708" xml:id="i-2f50203be6d3ca15-0" n="a866d10a" prev="i-cfac09267e4c4e9f-0">
            <seg n="7eecf2fe">
              strävar efter att dessa tunga transporter skall kunna gå på järnväg.
              I den delen hoppas jag ändå på stöd från Leo Persson när propositionen
              om avreglering av järnvägstrafiken kommer att behandlas i riksdagen
              längre fram.
            </seg>
            <seg n="fc00d22b">
              Det är också riktigt att Länsstyrelsen har gjort en samhällsekonomisk
              kalkyl. Den visar en kostnad på 4,8 miljoner kronor. Det är 0,8
              miljoner för ökade kväveoxidutsläpp, 0,5 miljoner för ökade koldioxidutsläpp,
              2,4 miljoner kronor för ökade personskador till följd av trafikolyckor
              och 0,4
            </seg>
            <seg n="ba299bef">
              miljoner för egendomsskador. Man har också räknat med ett ökat
              vägunderhåll för 1,2 miljoner och minskat banunderhåll med 0,5
              miljoner.
            </seg>
            <seg n="956471e2">
              Detta är mycket allvarligt, men vi skall ändå komma i håg att
              det trafikarbete som tillkommer för lastbilstrafik motsvarar 0,1
              % av det totala trafikarbetet på det statliga vägnätet i detta
              län.
            </seg>
            <seg n="4e9d3d46">
              Det är värt att uppmärksamma att insatser nu görs på just dessa
              banor för att höja axeltrycket från 20
            </seg>
            <seg n="c98a9b97">
              till 22,5 ton. Detta diskuteras för närvarande. Här har jag uppgifter
              om vilka belopp som satsas på dessa banor.
            </seg>
            <seg n="d67b6168">
              Det är kanske inte relevant att föredra dem nu, eftersom de inte
              lär kunna påverka avtalet, men jag hoppas att detta även i framtiden
              skall bidra till att stärka järnvägens konkurrenskraft.
            </seg>
          </u>
          <note type="speaker" n="863a3fd7">
            Anf. 24 LEO PERSSON (s):
          </note>
          <u who="leo_persson_6b6eaf" xml:id="i-adaaa8d1a98d57a3-1" n="9cfab555">
            <seg n="a84ddc17">
              Herr talman! Också kommunikationsministern tog upp kostnaderna
              för samhällseffekterna, motsvarande 4,8 miljoner kronor. Utredningen
              har förutsatt att lastbilarna skall hamna i miljöklasserna 1 och
              2. Det är inte många av dem som gör det i dag. Det är naturligtvis
              viktigt att de får förutsättningar att hamna i dessa miljöklasser,
              om vi skall klara en bättre miljö.
            </seg>
            <seg n="95c252ef">
              Om timmer- och flistransporter försvinner från rälsen, försvinner
              också persontrafiken och annan godstrafik, och järnvägen läggs
              ned. Då kommer i stället antalet bussar och personbilar att öka.
              Det kommer att bli 200 000 fler lastbilar per år, om de effekter
              som vissa tror på blir verklighet.
            </seg>
            <seg n="54a727c4">
              Beräkningarna borde i stället grundas på däckens tryck mot vägbanan.
              Det är det som gör att slitaget på vägarna blir så allvarligt.
              En vanlig lastbil med last av björkmassa kan på grund av sin enorma
              tyngd på en enda körning i tjällossningen förstöra en väg. Personbilarna
              utövar ett ytslitage men kan aldrig åstadkomma ett sådant enormt
              punkttryck.
            </seg>
            <seg n="24647919">
              Det är därför viktigt att få bort de tunga transporterna från
              vägarna.
            </seg>
            <seg n="830cc378">
              Timmertransportörerna kommer att maximera däckstrycket på sina
              lastbilar, och sedan kommer samhället att få ta på sig kostnaderna
              för detta inom andra sektorer. Vinsterna skapas inom den privata
              sektorn, men kostnaderna för offentlig sjukvård, för vägunderhåll
              och för uppkomna miljöskador ligger kvar.
            </seg>
            <seg n="77c61d3f">
              Att under sådana förhållanden göra gällande att nya järnvägsföretag
              skulle kunna konkurrera med lastbilarna är litet konstigt. Konsumenterna
              kommer inte att ha något att välja på. Det kommer inte att finnas
              några alternativ.
            </seg>
            <seg n="37a4cd35">
              Det är enligt uppgift rätt intressant att diskutera tidsvinsten.
              Redan i dag ombeds SJ:s lokförare att köra sakta, så att virket
              inte kommer fram för fort.
            </seg>
            <seg n="1f1d65ec">
              Det är vad SJ:s lokförare som kör de här tågen har sagt till
              mig i dag.
            </seg>
            <seg n="9e9706e2">
              Kommunikationsministern förstod inte vad jag menar med heltåg.
              Det går redan i dag heltåg med
            </seg>
            <seg n="e08d822d">
              42 vagnar från de tio terminalerna, inte bara från
            </seg>
            <seg n="4aebec48">
              Borlänge, direkt till industrin. Dessa uppgifter har
            </seg>
            <seg n="701e73cb">
              SJ lämnat till mig i dag.
            </seg>
            <seg n="bb8f8007">
              Anf. 25 Kommunikationsminister MATS
            </seg>
          </u>
          <note type="speaker" n="11096f36">
            ODELL (kds):
          </note>
          <u who="mats_odell_824708" xml:id="i-dacf77bae73dc5ec-1" n="a866d10a">
            <seg n="d5dc3b42">
              Herr talman! Leo Persson uttrycker tvivel på att ett större antal
              operatörer skulle kunna få ned priserna. Jag vet inte vad han
              själv tror om de effekter det skulle ha fått för transportkostnaderna,
              om ett företag hade haft monopol på att köra på vägarna. Jag medger
              att det logistiskt sett är svårare att konkurrera för olika operatörer
              på järnväg, men det är fullt möjligt.
            </seg>
            <seg n="315d296f">
              Vi skall, som sagt, snart lägga en proposition på riksdagens
              bord med regeringens förslag till hur detta skall ske.
            </seg>
            <seg n="127bb12a">
              Jag måste ställa mig litet tveksam till Leo Perssons kommentar
              med tanke på att Tågåkeriet i
            </seg>
            <seg n="a5c868bf">
              Bergslagen AB, som sedan några veckor tillbaka driver sådan här
              trafik tillsammans med SJ, utgör ett exempel på att det går att
              få ned kostnaderna.
            </seg>
            <seg n="701a6e5c">
              Man tror att man kan öka godstransporterna på järnväg genom denna
              typ av reformer.
            </seg>
            <seg n="a4b8919e">
              Leo Persson! Det är mycket viktigt, om man tycker att vi skall
              få över timmertransporter från vägar till järnvägar, att ha ett
              recept för hur detta skall gå till.
            </seg>
            <seg n="51b62608">
              På den punkten tror jag att det förslag som regeringen har lagt
              fram representerar en framkomlig väg. Jag vet inte vilket recept
              Leo
            </seg>
            <seg n="ac6ec2b1">
              Persson har.
            </seg>
          </u>
          <note type="speaker" n="f91765c5">
            Anf. 26 LEO PERSSON (s):
          </note>
          <u who="leo_persson_6b6eaf" xml:id="i-adaaa8d1a98d57a3-2" n="9cfab555">
            <seg n="cfc29768">
              Herr talman! Jag vill citera litet ur ett analysunderlag som
              framtagits på det här området:
            </seg>
            <seg n="1fd83209">
              ''Trätåg AB vilka åtagit sig att sköta transporten av bla massaved
              och flis till industrierna, verkar i dag för att lägga ned en
              del inlandsterminaler. Genom att lägga om transporterna på lastbilar.
            </seg>
            <seg n="9bef18d8">
              Anledningar som föranlett detta enligt deras utsago är:
            </seg>
            <seg n="11ffecfb">
              1. Bruttovikten för lastbilstransporter har utökats med 4 ton.
            </seg>
            <seg n="31db4f03">
              2. SJ har brist på funktionella vagnar.
            </seg>
            <seg n="fd21430c">
              3. SJ hävdar sin ekonomiska realitet i förhandlingar med Trätåg
              AB, vilket gjort att prisöverenskommelse ej kommit till stånd.
            </seg>
            <seg n="67f9cba4">
              4. Totalekonomin för Trätåg AB blir på detta sätt billigare.''
            </seg>
            <seg n="36e3c6f4">
              Med det sista avses att det blir billigare vid den lösning som
              kommunikationsministern har redovisat här i dag. Krasst ekonomiskt
              blir det alltså billigare för Trätåg AB. Jag vill dock påstå att
              samhället och även åkarna har fått bekymmer på grund av detta.
              SJ har genom sitt spel och sitt handlande på denna marknad aktivt
              medverkat till att sänka nivån på ersättningen till lastbilsföretagen,
              så att de i dag inte har kostnadstäckning. Det innebär naturligtvis
              att de inte har råd att köpa nya miljöklassade lastbilar utan
              måste köra de gamla mycket längre tid. För att få i gång ekonomin
              förstör man vägarna bl.a.
            </seg>
            <seg n="620bda4d">
              genom att höja ringtrycket, vilket leder till ett högre slitage
              på vägarna.
            </seg>
            <seg n="c1ab8086">
              Låt mig också kommentera de nya aktörerna på järnvägssidan och
              det monopol som SJ har haft.
            </seg>
            <seg n="f8b53480">
              Det är möjligt att man i vissa situationer i varje fall kortsiktigt
              skall kunna få fram billigare transportlösningar med kommunikationsministerns
              förslag, som så småningom skall framläggas i en proposition. Man
              måste dock även redovisa den totala kostnaden för samhället, dvs.
              inte bara se på effekterna för de enskilda trafikslagen utan också
              räkna med de totala miljökonsekvenserna.
            </seg>
            <seg n="840e88bb">
              Vi måste försöka följa upp de internationella överenskommelser
              om vår framtida miljö som vi har ingått i anslutning till Riokonferensen.
              De nationella målen bör då gälla bl.a. för statliga verk och stora
              företag i Sverige liksom naturligtvis även för de nya spåroperatörerna.
              Det är en uppmaning som kommunikationsministern måste ställa sig
              bakom.
            </seg>
          </u>
          <note n="f56781fb">
            Anf. 27 Kommunikationsminister MATS
          </note>
          <note type="speaker" n="11096f36">
            ODELL (kds):
          </note>
          <u who="mats_odell_824708" xml:id="i-cfac09267e4c4e9f-1" n="a866d10a" next="i-2f50203be6d3ca15-1">
            <seg n="94496f6e">
              Herr talman! Jag tycker att Leo Persson har en balanserad syn
              på dessa frågor, och det gläder mig.
            </seg>
            <seg n="f86a9556">
              Jag tror att vi i grunden ser på samma sätt på samhällskostnaderna.
              Varje trafikslag måste bära sina totala samhällskostnader, och
              det är målsättningen för arbetet med bl.a. de miljöklasser som
              Leo Persson här nämnde.
            </seg>
            <seg n="030a2ed3">
              Det uppdrag som regeringen har givit till den s.k.
            </seg>
          </u>
          <note n="bbb2ec11">
            Trafik- och klimatkommittén under professor Lars
          </note>
          <u who="mats_odell_824708" xml:id="i-2f50203be6d3ca15-1" n="a866d10a" prev="i-cfac09267e4c4e9f-1">
            <seg n="476f3732">
              Nordströms ledning är att den för varje trafikslag --
            </seg>
            <seg n="31b30ee4">
              för vägtrafiken, för sjötrafiken, för luftfarten och för järnvägssektorn
              -- skall utarbeta konkreta handlingsprogram för hur varje sektor
              skall kunna bära sin del, så att man kan komma ned på de utsläppsnivåer
              som riksdagen har fastställt.
            </seg>
            <seg n="83994c83">
              Jag har i budgetpropositionen redovisat att detta inte kommer
              att gå utan ytterligare åtgärder. Ett sådant program skall läggas
              fram så småningom under våren. Det kommer att krävas kraftfulla
              politiska åtgärder för att åstadkomma det, och vi får då säkerligen
              anledning att ta upp det som förekommit i dagens debatt.
            </seg>
            <seg n="09dae14c">
              Den samhällsekonomiska kostnaden avser mer än miljön, Leo Persson.
              Den innefattar också ett antal andra saker, och jag menar att
              det vore katastrofalt, om vi genom olika åtgärder på hemmaplan
              drev fram långväga miljöbelastande transporter av virke över halva
              jordklotet, exempelvis från Chile till
            </seg>
            <seg n="ad202e23">
              Sverige.
            </seg>
            <seg n="0ade01ff">
              Vi vet att sjöfarten i dag har en större miljöbelastning när
              det gäller försurande och hälsoskadliga ämnen än vad vägtrafiken
              har.
            </seg>
            <seg n="b2ddf3d0">
              Det finns anledning att försöka ta ett helhetsgrepp och få balans.
              Men målsättningen att de tunga transporterna i så stor utsträckning
              som möjligt skall gå på järnväg tror jag att Leo Persson och jag
              är helt överens om.
            </seg>
            <seg n="e2c82b7d">
              Återupptagna förhandlingar
            </seg>
          </u>
          <note n="1a3794c8">
            Ajournering
          </note>
          <note n="d60fb24c">
            På förslag av andre vice talmannen beslöt kammaren kl.13.50 att
            ajournera förhandlingarna till kl.14.30 då den muntliga frågestunden
            skulle börja.
          </note>
          <note n="04d5540a">
            Förhandlingarna återupptogs kl. 14.30.
          </note>
          <note n="636fe274">
            4 § Muntliga frågor till regeringen
          </note>
          <note type="speaker" n="05b9e479">
            Anf. 28 FÖRSTE VICE TALMANNEN:
          </note>
          <note n="d3f949ed">
            Jag ber att få hälsa statsminister Carl Bildt, statsrådet Alf
            Svensson, statsrådet Görel Thurdin, statsrådet Bo Könberg och
            kommunikationsminister Mats Odell välkomna till kammaren för att
            svara på frågor från ledamöterna.
          </note>
          <note n="4f62512c">
            Uppgiftsskyldighet vid aktieförsäljning
          </note>
          <note type="speaker" n="652d2203">
            Anf. 29 ANITA JOHANSSON (s):
          </note>
          <u who="anita_johansson_81668b" xml:id="i-4c851f31a3464087-0" n="962659c0">
            <seg n="1abdc9e7">
              Herr talman! Jag har en fråga till statsministern.
            </seg>
            <seg n="c0e1cf27">
              Vi kan läsa i tidningarna att ingen vet hur mycket spekulanterna
              på Stockholmsbörsen tjänade i fjol, med avseende på den svenska
              aktiebeskattningen.
            </seg>
            <seg n="ead521fd">
              Ingen vet hur mycket skatt som skall betalas till staten. Ingen
              har heller den blekaste aning om hur mycket staten går miste om.
            </seg>
            <seg n="c1820a3a">
              Enligt uppgift har Riksskatteverket gjort en formell framställan
              till regeringen om detta med uppgiftsskyldighet och regeringen
              har sagt nej.
            </seg>
            <seg n="170d8175">
              Jag undrar vad statsministern tänker göra åt detta att staten
              kanske förlorar miljoner eller miljarder kronor på att vi inte
              får in den skatt på aktier som vi skall ha.
            </seg>
          </u>
          <note type="speaker" n="c93a4edf">
            Anf. 30 Statsminister CARL BILDT (m):
          </note>
          <u who="carl_bildt_f00617" xml:id="i-527779e226d71453-0" n="fc2a3b79">
            <seg n="b79ebffa">
              Herr talman! Jag måste medge att jag inte har läst dagens Expressen
              eller vilken tidning det nu gällde.
            </seg>
            <seg n="2369b6d0">
              Jag är därför inte riktigt på det klara med exakt vilket problem
              som Anita Johansson är ute efter.
            </seg>
            <seg n="0eaa64cc">
              Skatt skall betalas i enlighet med de av riksdagen fastställda
              skattelagarna. Vi har ett ganska omfattande uppbördssystem för
              att säkerställa att så verkligen sker. Som Anita Johansson känner
              till har regeringen också tillsatt speciella resurser för att
              förstärka verksamheten med skatteuppbörden och för att se till
              att vi inte går miste om några av de skatteintäkter som riksdagen
              har fattat beslut om.
            </seg>
          </u>
          <note type="speaker" n="9abd750f">
            Anf. 31 ANITA JOHANSSON (s):
          </note>
          <u who="anita_johansson_81668b" xml:id="i-4c851f31a3464087-1" n="962659c0">
            <seg n="c1861373">
              Herr talman! Riksskatteverket har till regeringen framställt
              att man har behov av en mer omfattande uppgiftsskyldighet, dvs.
              av att få fram de riktiga rapporterna från aktiebörsen. Då borde
              det väl ligga i regeringens intresse att se till att så också
              sker?
            </seg>
          </u>
          <note type="speaker" n="2f9b8adb">
            Anf. 32 Statsminister CARL BILDT (m):
          </note>
          <u who="carl_bildt_f00617" xml:id="i-c60bdfc1c805f377-0" n="fc2a3b79" next="i-ec69e5fe525dde7d-0">
            <seg n="3932f3bd">
              Herr talman! Jag är fortfarande inte riktigt klar över exakt
              vilken del av den omfattande problematiken som Anita Johansson
              berör.
            </seg>
            <seg n="be517c0e">
              Självfallet skall skattemyndigheterna ha tillgång till den information
              som behövs för att kunna indriva de skatter som riksdagen har
              fattat beslut om. Det kan alltid finnas värderingsfrågor, som
              har med integritet och annat att göra. Det kan jag inte uttala
              mig om i detta konkreta fall.
            </seg>
            <seg n="a26adcdc">
              De uppgifter som erfordras för att man skall kunna göra underlaget
              för taxeringen skall självfallet inlämnas till skattemyndigheterna.
              Detta säger jag som ett allmänt uttalande utan att i detalj känna
              till den artikel som Anita Johansson åberopar.
            </seg>
          </u>
          <note n="301c70cd">
            Statsskulden
          </note>
          <note n="4668040b">
            Anf. 33 DAN ERIKSSON i Stockholm
          </note>
          <note type="speaker" n="fa96bb97">
            (nyd):
          </note>
          <u who="unknown" xml:id="i-4112c879a1420a8f-4" n="58bf471d">
            <seg n="bc17b5d9"/>
            <seg n="9f47fdc3">
              Herr talman! Jag undrar hur statsministern ser på den budget
              som regeringen har lagt fram för valåret
            </seg>
            <seg n="67ae159b">
              1994. I den kommer man med nya besparingar på bara 3 miljarder
              -- detta i ett läge när statsskulden fullkomligt skenar i väg.
            </seg>
          </u>
          <note type="speaker" n="1e89ab24">
            Anf. 34 Statsminister CARL BILDT (m):
          </note>
          <u who="carl_bildt_f00617" xml:id="i-c60bdfc1c805f377-1" n="fc2a3b79" next="i-ec69e5fe525dde7d-1">
            <seg n="6c9846e6">
              Herr talman! De besparingar som regeringen har föreslagit under
              det kalenderår som ligger bakom oss och de månader som ligger
              framför oss är som bekant betydande. De grundar sig bl.a. på en
              politisk överenskommelse, i form av det saneringsprogram som antogs
              av riksdagen i juni förra året.
            </seg>
            <seg n="29c07c2f">
              Vår uppgift har varit att fullfölja detta statsfinansiella saneringsprogram.
              Jag är väl medveten om att det finns de som anser att detta innebär
              att vi sparar alldeles för mycket i de offentliga utgifterna.
              Jag är väl medveten om att det också finns de som anser att det
              skulle behövas sparas mera.
            </seg>
            <seg n="8e3e33be">
              Det är, som sagt, ett av riksdagen antaget saneringsprogram --
              som hade en relativt bred uppbackning i denna kammare, även av
              Dan
            </seg>
            <seg n="4cded0e0">
              Eriksson i Stockholm -- som har lett till denna avvägning mellan
              olika delar av den statsfinansiella saneringen just nu.
            </seg>
          </u>
          <note n="c381cb24">
            Anf. 35 DAN ERIKSSON i Stockholm
          </note>
          <note type="speaker" n="fa96bb97">
            (nyd):
          </note>
          <u who="unknown" xml:id="i-4112c879a1420a8f-5" n="58bf471d">
            <seg n="bc17b5d9"/>
            <seg n="d80c6e4e">
              Herr talman! Skall vi tolka detta som att statsministern är nöjd
              med den budget som är framlagd, att besparingarna räcker och att
              det inte i kompletteringspropositionen behövs ytterligare besparingar?
            </seg>
          </u>
          <note type="speaker" n="29551772">
            Anf. 36 Statsminister CARL BILDT (m):
          </note>
          <u who="carl_bildt_f00617" xml:id="i-527779e226d71453-1" n="fc2a3b79">
            <seg n="0f675356">
              Herr talman! Dan Eriksson i Stockholm skall självfallet tolka
              statsministern som att han är nöjd med den budget som han har
              signerat. Det vore relativt underligt annars.
            </seg>
            <seg n="70ad6c9a">
              Budgeten utgår som sagt från att vi skall fullfölja det saneringsprogram
              som bl.a. Dan Eriksson röstade för här i kammaren i juni förra
              året. Jag tror att det under resans gång kommer att behövas ytterligare
              besparingsinsatser, men jag avser icke att ge förhandsbesked om
              när förslag kommer i den delen.
            </seg>
          </u>
          <note n="a42d5198">
            Arbetslösheten
          </note>
          <note type="speaker" n="ef873d91">
            Anf. 37 THAGE G PETERSON (s):
          </note>
          <u who="thage_g_peterson_248505" xml:id="i-2008348c01d42e4c-0" n="6f2ca917">
            <seg n="6462eb32">
              Herr talman! Regeringens stora misslyckande är arbetslösheten.
              Den är nu Sveriges största gissel.
            </seg>
            <seg n="31e5ed13">
              Över 600 000 människor är arbetslösa i Sverige. Var tredje ung
              människa mellan 18 och 24 år -- eller
            </seg>
            <seg n="ff2e67f0">
              200 000 ungdomar -- står utan jobb eller har över huvud taget
              inte kommit in på den vanliga arbetsmarknaden.
            </seg>
            <seg n="0eecb483">
              200 000 barn bor i dag i familjer där minst en av föräldrarna
              är arbetslös. Många människor har blivit sjuka till följd av sin
              arbetslöshet, och allt fler barn och ungdomar söker läkarvård
              på grund av föräldrarnas arbetslöshet.
            </seg>
            <seg n="5b07f0b6">
              Jag vill fråga statsministern: Varför är inte regeringen mer
              aktiv när det gäller att bekämpa arbetslösheten?
            </seg>
          </u>
          <note type="speaker" n="23b43cf6">
            Anf. 38 Statsminister CARL BILDT (m):
          </note>
          <u who="carl_bildt_f00617" xml:id="i-527779e226d71453-2" n="fc2a3b79">
            <seg n="c1e3260d">
              Herr talman! Thage Peterson vet mycket väl två saker. Fast han
              kommer aldrig att våga erkänna det.
            </seg>
            <seg n="e0387849">
              Han vet lika väl som alla andra att den svenska ekonomiska krisen
              grundlades genom de stora ekonomisk-politiska misstagen under
              1980-talet.
            </seg>
            <seg n="c9f8484b">
              Om Thage Peterson inte tror mig på den punkten rekommenderar
              jag honom att läsa OECD:s
            </seg>
            <seg n="fc5bc1cb">
              Sverigerapport. Den kom för några veckor sedan, och den säger
              uttryckligen att det var 1980-talets ekonomiska misstag som förde
              oss in i denna kris.
            </seg>
            <seg n="2db39860">
              Vem som då var statsminister och vilket parti som då var ansvarigt
              för politiken vet Thage Peterson.
            </seg>
            <seg n="faa14945">
              Om han varken skulle tro på OECD eller på mig ber jag att få
              erinra om en f.d. finansminister som hette något som började på
              F och slutade på T och tillhörde ett parti som började på S. Han
              sade att vi nu går in i arbetslöshetens stålbad. Så blev det.
            </seg>
            <seg n="04bfc75c">
              Detta vet Thage Peterson förmodligen också.
            </seg>
            <seg n="e76bd433">
              Den regering som jag leder övertog en ekonomi i fritt fall. Arbetslösheten
              och budgetunderskottet ökade dramatiskt. Det fanns ingenting som
              inte tydde på en ekonomisk storm under hösten 1990
            </seg>
            <seg n="a5300f38">
              och våren 1991. Vår uppgift har varit att steg för steg vända
              den närmast katastrofala utvecklingen och återskapa förutsättningarna
              för tillväxt, företagande och sysselsättning. Thage Peterson!
            </seg>
            <seg n="08d9fdda">
              Detta håller nu på att lyckas.
            </seg>
            <seg n="bbd22ffc">
              Om vi bara lyckas förhindra att de som gjorde misstagen under
              1980-talet återvänder till regeringsmakten kommer Thage Peterson
              att se hur sysselsättningen, tillväxten och företagandet ökar
              under kommande år. Det blir inte enkelt, men vi är på väg att
              ta oss ur den allvarliga situation som
            </seg>
            <seg n="49fc761c">
              Sverige försattes i som en följd av de misstag som
            </seg>
            <seg n="cb1fd665">
              Thage Petersons socialdemokrater gjorde.
            </seg>
          </u>
          <note type="speaker" n="ecfda8e8">
            Anf. 39 THAGE G PETERSON (s):
          </note>
          <u who="thage_g_peterson_248505" xml:id="i-2008348c01d42e4c-1" n="6f2ca917">
            <seg n="edca5fc4">
              Herr talman! Jag vill faktiskt påminna statsministern om att
              arbetslösheten i Sverige i dag ligger på ofattbara 14 %. Det gjorde
              den inte när
            </seg>
            <seg n="c6d81277">
              Sverige hade en socialdemokratisk regering.
            </seg>
            <seg n="999c925b">
              Jag vill inte förneka att regeringen har vidtagit vissa åtgärder,
              men det hade varit bättre i Sverige i dag om vi hade haft en regering
              som från första stund hade vidtagit åtgärder för att bekämpa arbetslösheten
              i stället för en regering som har behövt ''släpas fram'' till
              varje åtgärd.
            </seg>
            <seg n="f0887220">
              Jag har några följdfrågor till statsministern: Varför tar inte
              regeringen arbetslösheten på allvar?
            </seg>
            <seg n="3d9324a8">
              Jag vill också ställa en mer personlig fråga till statsministern:
              Varför är statsministern alltid så oberörd, så oengagerad, när
              han talar om arbetslösheten? Märker inte statsministern att arbetslösheten
              håller på att klyva landet i två delar:
            </seg>
            <seg n="d04fd137">
              en del med människor som har arbete och en del med människor
              som är utslagna i arbetslöshet?
            </seg>
          </u>
          <note type="speaker" n="92c40a06">
            Anf. 40 Statsminister CARL BILDT (m):
          </note>
          <u who="carl_bildt_f00617" xml:id="i-c60bdfc1c805f377-2" n="fc2a3b79" next="i-ec69e5fe525dde7d-2">
            <seg n="8d7aceba">
              Herr talman! Det hade varit mycket bättre för detta land om vi
              hade haft en annan regering med en annan politik, framför allt
              på 1980-talet. Det var
            </seg>
            <seg n="9abadd9a">
              1980-talets alla misstag som bäddade för krisen.
            </seg>
            <seg n="beef69c6">
              Det var en kasinoekonomi och man bäddade för den offentliga krisen.
              Kostnadskrisen ledde till den stora industrikrisen som började
              1980 och fortsatte
            </seg>
          </u>
          <note n="0d3eac7c">
            1989 och 1990.
          </note>
          <u who="carl_bildt_f00617" xml:id="i-ec69e5fe525dde7d-2" n="fc2a3b79" prev="i-c60bdfc1c805f377-2">
            <seg n="dfd90830">
              Vi har steg för steg vidtagit åtgärder för att spara i de offentliga
              finanserna och för att återupprätta förutsättningarna för företagande.
              Var och en av dessa åtgärder har vi vidtagit i strid med bl.a.
              det parti som var ansvarigt för 1980-talets misslyckanden. Anledningen
              till att vi har gjort detta är just vårt engagemang för att Sverige
              skall återupprättas. Vi accepterar inte att Sverige halkar efter
              år efter år. Vi accepterar inte att vi släntrar in i en industrikris
              som leder till en ekonomisk kris och en finanskris som drabbar
              var och en. Är det någon regering som har vägletts av engagemang
              för att återupprätta tillväxt, företagande och sysselsättning
              så är det denna. Hade litet av detta engagemang för långsiktig
              tillväxt, sysselsättning och företagande funnits i tidigare regeringar
              så hade det varit bättre för Sverige.
            </seg>
            <seg n="9a0bbec5">
              Regeringens kontakter med samerna
            </seg>
          </u>
          <note type="speaker" n="33459aa9">
            Anf. 41 MAGNUS PERSSON (s):
          </note>
          <u who="magnus_persson_6f7ca0" xml:id="i-005e5d11cc7c4784-0" n="a56b0855" next="i-eb8094caacd362f5-0">
            <seg n="b56863fc">
              Herr talman! Jag vill ställa en fråga till statsministern. Den
              2 december i fjol fattade regeringen ett omtvistat beslut om privatiseringen
              av ASSI Domän AB. Den 15 december tillskrev
            </seg>
            <seg n="ed6c06f1">
              Samernas riksförbund regeringen om konsekvenserna av denna privatisering.
              Den 10
            </seg>
          </u>
          <note n="f1d20307">
            januari hänvisade statsrådsberedningen samebyarna att kontakta
            Per Unckel, ansvarig inom regeringen för samefrågor, och näringsminister
            Per Westerberg.
          </note>
          <note n="9e718814">
            Unckel hänvisade till Westerberg som i sin tur hänvisade till
            sin statssekreterare.
          </note>
          <note n="31878ec4">
            Statssekreteraren hänvisade till jordbruksminister
          </note>
          <note n="98027765">
            Karl Erik Olsson. Samerna har i en förnyad skrivelse till statsministern
            den 10 februari betecknat situationen som Kafkamässig.
          </note>
          <u who="magnus_persson_6f7ca0" xml:id="i-eb8094caacd362f5-0" n="a56b0855" prev="i-005e5d11cc7c4784-0">
            <seg n="528da475">
              Delar statsministern samernas uppfattning? Vilka åtgärder avser
              statsministern att vidta med anledning av att ärendet är brådskande?
            </seg>
          </u>
          <note type="speaker" n="5c4a7aa6">
            Anf. 42 Statsminister CARL BILDT (m):
          </note>
          <u who="carl_bildt_f00617" xml:id="i-527779e226d71453-3" n="fc2a3b79">
            <seg n="6b58d83d">
              Herr talman! Jag är väl medveten om problemet.
            </seg>
            <seg n="0432305f">
              Det har förekommit ett sammanträde mellan företrädare för Näringsdepartementet
              och för samerna där man har diskuterat de olika synsätt som kan
              finnas i vissa delar. Jag tror inte att det är något större problem
              i sak.
            </seg>
            <seg n="e5bceda2">
              Men på en viss punkt föreligger litet delade meningar. Vi tror
              inte att den mening, som jag vill minnas att Samernas riksförbund
              gav uttryck för är något större bekymmer. Det besked som Samernas
              riksförbund kan få har man också fått. Beskedet kan inte ändras
              genom att man har flera sammanträden. Regeringens politik är nämligen
              vad regeringens politik är.
            </seg>
          </u>
          <note type="speaker" n="dc598b5e">
            Anf. 43 MAGNUS PERSSON (s):
          </note>
          <u who="magnus_persson_6f7ca0" xml:id="i-e054985b286bffd7-0" n="a56b0855">
            <seg n="435efa4f">
              Herr talman! Samerna hävdar att de inte har fått något svar från
              statsrådsberedningen. Man hänvisar till än det ena statsrådet
              än den andra statssekreteraren. Eftersom regeringen avser att
              lägga fram ett förslag i frågan den 28 februari borde man rimligen
              ta en kontakt. I annat fall riskerar man att hamna i en avtalsmässig
              process med samerna.
            </seg>
            <seg n="16d77b2e">
              Herr talman! Jag tycker inte alls att frågan har behandlats seriöst.
              Statsministern borde ta sina statsråd i örat och säga att man
              måste sätta sig ner och tala med samerna. Statsministern borde
              kunna ge ett ärligt besked om detta.
            </seg>
          </u>
          <note type="speaker" n="97718a91">
            Anf. 44 Statsminister CARL BILDT (m):
          </note>
          <u who="carl_bildt_f00617" xml:id="i-527779e226d71453-4" n="fc2a3b79">
            <seg n="4526d5d2">
              Herr talman! Det är just det som regeringen har gjort. Man har
              suttit ned och talats vid. Detta kanske inte leder till att man
              blir helt nöjd med resultatet. Så blir det ofta vid uppvaktningar
              av olika slag. Olika intressen framförs, men man blir kanske inte
              alltid automatiskt överens till hundra procent.
            </seg>
            <seg n="59daefcc">
              Regeringens politik är regeringens politik. Det hjälper inte
              om man diskuterar med än den ena än den andra. Regeringens politik
              är i alla fall regeringens politik. Man säger att man inte har
              fått något besked från statsrådsberedningen.
            </seg>
            <seg n="eb7c9640">
              Statsrådsberedningen är inte annorlunda än
            </seg>
            <seg n="f8e47830">
              Näringsdepartementet, Jordbruksdepartementet eller Utbildningsdepartementet.
              Det är Sveriges regering som ger besked om Sveriges regerings
              politik. Det beskedet har getts vid ett sammanträde på Näringsdepartementet.
            </seg>
          </u>
          <note n="4ebcb75f">
            Bosnien
          </note>
          <note type="speaker" n="27b242de">
            Anf. 45 LENNART ROHDIN (fp):
          </note>
          <u who="unknown" xml:id="i-4112c879a1420a8f-6" n="58bf471d">
            <seg n="1abdc9e7">
              Herr talman! Jag har en fråga till statsministern.
            </seg>
            <seg n="865c1ea5">
              Republiken Bosnien-Hercegovina har uppnått folkrättsligt erkännande
              även av Sverige, och landet har invalts i Förenta nationerna.
              I det krig som pågår försöker de s.k. Bosnienmedlarna Owen och
              Stoltenberg att tvinga regeringen i Sarajevo att acceptera en
              delning. Det innebär en fredsplan som belönar militär aggression
              och legitimerar att gränser i Europa ändras med våld. Jag skulle
              vilja veta på vilken folkrättslig grund som den svenska regeringen
              har uttalat sitt stöd till dessa planer från
            </seg>
            <seg n="924b1699">
              Owen-Stoltenberg.
            </seg>
          </u>
          <note type="speaker" n="483d946a">
            Anf. 46 Statsminister CARL BILDT (m):
          </note>
          <u who="carl_bildt_f00617" xml:id="i-527779e226d71453-5" n="fc2a3b79">
            <seg n="c4e97f82">
              Herr talman! Lennart Rohdin och jag har tillsammans en del förflutet
              i denna fråga. Vi har måhända litet skilda värderingar på en punkt.
            </seg>
            <seg n="cd23ed91">
              Owen-Stoltenbergs fredsplan är fortfarande aktuell delvis. Det
              som pågår i dessa dagar hänför sig dock inte främst till denna
              plan. Det är fråga om ett samordnat agerande av amerikaner, ryssar,
              engelsmän och fransmän för att utnyttja den möjlighet som nu finns
              att nå en fredsöverenskommelse. Detta är oerhört viktigt.
            </seg>
            <seg n="f9cfcf6f">
              Jag tror inte att det föreligger delade meningar på den punkten.
            </seg>
            <seg n="0fa7efcf">
              Man har dock inte diskuterat att ändra de erkända gränserna,
              dvs. de yttergränser som gäller för republiken Bosnien-Hercegovina.
              Det som diskuteras -- och som Lennart Rohdin på goda grunder har
              synpunkter på -- är att man skulle acceptera att göra en uppdelning
              i tre delar av denna republik. Det är fortfarande samma republik
              om än med en helt annan utformning eller intern struktur än vad
              vi alla diskuterade för några år sedan.
            </seg>
          </u>
          <note type="speaker" n="a98fd762">
            Anf. 47 LENNART ROHDIN (fp):
          </note>
          <u who="unknown" xml:id="i-4112c879a1420a8f-7" n="58bf471d">
            <seg n="eab81415">
              Herr talman! Som statsministern säkert känner till har den svenska
              regeringen senast tidigare i veckan till säkerhetsrådet uttalat
              sitt stöd för Owen-
            </seg>
            <seg n="4a95a22e">
              Stoltenbergs arbete och plan. Som statsministern säkert också
              känner till beror den uppkomna situationen på att man från visst
              serbiskt och kroatiskt håll, med understöd i Zagreb och
            </seg>
            <seg n="8af71c5c">
              Belgrad, har startat en aggression mot denna folkrättsligt erkända
              stat. Det finns mängder av både serber och kroater i Bosnien som
              inte står bakom aggressionen.
            </seg>
            <seg n="eea28903">
              Min fråga kvarstår naturligtvis: Vad har man för folkrättslig
              grund för att stödja ett arbete som innebär en uppdelning på de
              villkor som aggressorerna har skapat?
            </seg>
          </u>
          <note type="speaker" n="9cbfd9f0">
            Anf. 48 Statsminister CARL BILDT (m):
          </note>
          <u who="carl_bildt_f00617" xml:id="i-527779e226d71453-6" n="fc2a3b79">
            <seg n="a98925b1">
              Herr talman! Jag accepterar inte att detta skulle vara en uppdelning
              på de villkor som aggressorerna har skapat. Vad som nu inträffar
              är att man sätter press på samtliga tre parter i konflikten i
              Bosnien-
            </seg>
            <seg n="b3819c23">
              Hercegovina. Icke desto mindre ligger nu en betydande press på
              serberna. Den pressen ligger inte bara på de bosniska serberna
              utan även på det stora Serbien som kallas Restjugoslavien i form
              av ekonomiska sanktioner. Ingen kan påstå annat än att det internationella
              samfundet har lagt en utomordenligt hård press på parterna för
              att man skall upphöra med aggressionen, gå tillbaka och acceptera
              att inom ramen för Bosnien-Hercegovina skall kroater, serber och
              muslimer kunna bo i fredlig samlevnad.
            </seg>
            <seg n="9c55287a">
              För att fred skall kunna etableras -- detta är fakta --
            </seg>
            <seg n="80c54163">
              krävs en överenskommelse. Samtliga tre parter måste göra eftergifter.
              Det gäller således även de bosniska muslimerna, där det finns
              de som i detta läge tror att en eskalering av kriget, stora bombningar
              och stora militära internationella interventioner skulle kunna
              vrida utvecklingen rätt.
            </seg>
            <seg n="f68df6ee">
              Jag tror att det är ett fundamentalt misstag.
            </seg>
            <seg n="c5488113">
              Jag tror att det är oerhört viktigt att nu gripa den chans till
              fred som möjligen finns -- ingen kan vara säker. Oavsett vad vi
              tycker om den fred som möjligen, möjligen kan komma är den faktiskt
              att föredra framför en fortsättning av krig, lidande och elände
              av den art som vi har sett under de senaste åren.
            </seg>
            <seg n="bc17b5d9"/>
            <seg n="8a3c6bf8">
              Biståndet till Sydafrika
            </seg>
          </u>
          <note type="speaker" n="7d76c9e7">
            Anf. 49 EVA ZETTERBERG (v):
          </note>
          <u who="eva_zetterberg_f2b688" xml:id="i-2e2dc4a327db9d5b-0" n="00f6569b">
            <seg n="f82a8434">
              Herr talman! Jag vill vända mig till biståndsminister
            </seg>
            <seg n="73ad8bb2">
              Alf Svensson. Min fråga gäller det stundande valet i Sydafrika.
              Vi vet att utrikesministern för närvarande befinner sig i Sydafrika.
              Sverige har under många år gett stöd till ANC och andra demokratiska
              krafter. Det stödet upphörde i och med januari månads utgång.
              Vi vet att bara en del av pengarna till ANC har överförts till
              olika projekt för att stödja demokrati och utveckling i Sydafrika.
            </seg>
            <seg n="35ff2127">
              Jag vill för det första fråga om biståndsministern själv har
              för avsikt att så snart som möjligt efter valet -- som alla förväntar
              sig att ANC kommer att vinna -- besöka Sydafrika för att på plats
              se de, i mina ögon, mycket goda svenska biståndsprojekten och
              de insatser där svenska biståndspengar finns med.
            </seg>
            <seg n="4db26522">
              För det andra undrar jag om Alf Svensson vid det här besöket
              är villig att beakta en eventuell omprövning för att ytterligare
              biståndspengar skall kunna ges så att man kan göra en massiv insats
              för att bidra till uppbyggnaden av Sydafrika vad gäller såväl
              utveckling som demokrati.
            </seg>
          </u>
          <note type="speaker" n="d00529cf">
            Anf. 50 Statsrådet ALF SVENSSON (kds):
          </note>
          <u who="alf_svensson_9b3ea5" xml:id="i-2f5b46c0a7d1de62-0" n="0827bd6f">
            <seg n="340430bb">
              Herr talman! Först vill jag säga till Eva Zetterberg att den
              tingens ordning som bestämdes när det gäller relationerna till
              ANC om biståndsperiodens längd och när biståndet skulle avbrytas
              och redovisas kunde vi komma fram till i största samförstånd med
              ANC-ledningen. De tyckte att besluten var bra.
            </seg>
            <seg n="e3e86b1c">
              Regeringen har i dag beslutat om valobservatörer, och jag tänkte
              faktiskt vara en av dem på själva valdagen.
            </seg>
            <seg n="f480f0b2">
              När det gäller frågan om fortsatt bistånd till
            </seg>
            <seg n="30d6e666">
              Sydafrika har varken regeringen eller vi på UD
            </seg>
            <seg n="8a47a1fe">
              någonsin tänkt att den satsningen skulle upphöra.
            </seg>
            <seg n="7a428cf3">
              Den skall naturligtvis få karaktären av att vara ett försonande
              inslag och kanaliseras genom nya kanaler.
            </seg>
          </u>
          <note n="e44038ae">
            Indonesien
          </note>
          <note type="speaker" n="1f900a89">
            Anf. 51 HANS GÖRAN FRANCK (s):
          </note>
          <u who="hans_goran_franck_98c849" xml:id="i-fe4ea01d3f3030c2-0" n="fa2c34e5">
            <seg n="b9a40819">
              Herr talman! Jag vill också ställa en fråga till biståndsministern.
              Det gäller en händelse som ägde rum den 11 februari i år. Tre
              ledande företrädare för den fria fackföreningsrörelsen i Indonesien
              arresterades i anledning av en generalstrejk som utlystes då.
            </seg>
            <seg n="22c3bd39">
              I strid med ILO-konventionen vägrar den indonesiska regeringen
              att erkänna den fria fackföreningsrörelsen.
            </seg>
            <seg n="76827d1f">
              Med hänsyn till att vi haft åtskilliga diskussioner om
            </seg>
            <seg n="9eb54d60">
              Indonesien, och med hänsyn till att jag har ansett att regeringen
              har en för ljus bild av Indonesien och
            </seg>
            <seg n="9c5cd4e4">
              Östtimor vill jag fråga: Vilka åtgärder är regeringen nu beredd
              att vidta med anledning av den här alarmerande nyheten om arresteringarna
              av fackliga företrädare och vägran att erkänna en fri fackförening
              i Indonesien?
            </seg>
          </u>
          <note type="speaker" n="45b3cd37">
            Anf. 52 Statsrådet ALF SVENSSON (kds):
          </note>
          <u who="alf_svensson_9b3ea5" xml:id="i-2f5b46c0a7d1de62-1" n="0827bd6f">
            <seg n="d73c3e7d">
              Herr talman! Hans Göran Franck och jag har, som sagt, åtskilliga
              gånger resonerat om MR-
            </seg>
            <seg n="f0d4f891">
              situationen världen över, inte minst i Indonesien.
            </seg>
            <seg n="2db7929a">
              Vi är överens om att det finns åtskilligt övrigt att önska.
            </seg>
            <seg n="5cc7777c">
              Jag kan försäkra Hans Göran Franck och övriga närvarande i kammaren
              att dessa diskussioner förs ständigt.
            </seg>
            <seg n="af086559">
              Däremot skall jag tillstå att jag inte har tagit upp fallet från
              den 11 februari om tre ledande företrädare för fackföreningsrörelsen.
              Jag lovar självfallet att undersöka och informera mig om det här
              fallet och se på vad sätt det kan föras in i de ständigt återkommande
              resonemangen, inte minst med Indonesien, om MR-situationen.
            </seg>
          </u>
          <note type="speaker" n="c660f272">
            Anf. 53 FÖRSTE VICE TALMANNEN:
          </note>
          <u who="unknown" xml:id="i-4112c879a1420a8f-8" n="58bf471d">
            <seg n="380472bc">
              Många ledamöter har begärt ordet för att framställa frågor. Därför
              kommer jag inte att ge tillstånd till kompletterande frågor, utan
              det blir ett anförande per ledamot.
            </seg>
            <seg n="93f184b4">
              Bristen på sovvagnar
            </seg>
          </u>
          <note type="speaker" n="c6de5f4a">
            Anf. 54 TAGE PÅHLSSON (c):
          </note>
          <u who="unknown" xml:id="i-4112c879a1420a8f-9" n="58bf471d">
            <seg n="d78f900f">
              Herr talman! Jag har en fråga till kommunikationsministern om
              SJ:s situation.
            </seg>
            <seg n="892b5044">
              Trafiken ökar i omfattning, vilket är glädjande, men det är därmed
              stor brist på vagnar, framför allt sovvagnar. Vi har tidigare
              hört att sovvagnstrafiken från Sundsvall--Gävle mot Göteborg och
              liknande har dragits in.
            </seg>
            <seg n="c1be31e8">
              Häromveckan inträffade en närmast otrolig historia. Ett antal
              fjällhotell i Jämtland hade beställt och fått bekräftat några
              hundratal platser för turistsäsongen. Hotellen fick besked nu,
              några veckor före säsongen, att det inte fanns platser därför
              att det inte fanns tillräckligt med vagnar.
            </seg>
            <seg n="4b14bc86">
              Är det ont om pengar, eller beror det på något annat? Jag skulle
              vilja fråga kommunikationsministern: Har han haft kontakt med
              SJ i det här fallet, eller avser ministern att ta kontakt med
              SJ för att kunna klara upp den här frågan?
            </seg>
            <seg n="74ef533d">
              Anf. 55 Kommunikationsminister MATS
            </seg>
          </u>
          <note type="speaker" n="11096f36">
            ODELL (kds):
          </note>
          <u who="mats_odell_824708" xml:id="i-dacf77bae73dc5ec-2" n="a866d10a">
            <seg n="5b29f6aa">
              Herr talman! Vi har en fortlöpande kontakt med SJ
            </seg>
            <seg n="15277905">
              om dessa frågor, senast i den gångna veckan.
            </seg>
            <seg n="5dfc6cfd">
              Sovvagnstrafik är mycket olönsam från ett företagsekonomiskt
              perspektiv. Sovvagnarna används under en ganska kort tid av dygnet
              och det är ganska få resande. Det blir därför höga kostnader.
              För varje resande måste ett antal ton materiel släpas med. Detta
              är naturligtvis ett bekymmer.
            </seg>
            <seg n="68677a4a">
              Vi har fört diskussioner i denna kammare om de planer som funnits
              hos SJ att lägga ned sovvagnstrafiken bl.a. mellan Gävle och Göteborg.
            </seg>
            <seg n="9a1763de">
              Investeringskostnaden för att åstadkomma nya vagnar är mycket
              stor. Det finns ett antal vagnar, men arbetsmiljökraven leder
              till att de under sista perioden går på dispens eftersom det finns
              asbest i dem. Det behövs ytterligare 40 miljoner kronor för att
              sanera dessa vagnar.
            </seg>
            <seg n="bac59b5d">
              Detta är inte en fråga för vare sig regeringen eller riksdagen,
              utan det är SJ som har ansvaret för att hantera frågan. Denna
              kammare har delegerat det ansvaret till SJ.
            </seg>
            <seg n="901188e1">
              Jag hoppas dock att det skall gå att få fram pengar i den arbetslöshetssituation
              vi har. Det är nämligen ett mycket arbetskraftsintensivt arbete
              att sanera dessa vagnar och se till att det kommer fram tillräckligt
              med vagnar som både är arbetsmiljömässigt tillfredsställande och
              som kan stå till tjänst för exempelvis den växande fjällturismen.
            </seg>
          </u>
          <note n="2a1479a8">
            Tibet
          </note>
          <note type="speaker" n="e14e6dbc">
            Anf. 56 LEIF BERGDAHL (nyd):
          </note>
          <u who="leif_bergdahl_2cd35e" xml:id="i-e11c646c8eac712a-0" n="7b21745f">
            <seg n="e4cd8015">
              Herr talman! Jag vill vända mig i första hand till Alf
            </seg>
            <seg n="50f75545">
              Svensson men även i viss mån till statsministern.
            </seg>
            <seg n="7a97ae60">
              Det gäller Tibet. Det är inte ofta vi talar om länder som blivit
              utsatta för kommunistiskt förtryck -- man diskuterar hellre enpartistater
              och vår inställning till dem.
            </seg>
            <seg n="ec672383">
              I Tibet pågår, enligt Solsjenitsyn, historiens grymmaste kommunistförtryck.
              Han har ju viss erfarenhet på området.
            </seg>
            <seg n="6f92f779">
              USA tar i regel upp Tibetfrågan när man diskuterar
            </seg>
            <seg n="279645de">
              ''most-favoured-nation''-situationen för Kina. Jag undrar: Har
              svenska regeringen gjort någonting för
            </seg>
            <seg n="b4ec7f93">
              Tibet, eller kommer den att göra någonting?
            </seg>
          </u>
          <note type="speaker" n="ebc29a6a">
            Anf. 57 Statsrådet ALF SVENSSON (kds):
          </note>
          <u who="alf_svensson_9b3ea5" xml:id="i-2f5b46c0a7d1de62-2" n="0827bd6f">
            <seg n="f592402b">
              Herr talman! Jag är överens med Leif Bergdahl om att Tibet verkligen
              lider under ett förskräckande förtryck. Det är heller inte alldeles
              enkelt att göra biståndsinsatser. En del görs, bl.a. för flyktingar
              från Tibet i andra länder.
            </seg>
            <seg n="4452b626">
              Jag kan försäkra att när jag besökte Kina för någon tid sedan
              tog jag upp saken mycket rejält och grundligt med ledare där,
              med den lilla verkan det nu hava kan.
            </seg>
            <seg n="dbd75143">
              Vi är inte på något sätt avogt inställda, utan gör vad vi kan
              för att på något sätt, jag höll på att säga infiltrera -- för
              det är vad det gäller -- med biståndsinsatser för Tibet.
            </seg>
          </u>
          <note n="0f2fd63e">
            Informationsteknologi
          </note>
          <note type="speaker" n="1dccdef2">
            Anf. 58 ANITA JÖNSSON (s):
          </note>
          <u who="anita_jonsson_1736fc" xml:id="i-af128c13c1be137c-0" n="bc3a0c10">
            <seg n="64ee907d">
              Herr talman! Jag vill ställa en fråga till statsministern.
            </seg>
            <seg n="50c9ad2f">
              I förra veckan höll statsministern ett tal vid
            </seg>
            <seg n="7031be89">
              Ingenjörsvetenskapsakademiens jubileumsfond som handlade om informationsteknologins
              framtid och möjligheter i samhällsutvecklingen.
            </seg>
            <seg n="72caddc1">
              Statsministern framförde vid detta tal att för att ge ledning
              och inriktning för en bred nationell satsning på informationsteknologin
              kommer statsministern att tillkalla en kommission.
            </seg>
            <seg n="9e2070ab">
              Det finns ett brett gemensamt intresse mellan regeringspartierna
              och Socialdemokraterna inom detta område, vilket motionerna från
              allmänna motionstiden visar. För 14 dagar sedan presenterade vi
              i vår motion samma idé om en bred kommission för IT.
            </seg>
            <seg n="e9be98cd">
              Min fråga till Carl Bildt blir: På vilket sätt kommer oppositionen
              att ges rätt att deltaga i denna för nationen så viktiga fråga?
            </seg>
          </u>
          <note type="speaker" n="a858db4c">
            Anf. 59 Statsminister CARL BILDT (m):
          </note>
          <u who="carl_bildt_f00617" xml:id="i-527779e226d71453-7" n="fc2a3b79">
            <seg n="2e3d2f4e">
              Herr talman! Jag sätter värde på det stöd som jag är övertygad
              om finns på stor bredd i denna riksdag för att vi skall göra rejäla
              satsningar för att lyfta fram Sverige som ett högteknologisamhälle.
              Jag tror det är viktigt inte minst i dessa tider där vi har varit
              så fokuserade vid det gamla, krisen och problemen, att vi också
              ser alla de möjligheter som
            </seg>
            <seg n="cd2bdc89">
              Sverige har att hävda sig väl i denna tid av väldig global och
              teknologisk omvandling.
            </seg>
            <seg n="5c6b841a">
              Därför är det viktigt att notera att denna nationella kommission
              är till för att framför allt samla regeringens arbete och ta fram
              olika förslag. Vi skall inte göra det som något samlat paket,
              utan vår strävan är att löpande ta fram förslag och sedan presentera
              dem för riksdagen. Självfallet kommer vi både att lyssna på förslag
              som kommer från riksdagen och att sätta värde på dialogen i samband
              med att vi presenterar förslagen för riksdagen.
            </seg>
            <seg n="da090947">
              Som det är tänkt i dag är det en kommission med regeringens företrädare,
              med vissa myndigheter och med företrädare för vissa externa intressen
              --
            </seg>
            <seg n="47db327f">
              icke bredare än så i nuvarande läge.
            </seg>
            <seg n="a400113b">
              Aktiebeskattningen
            </seg>
          </u>
          <note type="speaker" n="e0e3c9d2">
            Anf. 60 WIDAR ANDERSSON (s):
          </note>
          <u who="widar_andersson_f14146" xml:id="i-322eb66645dbba8e-0" n="872fbf8c">
            <seg n="ec1eafa3">
              Herr talman! En regering har saker och ting som den måste göra
              och andra saker som den vill göra i mån av möjlighet. Det som
              måste göras i dag är att vidta åtgärder för att få ned arbetslösheten
              och för att få ned budgetunderskottet.
            </seg>
            <seg n="a65c8ae0">
              Skulle statsministern mot den bakgrunden vilja försöka förklara
              för mig och kammarens ledamöter huruvuda skattebefrielsen av utdelningen
              till enskilda aktieägare är något som regeringen måste göra för
              att få ned arbetslösheten och budgetunderskottet eller något som
              regeringen vill göra av ideologiska och i mina ögon snedvridna
              fördelningspolitiska skäl.
            </seg>
          </u>
          <note type="speaker" n="341e679a">
            Anf. 61 Statsminister CARL BILDT (m):
          </note>
          <u who="carl_bildt_f00617" xml:id="i-527779e226d71453-8" n="fc2a3b79">
            <seg n="6a6447c6">
              Herr talman! Det finns sådant som man både vill göra och måste
              göra. Det Sverige måste göra är att få fart på tillväxt och företagande.
              Utan tillväxt och företagande får vi aldrig några nya jobb. De
              nya jobben måste komma i de enskilda företagen. Vi kan inte alla
              jobba på AMS eller i den offentliga sektorn. Det tror jag att
              vi numera faktiskt är överens om.
            </seg>
            <seg n="ca7ce82e">
              För att jobben skall komma i de privata företagen måste det fram
              investeringskapital. För att investeringskapital skall komma fram
              måste det vara en rimlig beskattning av detta kapital. Att
            </seg>
            <seg n="3a0197a3">
              Sverige som ett av de allra sista länderna i Europa avskaffar
              det orimliga systemet med dubbelbeskattning av riskkapitalet i
              företagen är inte för tidigt. Det är snarare för sent. Detta är
              någonting -- låt mig bara understryka det -- som
            </seg>
            <seg n="efd5e94e">
              Finland har gjort och som Norge har gjort, om vi håller oss till
              den allra närmaste världen.
            </seg>
            <seg n="14043d68">
              Det finns inget land som tror att man kan få företagarexpansion
              och investeringar om man har en dubbelt så hård beskattning på
              det kapital som går till framtidssatsningar i företagen som på
              det kapital som vi alla sätter in på banken. Det här är något
              som vi vill göra, det är någonting som vi måste göra och det är
              någonting som är nödvändigt för att klara sysselsättning och tillväxt
              för Sverige.
            </seg>
            <seg n="29f7d230">
              Förändringen av pensionssystemet
            </seg>
          </u>
          <note type="speaker" n="75d2c1a5">
            Anf. 62 LENA ÖHRSVIK (s):
          </note>
          <u who="lena_ohrsvik_9d8232" xml:id="i-8bbcf712ffc4152b-0" n="906b9b95" next="i-05a957ed4d49ee15-0">
            <seg n="674bf7d7">
              Herr talman! Jag har en fråga till statsrådet Bo
            </seg>
          </u>
          <note n="2f0f6565">
            Könberg med anledning av diskussionen om förändringar i pensionssystemet.
          </note>
          <u who="lena_ohrsvik_9d8232" xml:id="i-05a957ed4d49ee15-0" n="906b9b95" prev="i-8bbcf712ffc4152b-0">
            <seg n="b1098f93">
              Svenska arbetsgivareföreningen har upplevt detta som en stor
              bromskloss. Jag önskar att regeringen klargör sin uppfattning
              när det gäller löneökningar som en förutsättning för ökade egenavgifter.
              Jag tror att det är viktigt att svenska folket får ett klarläggande
              besked i den frågan, annars ställer man inte upp.
            </seg>
          </u>
          <note type="speaker" n="20a6ac32">
            Anf. 63 Statsrådet BO KÖNBERG (fp):
          </note>
          <u who="bo_konberg_2ba238" xml:id="i-05cc911e6882ec80-0" n="415b7bd2" next="i-576172dc857bc876-0">
            <seg n="03da319c">
              Herr talman! Jag tror att svenska folket och
            </seg>
            <seg n="96d3b214">
              Svenska arbetsgivareföreningen har fått det klargörandet från
              regeringen redan, via både mig och skatteminister Bo Lundgren.
            </seg>
            <seg n="a603a9c4">
              Det är alldeles klart att det förslag som nu läggs fram av pensionsarbetsgruppen
              -- en grupp i vilken jag är ordförande och där de fyra regeringspartierna
              och Socialdemokraternas representanter är överens om uppläggningen
              --
            </seg>
            <seg n="ce03183d">
              innebär att det skall ske en växling av avgifter mellan arbetsgivaravgift
              och egenavgift. Den tekniska lösningen är att arbetsgivaravgifterna
              sänks och att bruttolönerna höjs. Därmed ges det möjligheter till
              egenavgifter.
            </seg>
            <seg n="3eeb0f06">
              Jag tycker också att man från arbetsgivarhåll de senaste dagarna
              har klargjort att man tycker att pensionsreformen är angelägen,
              att man tycker att det är bra med egenavgifter och att man tycker
              att tekniken är den rätta. Jag hoppas att det som har varit de
              senaste veckorna har varit det SAF-
            </seg>
            <seg n="6738fa52">
              tidningen i en ledare kallade en storm i ett vattenglas. Sedan
              kan man alltid diskutera vems fel det var att det stormade i vattenglaset.
            </seg>
            <seg n="ade107d2">
              Utgiftsökningar till följd av indexregleringar
            </seg>
          </u>
          <note n="82398ae9">
            Anf. 64 CHRISTER WINDÉN (nyd):
          </note>
          <u who="bo_konberg_2ba238" xml:id="i-576172dc857bc876-0" n="415b7bd2" prev="i-05cc911e6882ec80-0">
            <seg n="64ee907d">
              Herr talman! Jag vill ställa en fråga till statsministern.
            </seg>
            <seg n="b7e4eec7">
              Samme finansminister som Carl Bildt hänvisade till i sitt svar
              till Thage Peterson är intervjuad i senaste numret av Skattebetalarnas
              förenings tidning Sunt förnuft. Där hävdar han att ett av de svåraste
              problemen att komma till rätta med när det gäller budgetunderskottet
              är automatiken i alla indexreglerade ökningar på utgiftssidan.
              Jag tror att det i stort sett bara är 15 % eller något ditåt som
              inte är indexreglerat. Enda möjligheten att komma till rätta med
              detta är att kunna ha ett annat system än indexreglering.
            </seg>
            <seg n="49839453">
              Nu undrar jag om statsministern delar Kjell-Olof
            </seg>
            <seg n="89405482">
              Feldts uppfattning och om han i så fall ämnar göra något åt det
              i form av ett rejält förslag.
            </seg>
          </u>
          <note type="speaker" n="f6e9fa70">
            Anf. 65 Statsminister CARL BILDT (m):
          </note>
          <u who="carl_bildt_f00617" xml:id="i-527779e226d71453-9" n="fc2a3b79">
            <seg n="9d10a5b5">
              Herr talman! Jag har inte läst artikeln. Vi konfererade litet
              här. Jag tror nog att siffran 15 %
            </seg>
            <seg n="178ff82d">
              kan ha varit riktig för ett tag sedan, men jag tror inte att
              det är så längre. Det här har undergått en icke oväsentlig förändring.
              Jag skall ta reda på den siffra som gäller nu.
            </seg>
            <seg n="3484cdbe">
              Visst finns det system som på ett eller annat sätt är bundna
              till löneutveckling eller prisutveckling. Vi har i delar av socialförsäkringssystemen
              en inbyggd trygghet, en följsamhet med antingen det ena eller
              det andra. Det varierar. Visst kan detta i någon utsträckning
              vara ett problem. Men vi vet också vilka krav som ibland ställs
              i denna kammare på att t.ex. pensionärernas standard skall utvecklas
              på ett rimligt sätt i förhållande till den samhällsekonomiska
              utvecklingen.
            </seg>
            <seg n="5c74ddcb">
              Även om jag delar uppfattningen att man skall komma bort från
              den typen av automatik som leder till att man missar en nödvändig
              följsamhet med utvecklingen av den reala ekonomin, tror jag inte
              att man kan komma till en situation där vi inte har någon typ
              av följsamhet. Låt mig bara peka på pensionssystemet som ett exempel.
              Men vi har gjort ganska aktningsvärda ansträngningar för att komma
              bort från en hel del av indexeringarna och de automatiska ökningssystemen
              som förut ställde till ett så stort problem, och som fortfarande
              delvis kan vara ett problem, men inte alls av den storleksordning
              som det var förr.
            </seg>
          </u>
          <note n="760b9a85">
            Ryssland
          </note>
          <note type="speaker" n="37b345f5">
            Anf. 66 PIERRE SCHORI (s):
          </note>
          <u who="pierre_schori_0f8987" xml:id="i-630bc2de6d0b09a7-0" n="953de33b">
            <seg n="1abdc9e7">
              Herr talman! Jag har en fråga till statsministern.
            </seg>
            <seg n="5016e917">
              Utvecklingen i Ryssland inger oss alla oro. Det är bara Ryssland
              självt som kan avgöra sitt öde. Vi ser nu hur gammelkommunister
              och högerextremister skördar framgångar på grund av de sociala
              och ekonomiska problemen. Omvärlden tvekar också om i vilken form
              man skall stödja.
            </seg>
            <seg n="48f39134">
              I det läget lär statsministern på en alptopp någonstans ha rekommenderat
              Ryssland att ha mer av chock än terapi i sin ekonomiska politik.
              Jag skulle vilja veta om detta var statsministerns privata uppfattning,
              som han framförde till världspressen, eller om det är en ledstjärna
              i regeringens
            </seg>
            <seg n="58ab0bee">
              Rysslandspolitik.
            </seg>
          </u>
          <note type="speaker" n="ae641606">
            Anf. 67 Statsminister CARL BILDT (m):
          </note>
          <u who="carl_bildt_f00617" xml:id="i-527779e226d71453-10" n="fc2a3b79">
            <seg n="7decd413">
              Herr talman! Det jag framför allt ägnade mig åt i det sammanhanget
              var att titta på den ekonomiska utveckling som har varit i Ryssland.
              Det finns en uppfattning, som jag har noterat ibland marknadsförs
              av Pierre Schori eller socialdemokratiska företrädare, att det
              har bedrivits en s.k. chockterapipolitik i Ryssland. Så är ju
              inte fallet.
            </seg>
            <seg n="bf805920">
              Huvuddelen av de ekonomiska problem som man har i Ryssland i
              dag är ju en följd av det gamla kommunistiska planhushållningssystemet.
              Så är det. Men en betydande del är också en följd av de ofullständigheter,
              oklarheter och ryckigheter som utmärkte den ekonomiska politiken
              framför allt under Gorbatjov, då saker och ting förvärrades.
            </seg>
            <seg n="ae08a746">
              Men i någon utsträckning beror de också på att man under de senaste
              åren har haft svårigheter att fullfölja en rak reformkurs. Det
              kan man i viss mån ha förståelse för. Det är inte alldeles lätt.
            </seg>
            <seg n="babd4907">
              Men det är viktigt att identifiera att det inte har varit för
              mycket av reformer i Ryssland, som det ibland låter som när man
              lyssnar på socialdemokraterna. Det har varit för litet av ekonomiska
              reformer i Ryssland. Det behöver inte göras mindre, det behöver
              göras mer.
            </seg>
            <seg n="96e5818c">
              Det som framför allt är faran och hotet just nu är risken för
              hyperinflation. När man talar om socialt ansvarstagande skall
              man veta att det orättfärdigaste som kan drabba ett samhälle är
              hyperinflation. De inflationstakter vi talar om är inte hundratals
              procent, det är tusentals eller kanske mer än 10 000 %. Pensionärers
              och sparares pengar bara försvinner. Men de som sitter på tillgångarna,
              de gamla direktörerna eller vilka det nu är, klarar sig. Vanligt
              folk drabbas. Därför är faran för hyperinflation någonting som
              det finns all anledning att uppmärksamma. Det skulle få vittgående
              sociala och politiska konsekvenser.
            </seg>
            <seg n="85e30016">
              Moralhöjande åtgärder
            </seg>
          </u>
          <note type="speaker" n="85ce9a83">
            Anf. 68 KARIN FALKMER (m):
          </note>
          <u who="karin_falkmer_2827a2" xml:id="i-7e5890a91ca69d5e-0" n="71a9476e">
            <seg n="14fc0cd1">
              Herr talman! Jag vill ställa en fråga om moral till statsministern.
            </seg>
            <seg n="162c0ee5">
              I gårdagens TV-program Striptease beskrevs de hejdlösa svindlerier
              som skett i fackföreningsägda
            </seg>
            <seg n="b9df9b5e">
              BPA. Ilskna och besvikna arbetslösa byggnadsarbetare var djupt
              upprörda över hur höjdarna inom BPA hade skott sig på ett oanständigt
              sätt.
            </seg>
            <seg n="3b40d400">
              Det är uppenbart att sådant förekommer inte bara inom den röda
              rörelsen. Men det bekymmersamma är att när höjdarna beter sig
              på det sättet finns det risk för att moraluppfattningen bland
              vanliga människor vittrar sönder.
            </seg>
            <seg n="edaed227">
              Har regeringen någon strategi för att höja moralen bland det
              svenska folket när det gäller denna typ av beteende?
            </seg>
          </u>
          <note type="speaker" n="fc274966">
            Anf. 69 Statsminister CARL BILDT (m):
          </note>
          <u who="carl_bildt_f00617" xml:id="i-527779e226d71453-11" n="fc2a3b79">
            <seg n="e80922c3">
              Herr talman! Som Karin Falkmer påpekade har vi inte någon möjlighet
              att ingripa mot vad som har skett i det här fallet i fackföreningsägda
              företag.
            </seg>
            <seg n="34fc5896">
              Där får man utgå från att de själva städar upp.
            </seg>
            <seg n="b1fd6cd5">
              Vi har haft ett ansvar för att ingripa mot de missförhållanden
              vi har sett inom den statliga verksamheten. Låt mig nämna de fallskärmsavtal
              vi blev medvetna om när vi flyttade in i regeringskansliet. Vi
              drev -- mot juristernas inrådan -- frågan till åtal angående de
              personer som vi ansåg hade, mot bakgrund av vad som hade inträffat,
              fått ersättningar som inte på något sätt var skäliga. Det hela
              slutade med att vi lyckades återkräva ett antal miljoner kronor
              till skattebetalarna.
            </seg>
            <seg n="8cc950e6">
              Detta gjorde vi framför allt inte av statsfinansiella skäl utan
              av moraliska skäl. Vi ville göra en moralisk markering mot den
              typen av oskick som dessa fallskärmsavtal ledde till. Sedan kan
              man vara förvånad över att den typen av bristande moral som vi
              tyckte oss se i delar av den statliga hanteringen visade sig vara
              ännu mera utpräglad i andra delar av samhället. Vi har gjort en
              god insats om de exempel vi har statuerat med hjälp av regeringens
              ingripanden mot fallskärmsavtalen leder till att man på andra
              ställen blir mera aktsam än vad man varit tidigare.
            </seg>
          </u>
          <note type="speaker" n="7c1d5653">
            Anf. 70 FÖRSTE VICE TALMANNEN:
          </note>
          <note n="1f80c3f4">
            Härmed är frågestunden avslutad.
          </note>
          <u who="unknown" xml:id="i-afe5109af3c2935a-1" n="58bf471d">
            <seg n="1184c424">
              Jag beklagar att några ledamöter som har begärt ordet inte har
              fått det. Jag önskar bättre lycka nästa gång.
            </seg>
            <seg n="41c2e5b1">
              Jag tackar statsministern och övriga statsråd för er medverkan
              i kammaren i dag.
            </seg>
            <seg n="5f5f4bd5">
              1993/94:355 av Magnus Persson (s) till kulturministern om ökat
              antal flyktingar i
            </seg>
            <seg n="93afd072">
              Värmland:
            </seg>
            <seg n="26b9599f">
              2 000 kosovoalbaner förväntas inom en snar framtid komma att
              utvisas från Norge till Sverige.
            </seg>
            <seg n="7381286e">
              Enligt den information som getts polisen är det främst på grund
              av pågående OS och rädslan för skilda aktioner som ligger bakom
              de norska myndigheternas utvisningsbeslut. Det finns ett större
              antal flyktingar som efter utvisningsbeslut i
            </seg>
            <seg n="58ea0ef5">
              Sverige tagit sig över gränsen till Norge i hopp om en fristad.
              Norge har sedan förra våren tillämpat regeln om första asylland,
              vilket innebär att de flyktingar som kommit via Sverige återbördas
              hit.
            </seg>
            <seg n="6143626c">
              Det blir i första hand till Värmland de skickas, varav de första
              redan anlänt. Karlstadspolisen har bett angränsande polisdistrikt
              om hjälp att med alla till buds stående medel söka klara den närmast
              förestående flyktingvågen. Befintliga arrestlokaler är fyllda
              till bristningsgränsen. Nu söker man med ljus och lykta efter
              lämpliga lokaler i syfte att kunna hysa de återvändande flyktingarna.
              Runt om i
            </seg>
            <seg n="a1853371">
              Värmlands län, i ett antal kommuner finns lediga lokaler att
              tillgå i form av bl.a. förutvarande flyktingförläggningar. Under
              en kortare övergångstid borde dessa lokaler kunna användas för
              att tillfälligt hysa dessa flyktingströmmar.
            </seg>
            <seg n="5a10b570">
              Är statsrådet beredd att i samråd med justitieministern vidta
              lämpliga åtgärder för att ombesörja både lokal- och bevakningsfrågor
              i samband därmed?
            </seg>
          </u>
          <note n="4725092d">
            5 § Anmälan om fråga
          </note>
          <note n="14526ce8">
            Anmäldes att följande fråga framställts
          </note>
          <note n="16a39fd5">
            den 16 februari
          </note>
          <note n="fbe31188">
            6 § Kammaren åtskildes kl. 15.13.
          </note>
          <note n="4dc93cb5">
            Förhandlingarna leddes
          </note>
          <note n="462b85e8">
            av talmannen från sammanträdets början t.o.m. 2
          </note>
          <note n="f8460b47">
            § anf. 9 (delvis),
          </note>
          <note n="157c7bec">
            av andre vice talmannen därefter t.o.m.
          </note>
          <note n="31d7ca41">
            ajourneringen kl. 13.50 och
          </note>
          <note n="190915ed">
            av förste vice talmannen därefter till sammanträdets slut.
          </note>
        </div>
      </body>
    </text>
  </TEI>
</teiCorpus>
