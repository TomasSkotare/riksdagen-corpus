<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2006</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2006</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200607--111</head>
          <docDate when="2006-05-23">2006-05-23</docDate>
        </div>
      </front>
      <body>
        <div>
          <note n="1fcdf4ad">
            ﻿
          </note>
          <note n="fb4fdbd0">
            Riksdagens protokoll
          </note>
          <note n="60569397">
            2006/07:111
          </note>
          <note type="date" n="8df26f84">
            Onsdagen den 23 maj
          </note>
          <note n="435cdeb0">
            Kl. 09:00 - 18:29
          </note>
          <note n="9b763c4b">
            1 § Justering av protokoll
          </note>
          <note n="8979e332">
            Justerades protokollet för den 16 maj.
          </note>
          <note n="3d51cf70">
            2 § Allmän debattimme
          </note>
          <note n="4a2b9517">
            Vården
          </note>
          <note type="speaker" n="57596917">
            Anf. 1 LARS-IVAR ERICSON (c):
          </note>
          <u who="jan_ericson_aca06f" xml:id="i-3e2b77578ad2530f-0" n="f823bcb7">
            <seg n="c0fd9b9c">
              Fru talman! Jag vill ta upp en typ av sjukdomar som blir allt
              vanligare i dagens Sverige. Jag tänker på demenssjukdomarna. Varje
              år insjuknar 20 000 personer. Demenssjukdomarna är ofta åldersrelaterade,
              men det finns 10 000 yngre och medelålders personer som drabbas.
              De har i sin tur 40 000 anhöriga, som också i högsta grad är berörda
              av sjukdomen. Enbart i Skåne finns 1 100 personer som lider av
              demens och som är yngre och i medelåldern.
            </seg>
            <seg n="d89af8e8">
              Demens är en grym sjukdom både för dem som är sjuka och för deras
              anhöriga. Att se en person tappa fotfästet i tillvaron är mycket
              svårt. Mediciner och vård i början av sjukdomstiden är till god
              hjälp, och patienterna kan förhoppningsvis bo kvar hemma. Men
              när det blir aktuellt med vård på något vårdboende saknas tyvärr
              ofta sådana boenden för yngre och medelålders patienter. I stället
              blir de placerade tillsammans med äldre patienter.
            </seg>
            <seg n="e8a9bf3d">
              År 2004 gjordes en undersökning bland Sveriges kommuner. Då var
              det bara 16 procent som uppgav att man hade speciella insatser
              för yngre och medelålders dementa. Det är inte bra. Trots sjukdomen
              behöver yngre och medelålders dementa en helt annan typ av omvårdnad
              än de som har kommit upp i 7080-årsåldern.
            </seg>
            <seg n="92689f77">
              Vi behöver få fler gruppboenden där yngre och medelålders dementa
              kan få en vård som är anpassad för dessa åldrar. Då mildras sjukdomsförloppet,
              och de får tillgång till en värdigare vård. Det är en vård som
              kännetecknas av hänsyn till att patienten trots sin sjukdom är
              mitt i livet och känner sig fysiskt frisk och fortfarande vill
              något med sitt liv.
            </seg>
            <seg n="7c209c96">
              Antalet demenssjuka i Sverige väntas år 2010 vara uppe i 200
              000. Många av dem är yngre och medelålders. Omsorgen om dem och
              deras anhöriga är en stor utmaning för stat, landsting och kommuner.
            </seg>
            <seg n="c7115c38">
              Fru talman! Jag vill avsluta med att citera ur skriften Mamma
              glömmer : Jag tror inte att jag var mer än 14 år när jag upptäckte
              att mamma började glömma saker. I början var det lätt att hitta
              andra orsaker till hennes beteende, men glömskan blev alltmer
              påtaglig. Det började bli jobbigt att åka bil med henne, hon frågade
              allt oftare om samma sak fyra fem gånger och lokalsinnet svek.
              En fredag fick jag till och med efterlysa henne hos polisen. Det
              var svårt att inse att mamma var sjuk. Jag ville så gärna tro
              på en enklare förklaring. Något som kunde bli bra, som kunde botas.
              Men så blev det inte.
            </seg>
          </u>
          <note type="speaker" n="6e394a0f">
            Anf. 2 CHRISTER ENGELHARDT (s) replik:
          </note>
          <u who="christer_engelhardt_7339c0" xml:id="i-f541602541095d57-0" n="2c67c286">
            <seg n="3fda6832">
              Fru talman! I dag lever 140 000 personer med demens i Sverige.
              Det gör demens till en av de stora folksjukdomarna, som drabbar
              både de sjuka och de anhöriga mycket svårt, som Lars-Ivar Ericson
              också nämnde i sitt anförande.
            </seg>
            <seg n="07023c67">
              Det finns en skillnad mellan Socialdemokraterna och den borgerliga
              alliansen i det här sammanhanget. Vi anser att det behövs riktade
              insatser för att höja kompetensen och kvaliteten inom demensvården.
              För detta specialdestinerar vi pengar i vår budget, medan alliansen
              avsätter pengar som en klumpsumma för hela äldreomsorgen, vilket
              gör att det blir svårt att definiera på vilket sätt man ska göra
              riktade insatser just på det viktiga område som Lars-Ivar Ericson
              tar upp.
            </seg>
            <seg n="d32a4d14">
              Skulle Lars-Ivar Ericson kunna utveckla något på vilket sätt
              det ska vara tänkbart att få till stånd riktade insatser i demensvården
              med det anslag som den borgerliga alliansen lägger i sin budget?
            </seg>
          </u>
          <note type="speaker" n="46a25d6f">
            Anf. 3 LARS-IVAR ERICSON (c) replik:
          </note>
          <u who="jan_ericson_aca06f" xml:id="i-3e2b77578ad2530f-1" n="f823bcb7">
            <seg n="843b9a47">
              Fru talman! I sin budget anvisar alliansen 1,35 miljarder till
              speciella insatser inom bland annat äldrevården. Man kan också
              söka om medel för att förbättra demensvården ute i kommunerna.
              En intressant satsning är också att vi har lyft fram behovet av
              ett nationellt kompetenscentrum som speciellt ska uppmärksamma
              demenssjukdomarna. Vi tror att det ska kunna leda till att det
              blir större uppmärksamhet kring den problematiken.
            </seg>
          </u>
          <note type="speaker" n="cce86958">
            Anf. 4 CHRISTER ENGELHARDT (s) replik:
          </note>
          <u who="christer_engelhardt_7339c0" xml:id="i-f541602541095d57-1" n="2c67c286">
            <seg n="bb8708f7">
              Fru talman! Skillnaden mellan oss är tydlig om man ser till det
              som Lars-Ivar Ericson tar upp om kommunerna. Ni överlåter åt kommunerna
              att själva bestämma, vilket gör att det inte blir någon garanti
              för att man kommer att satsa på det här området. Det är mycket
              möjligt att man använder pengar till andra områden och missar
              detta viktiga område som Lars-Ivar Ericson talar om. Från socialdemokratisk
              sida tycker vi att detta är ett prioriterat område, och därför
              måste det finnas riktade insatser.
            </seg>
            <seg n="cf66ddde">
              Kan Lars-Ivar Ericson på något sätt försöka förtydliga på vilket
              sätt ni inom alliansen kommer att se till att kommunerna verkligen
              tar sig an det här viktiga området?
            </seg>
          </u>
          <note type="speaker" n="c9d6558e">
            Anf. 5 LARS-IVAR ERICSON (c) replik:
          </note>
          <u who="jan_ericson_aca06f" xml:id="i-3e2b77578ad2530f-2" n="f823bcb7">
            <seg n="165aa66a">
              Fru talman! Alliansregeringen gör sitt bästa för att kommunerna
              ska uppmärksamma de olika problemområden som finns. Vi har stor
              tilltro till att kommunerna blir alltmer medvetna om att antalet
              dementa ökar i vårt land. Vi tror också att de kommer att göra
              mer och mer för att de drabbade och deras anhöriga ska ha det
              bättre.
            </seg>
          </u>
          <note type="speaker" n="0b989f92">
            Anf. 6 CHATRINE PÅLSSON AHLGREN (kd) replik:
          </note>
          <u who="chatrine_palsson_167827" xml:id="i-ae0c7d028cd91967-0" n="3dd06fe6">
            <seg n="c8486143">
              Fru talman! Jag blev glad när Lars-Ivar Ericson tog upp den här
              frågan. Vi vet ju att detta handlar om etik. Djupast är det en
              fråga om etisk grundsyn hur vi behandlar dem som har det svårast
              i samhället. Jag vill också påminna om hur mycket den här regeringen
              under de gångna åtta månaderna har satsat på denna grupp människor,
              som behöver så mycket hjälp.
            </seg>
            <seg n="7e401109">
              Vår situation är ju den att Socialdemokraterna under de senaste
              åren faktiskt var ansvariga för att 18 000 platser i särskilt
              boende försvann, fastän man hade lovat ytterligare 10 000. Det
              gäller nu att Lars-Ivar Ericson, jag och övriga allianskolleger
              stimulerar kommunerna på olika sätt för att de ska byggas upp
              igen. Det är min fråga till Lars-Ivar Ericson i de kontakter han
              har med kommuner och landsting.
            </seg>
          </u>
          <note type="speaker" n="72076065">
            Anf. 7 LARS-IVAR ERICSON (c) replik:
          </note>
          <u who="jan_ericson_aca06f" xml:id="i-3e2b77578ad2530f-3" n="f823bcb7">
            <seg n="480fdd66">
              Fru talman! Det handlar inte bara om att se till att verksamheten
              finns i kommuner och landsting utan också om att uppmuntra alla
              de privata initiativ som tas på det här området. I detta sammanhang
              vill jag gärna lyfta fram Fogdaröds vård- och diakonicentrum i
              Skåne, som var den första platsen i Skåne där man inrättade ett
              särskilt boende för yngre och medelålders dementa. Den verksamheten
              har fungerat väldigt bra.
            </seg>
            <seg n="a05a0358">
              I början var det lite trögt när det gäller att få kommunerna
              att skicka personer dit, men nu är hela vårdanläggningen fullbelagd.
              Den har ett väldigt gott renommé. Jag rekommenderar ledamöterna
              att göra ett besök och se hur man där tar hand om yngre och medelålders
              dementa på ett väldigt fint sätt.
            </seg>
          </u>
          <note type="speaker" n="830341cb">
            Anf. 8 CHATRINE PÅLSSON AHLGREN (kd) replik:
          </note>
          <u who="chatrine_palsson_167827" xml:id="i-ae0c7d028cd91967-1" n="3dd06fe6">
            <seg n="11071a91">
              Fru talman! Jag vill också påminna om den utredning som just
              nu sitter som ska utreda hur vi ska ha en värdighetsgaranti. Det
              är en gammal genomarbetad tanke från Kristdemokraterna. Och det
              här pågår nu. Detta skulle göra att många demenssjuka och deras
              anhöriga skulle känna en mycket större trygghet. Samtidigt vet
              vi att situationen för anhöriga till demenssjuka inte är bra i
              dag. Där satsar regeringen också.
            </seg>
          </u>
          <note type="speaker" n="e0018674">
            Anf. 9 LARS-IVAR ERICSON (c) replik:
          </note>
          <u who="jan_ericson_aca06f" xml:id="i-618ea1d75954503d-0" n="f823bcb7" next="i-c06a3f02e0a1b21c-0">
            <seg n="8704bfbf">
              Fru talman! Jag är glad över att Chatrine Pålsson Ahlgren tar
              upp den situation som de anhöriga har när någon drabbas av demens.
              Det handlar alltså inte bara om den drabbade personen, utan kring
              varje drabbad demenssjuk finns det ett stort antal människor som
              är i behov av hjälp och stöd på olika sätt.
            </seg>
          </u>
          <note n="71e57b81">
            Anf. 10 SIW WITTGREN-AHL (s):
          </note>
          <u who="jan_ericson_aca06f" xml:id="i-c06a3f02e0a1b21c-0" n="f823bcb7" prev="i-618ea1d75954503d-0">
            <seg n="0a244619">
              Fru talman! Jag skulle vilja prata om åldrandet. En viktig förutsättning
              för alla människor, oavsett ålder, är ju friheten att kunna försörja
              sig själv och kunna leva ett så självständigt liv som möjligt.
            </seg>
            <seg n="2df3d34d">
              Ibland behöver man samhällets stöd. Då ska man ha det, inte som
              en givargåva utan faktiskt som en rättighet. Och detta fordrar
              ju av oss en samling kring begreppet solidaritet.
            </seg>
            <seg n="04a8011d">
              Att man ska betala skatt efter bärkraft är en viktig princip
              för oss socialdemokrater. Det ska aldrig vara plånbokens tjocklek
              som ska avgöra, utan det är den enskildes behov som ska styra
              tänkandet kring våra gemensamma resurser.
            </seg>
            <seg n="656ad95e">
              Som äldre är det särskilt viktigt att man mår bra. Men det kommer
              att behövas många andra former av boende framöver: kooperativ,
              gemenskapsboende, seniorboende, olika boendeformer som är tillgängliga
              och som ger möjligheten att umgås och att äta tillsammans ibland.
              Det ska också finnas personal när man behöver det.
            </seg>
            <seg n="30a17f4c">
              Kvarboendeprincipen, som vi hörde om här, har drivits för långt.
              Det behövs fler platser i särskilt boende och en mer generös bedömning
              som gör att äldre ska kunna känna sig trygga i att de får en plats
              när de själva känner att de behöver det.
            </seg>
            <seg n="5b97cc75">
              Vi socialdemokrater ville ju genom investeringsbidraget stimulera
              kommunerna till att göra både nybyggnationer och ombyggnationer
              av de särskilda boenden som finns och behövs.
            </seg>
            <seg n="93e53ec1">
              I Göteborg, min hemstad, har vi socialdemokrater många idéer
              om detta, hur man skulle kunna bygga nya boendeformer som är mellanformer
              som människor kan bo i innan de kommer till ett äldreboende. Men
              den borgerliga alliansen tog ju bort räntebidraget, hissbidraget
              och investeringsstödet, som underlättade byggandet av hyresrätter.
              Men nu ser jag till min glädje i vårpropositionen att regeringen
              anslår 2 ½ miljard i investeringsstöd. Jag hoppas att dessa pengar
              går till ett bra mellanboende. För som ni vet står vi inför en
              äldreboom i framtiden. Och det här är ett bra sätt att möta kommande
              behov och att förhindra ensamhet och otrygghet som många upplever
              och är rädda för i dag.
            </seg>
            <seg n="462d6098">
              Men för att man ska kunna bo bra och åldras bra krävs det också
              att man känner sig trygg när det gäller ekonomin. Då hoppas jag
              att denna regering som har ombestämt sig när det gäller investeringsbidraget
              också ombestämmer sig när det gäller bostadsbidraget och fullföljer
              den satsning som vi socialdemokrater vill göra. Då kan man välja
              ett bra boende, och de som behöver det får det. Det är också viktigt
              att pensionärerna får sina jobbavdrag och att man inte vältrar
              över trafikskadeförsäkringen på deras kollektiv, utan även pensionärskollektivet
              ska kunna ha ett drägligt liv.
            </seg>
          </u>
          <note n="715ac806">
            I detta anförande instämde Christer Engelhardt, Carina Hägg,
            Ronny Olander och Marina Pettersson (alla s).
          </note>
          <note type="speaker" n="c243e809">
            Anf. 11 YVONNE ANDERSSON (kd) replik:
          </note>
          <u who="yvonne_andersson_14c1a7" xml:id="i-0e8a192cc9b42740-0" n="2f35ef43" next="i-036ad0ca66eebcd9-0">
            <seg n="1b2596c9">
              Fru talman! Jag vill först uttrycka att det är bra att Siw Wittgren-Ahl
              har sitt hjärta hos de äldre. Det har också vi. Problemet är väl
              bara att den socialdemokratiska regeringen förde en sådan knepig
              politik under så lång tid.
            </seg>
            <seg n="228c86bd">
              De människor som är äldre i dag och behöver boende har ju levt
              i 70, 80, 90 år. Alla visste vi att de fanns. Alla visste vi att
              behoven skulle finnas. Det finns mycket forskning om detta. Ändå
              gjorde Socialdemokraterna i princip ingenting för att möta det
              här behovet.
            </seg>
            <seg n="1f76fd51">
              Varför efterlyser ni det vi gör under sex sju månader när ni
              inte har förberett detta under alla dessa år? Vad är det som den
              nuvarande regeringen i stället gör? Jo, vi har tagit bort statliga
              subventioner, så att vi förhoppningsvis kommer att bygga lika
              mycket som andra motsvarande EU-länder och serva det här.
            </seg>
          </u>
          <note n="b70ca4b1">
            Anf. 12 SIW WITTGREN-AHL (s) replik:
          </note>
          <u who="yvonne_andersson_14c1a7" xml:id="i-036ad0ca66eebcd9-0" n="2f35ef43" prev="i-0e8a192cc9b42740-0">
            <seg n="c466969e">
              Fru talman! Att vi inte har gjort någonting på så lång tid och
              att man inte kunde förutse det kan jag hålla med om. Men en viktig
              sak när man ska förutse någonting är också att man kan räkna framåt.
              Detta tyckte ju inte den gamla regeringen, som fanns innan vi
              tillträdde för tolv år sedan, var viktigt. Då tog man nämligen
              bort folk- och bostadsräkningen. Ni vill ju faktiskt inte att
              man ska kunna göra statistik på hur det kommer att se ut. Det
              var den gamla Bildtregeringen som gjorde det här. Och det blir
              ju fel när man inte kan göra ett överslag.
            </seg>
            <seg n="2076c269">
              Men jag kan ändå hålla med dig om att man i kommunerna skulle
              kunna ha gjort detta på ett bättre sätt. Då kan man ju förledas
              att tro att vi hade socialdemokratiskt styre i hela Sverige, i
              alla kommuner där inte tillräckligt mycket demens- och äldrebostäder
              blev byggda. Men så var inte fallet, så ni är också delaktiga
              i detta.
            </seg>
            <seg n="5e2dc7e8">
              När det gäller investeringsbidraget är jag tacksam över att ni
              har tagit upp de förslag som var våra. Det var ju också vad statsministern
              sade, att ni skulle göra allting dubbelt så bra som vi. Detta
              är ju en bra början, och jag hoppas att ni ombestämmer er också
              när det gäller bostadsbidraget.
            </seg>
          </u>
          <note type="speaker" n="f996d8d5">
            Anf. 13 YVONNE ANDERSSON (kd) replik:
          </note>
          <u who="yvonne_andersson_14c1a7" xml:id="i-0e8a192cc9b42740-1" n="2f35ef43" next="i-036ad0ca66eebcd9-1">
            <seg n="477ed06a">
              Fru talman! Jag är glad för att ni tar på er det ansvar ni faktiskt
              har för den uppkomna situationen, och vi tar på oss det ansvar
              som vi har.
            </seg>
            <seg n="6c8a3496">
              Inom civilutskottet, där bostadsfrågorna hanteras, jobbar vi
              för att ett intensivt byggande ska kunna starta genom att bostadsmarknaden
              ges liknande förhållanden som i andra Europaländer där det fungerar
              betydligt bättre.
            </seg>
            <seg n="fbe39ae4">
              Samtidigt görs det inom socialutskottet väldigt mycket för att
              just möta de äldres behov av bostäder. Vi ser fram emot att det
              här verkligen ska bli bättre.
            </seg>
          </u>
          <note n="39c70658">
            Anf. 14 SIW WITTGREN-AHL (s) replik:
          </note>
          <u who="yvonne_andersson_14c1a7" xml:id="i-036ad0ca66eebcd9-1" n="2f35ef43" prev="i-0e8a192cc9b42740-1">
            <seg n="f4b82a18">
              Fru talman! Jag hoppas verkligen inte att ni är på väg mot social
              housing , som man är i Europa. Sverige och Österrike är de enda
              i Europa som har den form av bostadspolitik som vi har. Det ska
              inte bli skillnad på att bo i en kommunal bostad och på att bo
              i en privat bostad. Det systemet är vi socialdemokrater inte för.
              Jag hoppas verkligen inte att kd hyllar den europeiska modellen
              för det är det inte många som gör, åtminstone inte i arbetarrörelsen.
              Så det hoppas jag verkligen inte.
            </seg>
            <seg n="a9f13ba9">
              Men att man bygger och att man bygger för framtiden är bra. Och
              det är bra det ni gör. Ombestäm er när det gäller bostadsbidraget
              också!
            </seg>
          </u>
          <note type="speaker" n="b3eaa330">
            Anf. 15 MARGARETA B KJELLIN (m) replik:
          </note>
          <u who="margareta_kjellin_8a2d28" xml:id="i-fc46de4edb1a1292-0" n="0c6f8cd1" next="i-81351ea7c5938df7-0">
            <seg n="16a127d6">
              Fru talman! När jag hör Siw Wittgren-Ahl tänker jag: Sent ska
              syndaren vakna. När det handlar om att räkna framåt sade ni i
              valrörelsen 2002 att vi behöver 10 000 fler bostäder för de äldre.
              Vad blev resultatet? Jo, det blev 18 000 färre. Och det ska vi
              återställa på ett halvår.
            </seg>
            <seg n="9ee95f73">
              Vi har lagt in stora pengar i stimulansbidrag just för äldreboenden,
              och det tror jag kommer att ha en stor betydelse. Sedan har vi
              ett annat problem när det gäller er politik, och det är att ni
              saknar tilltro till kommunerna och de kommunalt förtroendevalda
              och enbart vill ha riktade statsbidrag. Vi lägger fram en påse
              pengar med klara, tydliga direktiv. Där man ser behovet hos människan
              finns det också medel för att göra åtgärder.
            </seg>
          </u>
          <note n="63493723">
            Anf. 16 SIW WITTGREN-AHL (s) replik:
          </note>
          <u who="margareta_kjellin_8a2d28" xml:id="i-81351ea7c5938df7-0" n="0c6f8cd1" prev="i-fc46de4edb1a1292-0">
            <seg n="b178c730">
              Fru talman! Jag hoppas att pengarna riktas så att man kan få
              ett bra mellanboende och inte bara särskilda boendeformer. De
              behövs, och där håller man på att bygga ut. Men det är också viktigt
              att vi ser att vi har en begynnande grupp som också behöver mellanformer.
              Man ska kunna välja att flytta dit. Man ska inte bara vara bedömd
              av någon annan för att man ska få flytta. Det är viktigt.
            </seg>
          </u>
          <note type="speaker" n="cc1aa150">
            Anf. 17 MARGARETA B KJELLIN (m) replik:
          </note>
          <u who="margareta_kjellin_8a2d28" xml:id="i-fc46de4edb1a1292-1" n="0c6f8cd1" next="i-81351ea7c5938df7-1">
            <seg n="8906bbcd">
              Fru talman! Siw Wittgren-Ahl sade i sitt tidigare inlägg att
              kvarboendet i hemmet har gått för långt. Och det måste vi ju åtgärda
              allra först. Då hjälper inte ett mellanboende heller, för många
              av de dementa som Lars-Ivar Ericson pratade om tidigare sitter
              många timmar ensamma även i ett mellanboende.
            </seg>
            <seg n="bf6361c2">
              Men om man går in och tittar på våra förslag ser man väldigt
              tydligt att vi vill ha flera olika sorters boende.
            </seg>
          </u>
          <note n="4087024e">
            Anf. 18 SIW WITTGREN-AHL (s) replik:
          </note>
          <u who="margareta_kjellin_8a2d28" xml:id="i-81351ea7c5938df7-1" n="0c6f8cd1" prev="i-fc46de4edb1a1292-1">
            <seg n="9bb3d013">
              Fru talman! Vi vill samma sak. Vi vill att gamla människor ska
              åldras med trygghet och värdighet. De ska också ha en pension
              som de kan försörja sig på. De pensionärer som inte klarar det
              ska ha ett förstärkt bostadsbidrag.
            </seg>
            <seg n="a666c407">
              Ni har ombestämt er när det gäller investeringsstöd till mellanformer
              och andra boendeformer. Jag vill rikta en uppmaning till att ni
              också ombestämmer er och fullföljer den satsning på bostadsbidrag
              för äldre som vi vill ha.
            </seg>
          </u>
          <note type="speaker" n="5e5f0452">
            Anf. 19 CHATRINE PÅLSSON AHLGREN (kd) replik:
          </note>
          <u who="chatrine_palsson_167827" xml:id="i-67df5ac29569822d-0" n="3dd06fe6" next="i-b3ed9ef2e527fada-0">
            <seg n="486a47d6">
              Fru talman! Det är viktigt att påminna lyssnarna och tittarna
              om att regeringen satsar friska pengar för våra äldre. Det har
              vi nu gjort i den första budgeten. Min ambition är att vi ska
              fortsätta att satsa miljardbelopp.
            </seg>
            <seg n="567d83ae">
              Social housing , som nämndes i repliken med Yvonne Andersson,
              är inte någonting för oss. Det vet Siw Wittgren-Ahl om.
            </seg>
            <seg n="e18fd82c">
              Jag vill ställa en viktig fråga ur ett grundläggande perspektiv.
              Har Socialdemokraterna tilltro till kommun- och landstingspolitiker?
              Vad anser Siw Wittgren-Ahl om det kommunala självstyret?
            </seg>
            <seg n="dd3fbda0">
              Det handlar väldigt mycket om att vi tillsammans med kommunerna
              ska bygga upp och ha en organisation som motsvarar de behov som
              finns. Jag känner ibland att Socialdemokraterna vill ha en organisation
              för att styra behov och inte tvärtom. Vad är er åsikt i detta?
            </seg>
          </u>
          <note n="540759de">
            Anf. 20 SIW WITTGREN-AHL (s) replik:
          </note>
          <u who="chatrine_palsson_167827" xml:id="i-b3ed9ef2e527fada-0" n="3dd06fe6" prev="i-67df5ac29569822d-0">
            <seg n="49f748e8">
              Fru talman! För oss socialdemokrater är det självklart att vi
              har förtroende för våra kamrater i både kommuner och landsting.
              Det förutsätter ett samspel. Det är viktigt att veta. Det är också
              viktigt att veta att vi inte har majoritet i alla kommuner.
            </seg>
            <seg n="fb11b563">
              När det gäller anslagen för att som vi vill kunna bygga ut äldreboende
              i mellanformer och också demensboende fordrar det ett nationellt
              åtagande. Ni har nu gjort det med 2 ½ miljard. Det tycker vi är
              jättebra.
            </seg>
            <seg n="3f20d622">
              Vi kräver också att ni ombestämmer er när det gäller bostadsbidragen
              så att äldrekollektivet får den förstärkningen att människor kan
              välja boende utefter vad de vill.
            </seg>
            <seg n="e044de7c">
              Det är väldigt bra att kd är emot social housing . Jag hoppas
              att de andra syskonen i alliansen också är det.
            </seg>
          </u>
          <note type="speaker" n="b2ec86e7">
            Anf. 21 CHATRINE PÅLSSON AHLGREN (kd) replik:
          </note>
          <u who="chatrine_palsson_167827" xml:id="i-67df5ac29569822d-1" n="3dd06fe6" next="i-b3ed9ef2e527fada-1">
            <seg n="6c97b6f2">
              Fru talman! Det är svårt när inte Siw Wittgren-Ahl lyssnar på
              argumenten. Alliansens politik utgår från de äldres behov och
              att vi ska stimulera kommunerna att bygga fler bostäder som passar
              våra äldre. Det känns viktigt att säga det. Det är frågan. De
              äldre vill och behöver en viss bostad för att det ska vara bra.
            </seg>
          </u>
          <note n="f966c249">
            Anf. 22 SIW WITTGREN-AHL (s) replik:
          </note>
          <u who="chatrine_palsson_167827" xml:id="i-b3ed9ef2e527fada-1" n="3dd06fe6" prev="i-67df5ac29569822d-1">
            <seg n="81deea87">
              Fru talman! Jag lyssnar och lyssnar. Jag sade nyss i mitt inledningsanförande
              att mina partikamrater i Göteborg vill bygga mer boende. Det fordras
              nationella bidrag till det. Det har ni kommit med nu, och det
              tycker jag är bra.
            </seg>
            <seg n="e2d19a33">
              Det är klart att boende ska utformas där det hör hemma i olika
              kommuner, eftersom olika kommuner har olika förutsättningar. Det
              är ändå de äldre som ska stå i centrum. Det är vad vi jobbar för.
            </seg>
          </u>
          <note type="speaker" n="cc033ca0">
            Anf. 23 SOLVEIG TERNSTRÖM (c):
          </note>
          <u who="solveig_ternstrom_7874cb" xml:id="i-acaa07582111d323-0" n="99e1bf7f">
            <seg n="b710ecc9">
              Fru talman! Jag har nu tre minuter på mig att ställa en mycket
              viktig fråga. Det handlar om kulturen i vården.
            </seg>
            <seg n="647196bf">
              Det finns över en halv miljon långtidssjukskrivna i Sverige i
              dag. Som vi har hört här finns det många äldre och dementa människor.
              Det finns sjuka barn och krigsskadade barn, och det finns psykiskt
              sjuka. Till detta ska läggas alla människor som stressar och dubbelarbetar
              och är på gränsen till sammanbrott. Hur många de är vet vi inte.
            </seg>
            <seg n="0110e55f">
              Vården räcker inte till. Vi börjar nu tala om rehabilitering.
              Det är ordet för dagen. Människor mår inte bra i vårt välfärdssamhälle.
              Vi är stressade, oroliga och ångestfyllda. Det räcker inte med
              en ny högkonjunktur, nya kök, nya mobiler, nya karriärer, nya
              semesterorter och en ny partner. Vi behöver faktiskt någonting
              mer, och som jag sade räcker vården inte till.
            </seg>
            <seg n="71b69d17">
              Jag vill ställa en fråga. Kulturen skulle kunna få en ännu större
              och mer betydelsefull uppgift i vårt alltmer urholkade samhälle
              där stress, rotlöshet och ångest är våra ständiga följeslagare,
              en uppgift i en vidare och direkt nyttobetonad anda. Jag vill
              säga det en gång till: en direkt nyttobetonad anda, som inte bara
              handlar om fritid och underhållning.
            </seg>
            <seg n="f8d40b31">
              Vi vet att det finns många bevis som är redovisade i utredningar
              och modern forskning på att kultur och hälsa hör ihop. Kultur
              i vården har en förvånansvärt läkande effekt väl jämförbar med
              biokemiska läkemedel. Vi känner till de välsignade clownerna på
              barnsjukhusen och de olika kulturterapierna för äldre dementa.
              Dramatik och musik har haft märkligt goda effekter för psykiskt
              sjuka och även inom kriminalvården.
            </seg>
            <seg n="129ec769">
              När ska ni politiker ta detta på allvar och sätta upp nya riktlinjer
              för kultur och vård? Det skulle till exempel kunna uppstå en skapande
              korsbefruktning mellan Kulturdepartementet och Socialdepartementet.
              Det skulle också kunna bli en välsignad tillväxtfaktor. Genom
              nya idéer och nytt tänkande skapas nya arbetssituationer och nya
              jobb.
            </seg>
            <seg n="0b1549ec">
              Många ligger redan i startgroparna och väntar, både löntagare
              och småföretagare. Jag frågar: Vad väntar politikerna på?
            </seg>
          </u>
          <note type="speaker" n="2902ff42">
            Anf. 24 CARINA HÄGG (s) replik:
          </note>
          <u who="carina_hagg_fe9c1b" xml:id="i-3186b85605b1b154-0" n="69f82df5">
            <seg n="360eb935">
              Fru talman! Vad gör vi politiker? Vi är politiker här. Jag utgår
              från att Solveig Ternström också betraktar sig som politiker.
            </seg>
            <seg n="78f27c21">
              Kulturrådet har regelbundet sedan början av 1980-talet genomfört
              undersökningar av svenska folkets kulturvanor. Resultatet är presenterat
              i publikationen Kulturbarometern.
            </seg>
            <seg n="dcbc4196">
              I den senaste Kulturbarometern som kom 2002 framgår det väldigt
              tydligt att kvinnor i större utsträckning än män besöker bibliotek,
              läser böcker och tar del av kulturarrangemang. Det gäller alltifrån
              att gå på konserter till att delta i studiecirklar.
            </seg>
            <seg n="e19e29c9">
              Det handlar väldigt mycket om att äldre kvinnor har de vanorna.
              Därför är det en viktig del av äldrepolitiken hur man ser på kulturområdet.
              Hur vill Solveig Ternström, majoriteten i kammaren och Centerpartiet
              se till att äldre kvinnors kulturintresse tillgodoses på ett tydligare
              sätt?
            </seg>
            <seg n="73ae025d">
              Kultur är oftast mindre prioriterat än andra fritidsområden,
              och de äldre kvinnorna osynliggörs oftast i kulturpolitiken.
            </seg>
          </u>
          <note type="speaker" n="7d4ef966">
            Anf. 25 SOLVEIG TERNSTRÖM (c) replik:
          </note>
          <u who="solveig_ternstrom_7874cb" xml:id="i-acaa07582111d323-1" n="99e1bf7f">
            <seg n="95540071">
              Fru talman! Jag håller med om att kvinnor använder sig av kulturen
              på ett helt annat sätt. När det gäller att vara politiker menar
              jag naturligtvis att vi politiker ska skärpa oss i sammanhanget.
            </seg>
            <seg n="4802037b">
              Självklart handlar det om kvinnorna och också mest äldre kvinnor.
              Vad jag menade i mitt anförande var att kultur i vården inte bara
              innebär att man ska använda sig av den och gå och titta på den,
              och så vidare. Man ska bruka den som medicin. Det är den biten
              det handlar om.
            </seg>
            <seg n="c8493502">
              De som är riktigt sjuka ska kunna använda sig av kultur på ett
              helt nytt sätt. Det var vad jag ville komma fram till. Självklart
              ingår kvinnorna i det här fallet. Men du talar här om friska kvinnor.
              Det är de som orkar gå på teater och på konserter, och så vidare.
            </seg>
          </u>
          <note type="speaker" n="3d988921">
            Anf. 26 CARINA HÄGG (s) replik:
          </note>
          <u who="carina_hagg_fe9c1b" xml:id="i-3186b85605b1b154-1" n="69f82df5">
            <seg n="f962eefb">
              Fru talman! Jag vill för att vinna tid ställa en kort koncis
              fråga. Hur avsätter Solveig Ternström budgetmedel på det här området?
            </seg>
          </u>
          <note type="speaker" n="78e0900a">
            Anf. 27 SOLVEIG TERNSTRÖM (c) replik:
          </note>
          <u who="solveig_ternstrom_7874cb" xml:id="i-acaa07582111d323-2" n="99e1bf7f">
            <seg n="cd2e28dc">
              Fru talman! Eftersom det här projektet över huvud taget inte
              är tillämpat finns det naturligtvis ingen budget någonstans. Det
              är problemet. Vi måste först och främst lägga upp riktlinjerna
              och förstå: Vad är kultur i vården?
            </seg>
            <seg n="ae87b5dc">
              Jag känner det som att det är en hel kontinent som först ska
              upptäckas innan man gör en budget. Självklart måste allt detta
              ske så fort som möjligt.
            </seg>
          </u>
          <note type="speaker" n="ef03aa2e">
            Anf. 28 CARINA HÄGG (s):
          </note>
          <u who="carina_hagg_fe9c1b" xml:id="i-b1aa8ee3128b7bce-0" n="69f82df5" next="i-1bbf2ce22e6c80f5-0">
            <seg n="8c63a6e2">
              Fru talman! Tack för ordet och tack för möjligheten att delta
              i den här debatten!
            </seg>
            <seg n="1c3493d7">
              Det är viktigt att peka på att seniorer också är senioritor.
              Alltför ofta betraktar vi gruppen äldre, pensionärer och seniorer
              ur ett kanske omedvetet men ändå ett rätt ensidigt könsperspektiv.
              Vi tänker på en äldre man medan pensionärer ju till övervägande
              del är äldre kvinnor. Det är kvinnor som vårdar, antingen som
              anhörigvårdare eller i sin profession. Kvinnor är också vårdtagare.
              Äldrefrågor är kvinnofrågor. En senior är också en seniorita.
            </seg>
            <seg n="03ed5d78">
              Jag instämmer i Siw Wittgren-Ahls anförande tidigare, så jag
              ska inte upprepa de frågorna. Men jag vill peka på att äldrepolitiken
              kräver en feministisk analys. Har vi då en regering och en kammare
              som inte är feminister är det klart att det brister även i synen
              på hur man ska utforma äldrevården.
            </seg>
            <seg n="40cdcf21">
              Feminister måste debattera äldres frågor, till exempel kvinnors
              hälsa, ekonomi och livssituation, med just den utgångspunkten.
              Jag och andra, inte minst kvinnor, inom Socialdemokraterna drev
              under den förra mandatperioden dessa frågor och fick gensvar av
              dåvarande statsrådet Ylva Johansson. Nu är jag däremot väldigt
              bekymrad.
            </seg>
            <seg n="2357dfb6">
              Vården och omsorgen ska finnas där man behöver den den dagen
              man behöver den, och den ska vara av hög kvalitet. Då måste vi
              fundera på att lyfta in andra perspektiv. Jag är mycket bekymrad
              över att jämställdhetsmyndigheten, som vi vill ha, inte har inrättats
              utan att man har lagt den på skrothögen. Den skulle ge oss ett
              värdefullt underlag för att synliggöra äldre kvinnors livssituation
              på olika områden. Detta skulle också ha gett oss ett redskap för
              att utforma framtidens äldrevård och också se till att vi inte
              fattar beslut i bästa välmening men med en bristande könsanalys
              så att det blir fel i alla fall. Man måste veta mycket tydligt
              vad man gör på det här området så att vi inte förstärker orättvisor
              i stället för att utjämna dem.
            </seg>
            <seg n="a97c8477">
              Man behöver en jämn fördelning av makt. Varannan person i så
              väl direktvalda som indirekt valda organ ska vara kvinna, brett
              i hela vårt samhälle. Vi behöver kartlägga det obetalda arbete
              som utförs av anhöriga och närstående samt analysera det ur ett
              könsperspektiv. Det är viktigt att stödja anhörigvårdare samtidigt
              som man måste fundera över när det blir en ny kvinnofälla. Hemmadöttrarna
              har vi mönstrat ut. Vi ska inte ha dem tillbaka i ny tappning,
              men det är ändå viktigt att stödja alla dem som gör en stor insats
              och vill göra det för sina nära och kära. Jag har stor respekt
              för det arbetet och har själv mött det i mitt tidigare arbete
              inom olika vårdyrken.
            </seg>
            <seg n="9d5119e7">
              Ett teknikskifte till lättare och funktionellare handikapphjälpmedel
              är viktigt för att kunna underlätta val av boende och att kunna
              underlätta för anhöriga som vill köra rullstol. Den får inte vara
              så klumpigt utformad med otidsenlig teknik att man inte klarar
              av den utflykt mitt på dagen som man vill göra.
            </seg>
          </u>
          <note n="29c042d5">
            I detta anförande instämde Désirée Liljevall, Ronny Olander,
            Marina Pettersson och Siw Wittgren-Ahl (alla s).
          </note>
          <u who="carina_hagg_fe9c1b" xml:id="i-1bbf2ce22e6c80f5-0" n="69f82df5" prev="i-b1aa8ee3128b7bce-0">
            <seg n="61de7410">
              Forskning och utbildning
            </seg>
          </u>
          <note type="speaker" n="7763a183">
            Anf. 29 FINN BENGTSSON (m):
          </note>
          <u who="anders_bengtsson_84bcf7" xml:id="i-153574ffdd1fd430-0" n="bed06cbd">
            <seg n="b3087306">
              Fru talman! Forskningen som företeelse är något som väldigt många
              har bestämda uppfattningar om, inte alltid för att den egna kunskapen
              och erfarenheten inom området är särskilt stor, utan för att en
              politisk värdegrund om än förutfattad för forskningens behov styr
              dessa bestämda uppfattningar.
            </seg>
            <seg n="3c652c1f">
              Forskningspolitiken i Sverige består av goda viljor men ofta
              utan egentlig insikt om forskningens inneboende förutsättningar,
              behov och villkor. Därför ställs politiskt värdegrundade förutsättningar,
              behov och villkor upp för det man anser att forskningen och forskarna
              behöver. En god vilja stannar vid ord som inte leder till politiska
              handlingar som fungerar i verkligheten.
            </seg>
            <seg n="2acc867b">
              Men, fru talman, forskningens och forskarens verklighet framstår
              framför allt för socialisten som en ideologisk paradox. Banbrytande
              forskning har nämligen aldrig sitt ursprung i ett kollektivt grupparbete.
              Det är alltid enskilda forskares möjlighet att se komplexa sammanhang
              som har varit vägledande för unika, nya upptäckter.
            </seg>
            <seg n="1f43d408">
              Ordet nya förklarar paradoxen. En upptäckare måste tänka okonventionellt,
              inte likriktat, och helt på tvärs mot gängse dogmer antagna av
              gruppen forskarkolleger. Historien visar gång på gång att det
              kollektiva tänket inte fungerar när större upptäckter görs. Jordmånen
              för politiskt stöd till forskaren kan därför inte vara satsningar
              på så kallade centers of excellence som strömlinjeformar upptäckarnas
              hjärnor. Centers of excellence kan däremot behövas i nästa fas
              av forskningen, när en verklig innovation kräver dokumentation
              och kritisk analys via stordriftsteknik i olika etablerade vetenskapsteoretiska
              modeller.
            </seg>
            <seg n="48830cb2">
              Fru talman! En framgångsrik forskningspolitik måste därför ha
              åtminstone två helt skilda ansatser en som stöder alla individers
              egen strävan att bryta mark i okänt land och en annan som tar
              vara på dessa sköra frön till möjlig succé genom förädling i större
              processer med fler forskare, forskargrupper och en annan typ av
              riskkapital inblandat. Denna komplexitet av olika typer av incitament
              som krävs för detta passar mycket dåligt ihop med socialismens
              grundteser där kollektiva behov ständigt ställs framför den enskilda
              individens behov.
            </seg>
            <seg n="b4d88485">
              Fru talman! Jag hävdar att endast den värdegrund som alliansen
              bygger på, som ser både unika individers och gruppers roller och
              behov i samhället parallellt, kan lyckas att politiskt skapa den
              närande mylla i vilken framtidens stora upptäckter gömmer sig.
            </seg>
          </u>
          <note n="50626cf2">
            I detta anförande instämde Staffan Anger (m).
          </note>
          <note type="speaker" n="fdd47fe7">
            Anf. 30 YVONNE ANDERSSON (kd) replik:
          </note>
          <u who="yvonne_andersson_14c1a7" xml:id="i-04ba4276230b72a1-0" n="2f35ef43">
            <seg n="87d0cd33">
              Fru talman! Jag tycker att det är väldigt bra att Finn Bengtsson
              här tar upp just vilka grunder forskningen vilar på och vilka
              förpliktelser dessa grunder för med sig. Jag kan inte annat än
              instämma också i anförandet, trots att jag inte har tryckt på
              knappen för detta.
            </seg>
            <seg n="ab31add1">
              Jag vill ändå passa på att ställa en fråga till Finn Bengtsson.
              Vi vet att det finns en rad politiska förslag som är föga baserade
              på forskningsbaserad kunskap i vedertagen mening. Hur ska vi i
              detta parlament på ett bättre sätt kunna lyfta fram förslag och
              också förankra beslut i den kunskap som våra skattebetalare faktiskt
              har betalat för att vi ska nå fram till på våra lärosäten och
              institutioner av olika slag?
            </seg>
          </u>
          <note type="speaker" n="127635f3">
            Anf. 31 FINN BENGTSSON (m) replik:
          </note>
          <u who="anders_bengtsson_84bcf7" xml:id="i-153574ffdd1fd430-1" n="bed06cbd">
            <seg n="8a7bc6dd">
              Fru talman! Tack för frågan, Yvonne Andersson! Det är en mycket
              komplex fråga att svara på. Låt mig kortfattat säga så här: Jag
              tror i grunden att det som är omöjligt är att kommendera fram
              forskning med politiska medel för att nå unika, nya upptäckter.
              Det går faktiskt inte. Som jag sade i mitt anförande går det att
              skapa en grundmylla för detta. Denna grundmylla består i att man
              förlitar sig på de enskilda individerna och att man skapar den
              optimala förutsättningen för ett antal människor att kunna skapa
              någonting nytt.
            </seg>
            <seg n="e5285082">
              Newton sade att tillfälligheter skapar nya upptäckter. Men tillvaratagandet
              av vetenskapliga tillfälligheter gynnas av den förberedda tänkaren.
              Nu är det klart att Newton som fick ett äpple i huvudet kunde
              dra den parallellen. Men att kommendera fram äpplen kastade i
              huvudet på folk ger oss ingen ny tyngdlag. Det är den fria forskningen
              som måste skapa de förutsättningarna. Därefter kan politiken gå
              in och understödja att upptäckter lyfts fram. Men att skapa dessa
              förutsättningar bygger mycket på att skapa individuella förutsättningar
              i ett gott samhälle.
            </seg>
          </u>
          <note type="speaker" n="6225f702">
            Anf. 32 YVONNE ANDERSSON (kd) replik:
          </note>
          <u who="yvonne_andersson_14c1a7" xml:id="i-04ba4276230b72a1-1" n="2f35ef43">
            <seg n="06efa86b">
              Fru talman! Finn Bengtsson borde väl ändå kunna medge att forskarna
              i landet i dag får sina förutsättningar genom medel via politiska
              beslut. Där behöver politikerna faktiskt serva dem.
            </seg>
            <seg n="73b58e1e">
              Men det finns också en annan väg att gå. Hur kan vi förankra
              våra beslut? Hur kan vi nå fram med idéer som faktiskt behövs
              och där ta vara på den kunskap som redan finns?
            </seg>
          </u>
          <note type="speaker" n="8b81819c">
            Anf. 33 FINN BENGTSSON (m) replik:
          </note>
          <u who="anders_bengtsson_84bcf7" xml:id="i-153574ffdd1fd430-2" n="bed06cbd">
            <seg n="78532951">
              Fru talman! Yvonne Andersson har alldeles rätt. Vi har en summa
              forskningspengar jag skulle gärna se att den utökades men det
              gäller också vad vi satsar dem på. Satsar vi dem ensidigt på fas
              2 och tror att vi kan kommendera fram forskning och tala om för
              forskarna vilka områden som ska beforskas, sätter vi inte en krona
              just på att göda möjligheten till att friska hjärnor hittar något
              nytt som varken vi politiker eller någon annan forskare skulle
              komma fram till. Vi bör alltså fördela resurserna någorlunda på
              det som kallas serendipitet tillfälligheter och forskningsutveckling.
            </seg>
          </u>
          <note type="speaker" n="9eb6a2c4">
            Anf. 34 MAGDALENA STREIJFFERT (s):
          </note>
          <u who="magdalena_streijffert_70b77d" xml:id="i-1973c69d07493043-0" n="dbe2f3ac">
            <seg n="49f27961">
              Fru talman! Sedan mitten av 90-talet har vi socialdemokrater
              gjort en medveten satsning på högskolan. Vi har utökat platserna,
              vi har byggt ut de regionala högskolorna, och vi har satsat på
              en breddad rekrytering.
            </seg>
            <seg n="f78d5ebf">
              Vi har en bättre mångfald på högskolan i dag än vi någonsin haft.
              22 procent av studenterna är över 35 år, lika många har barn,
              och en fjärdedel har arbetarbakgrund.
            </seg>
            <seg n="c6f6faee">
              De sociala trygghetssystemen byggdes upp under en period när
              studenten tillhörde en relativt liten grupp i samhället utan större
              behov av stöd. Fastän studenten har förändrats har inte trygghetssystemen
              anpassats efter dagens verklighet. Därför tillsatte den förra
              regeringen en utredning, Studerande och trygghetssystem, som var
              färdig i december 2003.
            </seg>
            <seg n="e51f08c8">
              Utredningen kom fram till en rad slutsatser som bland annat har
              lett till extra bidrag för studenter med barn. Åldersgränsen för
              rätt till studiemedel höjdes från 50 till 54 år. Dessutom fanns
              ett förslag till en proposition för att sjukskrivning på deltid
              ska kunna kombineras med studier på deltid.
            </seg>
            <seg n="2daa466f">
              Därför röstade vi emot en ny parlamentarisk utredning som beslutades
              under förra mandatperioden, detta i rädsla för att en ytterligare
              utredning skulle försena de förslag som behövs för att även studenter
              ska kunna känna trygghet under sin studietid. Jag undrar vad det
              är som inte finns i den utredning som kom 2003 som nu behövs.
              Här står det om bostadsbidrag. Det står om studiemedelssystemet
              och det står om situationen för studenter med barn. Det vi nu
              behöver är lösningar snarare än ytterligare problembeskrivningar.
            </seg>
            <seg n="180b17bd">
              Många studenter får inte heller sin ekonomi att gå ihop. Många
              mår dåligt och är stressade. Alla har inte möjlighet att låna
              av sina föräldrar, och extraarbete kanske gör att man som student
              försummar sina studier. Vi vill också höja fribeloppet, eftersom
              vi anser att nivån i dag är för låg, framför allt eftersom studiemedel
              inte utbetalas under sommaren. Här är vi egentligen överens med
              den borgerliga regeringen. Men i stället för att lägga fram förslag
              till förbättringar, som man lovade i valrörelsen, gömmer man frågan
              i denna utredning.
            </seg>
            <seg n="dcda8738">
              Jag lyssnade på en interpellationsdebatt här i går om denna fråga.
              Utbildningsminister Lars Leijonborg har i tidigare debatt lovat
              att direktiven för den nya utredningen ska komma under våren.
              Men med tanke på gårdagens debatt vet jag inte om det kommer några.
              Utbildningsministern kunde inte riktigt bestämma sig för om man
              skulle se över hela socialförsäkringssystemet eller bara de akuta
              problemen.
            </seg>
            <seg n="fb142911">
              Jag hoppas att utbildningsministern lyssnar på den här debatten,
              för jag tänkte ge några råd. Några förslag behöver nämligen inte
              en ytterligare utredning. Det handlar om höjning av studiemedel
              och fribeloppet, att studenter ska kunna vara sjukskrivna på deltid
              och samtidigt studera på deltid och att göra det möjligt för studenter
              som inte jobbat upp en SGI att vara föräldralediga under sin studietid.
              Låt den parlamentariska utredningen i stället se över hela socialförsäkringssystemet
              så att studenterna får ett heltäckande trygghetssystem.
            </seg>
            <seg n="690f4d52">
              Vi socialdemokrater tycker att det här är viktigt, men vi efterlyser
              mer handling från den moderatledda regeringen.
            </seg>
          </u>
          <note n="a46e403c">
            I detta anförande instämde Mikael Damberg, Sylvia Lindgren, Björn
            von Sydow och Thomas Östros (alla s).
          </note>
          <note type="speaker" n="564aba75">
            Anf. 35 OSKAR ÖHOLM (m) replik:
          </note>
          <u who="unknown" xml:id="i-d3c144a882e9678d-0" n="768ada48">
            <seg n="8734823d">
              Fru talman! Jag delar naturligtvis mycket av synen på den bild
              som Magdalena Streijffert lyfter fram, att studenternas situation
              har förändrats. Det är mycket som har skett om man tittar årtionden
              tillbaka under historien. Så är det naturligtvis.
            </seg>
            <seg n="6afae4a4">
              Sedan tycker jag att det är intressant hur snabbt det går att
              bli oppositionspolitiker. Man beskriver en situation som har varit
              bra, och helt plötsligt efter ett maktövertagande hopar sig problemen
              och ingenting fungerar.
            </seg>
            <seg n="88d37af7">
              Jag ska hålla mig kort för att spara tid. Jag vill bara ställa
              en fråga till Magdalena Streijffert. Om alla de här problemen
              beskrivs, om alla problemen är formulerade och om alla lösningarna
              finns, varför genomfördes de då inte de senaste tolv åren när
              Magdalena Streijfferts parti styrde det här landet?
            </seg>
          </u>
          <note type="speaker" n="1b771a53">
            Anf. 36 MAGDALENA STREIJFFERT (s) replik:
          </note>
          <u who="magdalena_streijffert_70b77d" xml:id="i-1973c69d07493043-1" n="dbe2f3ac">
            <seg n="052133bf">
              Fru talman! Väldigt mycket har ändå genomförts. Vi höjde studiemedlen
              med 300 kronor den 1 januari förra året. Vi har också sett till
              att studiebidragen är pensionsgrundande. Vi har dessutom sett
              till att de betalas ut under tio månader. Vi har, som jag också
              sade tidigare, höjt lånetrappan från 50 till 54 år. Flera får
              möjlighet att studera. Vi hade en proposition om att man skulle
              ha möjlighet att studera på deltid och vara sjukskriven på deltid.
              Vi har också sett till att höja pengen från 60 till 180 kronor
              om dagen för dem som är föräldralediga men inte har jobbat upp
              en SGI. Det är väldigt mycket som har hänt.
            </seg>
            <seg n="2fea82cc">
              Men det jag tycker och undrar över är att man lovade så väldigt
              mycket från allianspartierna i valrörelsen. Men ingenting händer.
            </seg>
          </u>
          <note type="speaker" n="eace0a36">
            Anf. 37 OSKAR ÖHOLM (m) replik:
          </note>
          <u who="unknown" xml:id="i-d3c144a882e9678d-1" n="768ada48">
            <seg n="78d31331">
              Fru talman! Det är väl ett utmärkt tillfälle att i så fall börja
              med det man är överens om. Jag är till exempel jätteglad över
              att Socialdemokraterna äntligen håller med oss vad gäller problematiken
              om fribeloppet och att det nu finns en överensstämmelse om att
              vi måste höja detta så att man kan tjäna lite mer pengar. Det
              är jättebra.
            </seg>
            <seg n="3ccc2726">
              Den studiesociala utredning som Magdalena Streijffert lyfter
              fram och pekar på beskrev ju alla problemen, men den visar inte
              alla lösningarna. Där har vi fortfarande en bit att gå. Det är
              viktigt att vi gör det så att det blir rätt när vi beslutar om
              detta.
            </seg>
          </u>
          <note type="speaker" n="8776a446">
            Anf. 38 MAGDALENA STREIJFFERT (s) replik:
          </note>
          <u who="magdalena_streijffert_70b77d" xml:id="i-1973c69d07493043-2" n="dbe2f3ac">
            <seg n="bab74ef0">
              Fru talman! Men om vi är överens i den här frågan hoppas jag
              att vi snart ser ett förslag här i riksdagen på att vi ska höja
              fribeloppet. Om vi har problem är det faktiskt upp till den moderatledda
              regeringen att nu göra någonting. Det är faktiskt ni som sitter
              i regeringsposition. Det är vi som är i opposition. Då tycker
              jag att det ska hända saker.
            </seg>
          </u>
          <note type="speaker" n="04690100">
            Anf. 39 ULF NILSSON (fp):
          </note>
          <u who="ulf_nilsson_15fa88" xml:id="i-1d8a5010f6a7b19f-0" n="4451bfde">
            <seg n="c3d2f65e">
              Fru talman! En individ som bestämmer sig för att börja studera
              gör en stor investering i sin framtid. Han eller hon gör också
              en uppoffring, lånar pengar och lever på lägre inkomst än vad
              de jämnåriga gör. En sådan student har, oavsett ålder, rätt att
              förvänta sig hög kvalitet i undervisningen.
            </seg>
            <seg n="66a722dd">
              När man talar med studenter blir bilden av våra högskolor och
              universitet skiftande. Mycket är bra, men mycket brister. Häromveckan
              kom Högskoleverkets Studentspegeln ut. Där görs en enkät med studenter.
              Det är mycket intressanta siffror. 40 procent av studenterna anser
              inte att studierna behöver vara heltidsstudier. Man kan ägna mycket
              tid åt annat. Å ena sidan tycker 20 procent av studenterna att
              det är för låga krav i utbildningen, å andra sidan tycker ca 10
              procent att de har bristande förkunskaper. Många är nöjda, men
              samtidigt tycker till exempel hälften att de får för lite lärarstöd.
            </seg>
            <seg n="85e1747d">
              Det som tonar fram är en bild av en utbyggnad av högskolan, som
              den gamla regeringen har gjort, som har varit klart underfinansierad.
              Man har visat siffror, 50 procent ska gå på högskolan, men man
              har inte tänkt på vilken kvalitet som de studenterna ska mötas
              av. Därför ser vi också många avhopp i utbildningarna.
            </seg>
            <seg n="964522ca">
              Det är dags att vända den här utvecklingen. Jag tycker att det
              är roligt att den nya alliansregeringen visar en annan ideologi
              i utbildningspolitiken. Kvalitet lyfts fram, kvantitet är mindre
              viktigt. Vi kan se ett antal konkreta förändringar som har börjat
              redan nu.
            </seg>
            <seg n="5354c4af">
              Redan detta år höjs resurserna per student i ett första steg
              med ca 130 miljoner till särskilt humanister och samhällsvetare,
              som har varit väldigt eftersatta. Vi jobbar vidare. Regeringen
              har ett tydligt uttalat mål att nu när vi har färre sökande till
              universiteten ska resurserna per student höjas. Utredning görs
              om ett nytt resurssystem där man inte automatiskt ska få mer pengar
              ju fler man godkänner, för det hotar kvaliteten. Ett uppdrag ges
              till bland annat lärarhögskolorna att förbättra examina, inte
              bara ha grupptentor och hemtentor utan riktiga tentor. Dessutom
              går ett tydligt budskap till gymnasieskolan att förkunskaper behövs.
            </seg>
            <seg n="b748b46f">
              Gymnasisterna som börjar i höst ska veta att man inte kan komma
              in på högskolan om man inte är godkänd i svenska, engelska och
              matte. De ska veta att de får extra meritpoäng för studier i språk
              och matte, så att taktikval av lätta kurser i gymnasieskolan förändras.
            </seg>
            <seg n="23b8005b">
              Vi ser alltså en tydlig förändring. Jag tycker att det är roligt
              att vara med i det. Jag hoppas att oppositionen också vill vara
              med och arbeta för höjd kvalitet i framtidens högskolor och universitet.
            </seg>
          </u>
          <note n="24381777">
            I detta anförande instämde Staffan Anger (m) och Yvonne Andersson
            (kd).
          </note>
          <note type="speaker" n="67c7ea40">
            Anf. 40 MIKAEL DAMBERG (s) replik:
          </note>
          <u who="mikael_damberg_567c84" xml:id="i-5d8d865e25bbfb02-0" n="4b9a523a">
            <seg n="9a1630a5">
              Fru talman! Jag noterar att Ulf Nilsson talar om en ny ideologi
              från den nya regeringens sida men inte särskilt mycket om de nya
              pengarna. Jag noterade i valrörelsen att Folkpartiet sade att
              man skulle satsa på att höja studiemedlen för studenterna. Man
              lovade att satsa 1 miljard extra på kvalitet på högskolorna. Vi
              har inte sett att någonting av detta har kommit från den nya regeringen.
            </seg>
            <seg n="8eb12b22">
              Jag tycker att vi kan vara överens om att det behövs kvalitetssatsningar.
              Också den tidigare regeringen gjorde kvalitetssatsningar på högre
              utbildning riktade till just humsam-området. Men den stora, tydliga
              förändringen undrar jag verkligen om Ulf Nilsson möter när han
              är ute på högskolorna. När jag besöker högskolor i dag får jag
              höra att man inte känner av några stora, nya kvalitetspengar som
              ökar kvaliteten i den högre utbildningen. Man undrar vart alliansregeringens
              löften innan valet egentligen tog vägen.
            </seg>
            <seg n="e23f1008">
              Jag tycker också att det är ganska tragiskt att höra att man
              nu tänker offra en ungdomsgeneration som inte kommer att få samma
              möjlighet att studera vidare på högskolorna. Det är tråkigt, tycker
              jag, att en liberal tar till orda på det sättet.
            </seg>
          </u>
          <note type="speaker" n="eef79a37">
            Anf. 41 ULF NILSSON (fp) replik:
          </note>
          <u who="ulf_nilsson_15fa88" xml:id="i-1d8a5010f6a7b19f-1" n="4451bfde">
            <seg n="1d3b4d22">
              Fru talman! Som Mikael Damberg vet har sökandetrycket på högskolan
              minskat. Vi talade om att minska antalet studieplatser, men faktum
              är att det är färre som söker än någon hade tänkt sig för ett
              halvår sedan. Däremot ökar behovet av yrkesinriktade eftergymnasiala
              utbildningar, liksom yrkesutbildningar över huvud taget.
            </seg>
            <seg n="1518e387">
              Det är fel att säga att vi inte ser en förändring i resurstilldelningen
              till högskolan. Det första steget togs redan några veckor efter
              det att den nya regeringen hade tillträtt och lade fram en budget
              med förslag till riktad höjning till humanister och samhällsvetare.
              Det finns en utredning som ska lägga fram bättre förslag till
              resursfördelningssystem så att systemen blir tryggare för högskolorna
              med större möjlighet att anpassa sig till förändringar. Vi har
              en uttalad vilja, som vi säkert kommer att få se slå igenom i
              höstens budget, från utbildningsministern att höja prislappen
              per student. Visst sker det förändringar, Mikael Damberg. Inriktningen
              är klar.
            </seg>
          </u>
          <note type="speaker" n="61b8ab13">
            Anf. 42 MIKAEL DAMBERG (s) replik:
          </note>
          <u who="mikael_damberg_567c84" xml:id="i-5d8d865e25bbfb02-1" n="4b9a523a">
            <seg n="27060c61">
              Fru talman! Jag kan konstatera att många av de förändringar du
              talar om gäller ett nytt resursfördelningssystem. Den utredningen
              tillsatte den förra regeringen. Vi är helt överens i kammaren
              om att vi behöver ett nytt resursfördelningssystem. Men den stora
              kvalitetssatsningen på högre utbildning väntar många högskolor
              fortfarande på. Folkpartiet lovade en miljardsatsning på högre
              utbildning, och den har inte kommit. Det enda som har kommit är
              en liten kvalitetssatsning på humsam-området, som är exakt lika
              stor som den vi socialdemokrater har föreslagit i vår budget.
              Det är inga extra pengar.
            </seg>
          </u>
          <note type="speaker" n="13178cf4">
            Anf. 43 ULF NILSSON (fp) replik:
          </note>
          <u who="ulf_nilsson_15fa88" xml:id="i-1d8a5010f6a7b19f-2" n="4451bfde">
            <seg n="69ead8b8">
              Fru talman! Det tar tid att vända en skuta som har kommit på
              fel kurs. Enligt Högskoleverkets beräkningar har värdet på pengarna
              per student urholkats med ca 20 procent de senaste tio åren under
              socialdemokratisk regering. Vi har nu på sju åtta månader tagit
              de första viktiga stegen mot att betona kvalitet i stället för
              kvantitet.
            </seg>
            <seg n="f8c85152">
              Till exempel har lärarhögskolorna ett uppdrag att redovisa förbättrad
              examination, så att inte en fjärdedel egentligen borde vara underkända
              som Högskoleverkets utvärdering visade.
            </seg>
          </u>
          <note type="speaker" n="f2ffe9d6">
            Anf. 44 YVONNE ANDERSSON (kd):
          </note>
          <u who="yvonne_andersson_14c1a7" xml:id="i-04ba4276230b72a1-2" n="2f35ef43">
            <seg n="4445f8d1">
              Fru talman! Nyligen var jag på promotion och professorsinstallation
              vid Linköpings universitet. Där förärades bland annat ortens son
              Åke Svensson, koncernchef vid Saab, och professor Li-Chyong Chen
              från Taiwan med var sitt hedersdoktorat. Åke Svensson fick det
              för sitt arbete med forskning och utveckling inom ramen för att
              förändra försvarsindustrins möjligheter att försvara gränser till
              att försvara flöden. Det handlar om IT-kommunikation och andra
              saker. Professor Chen fick det för sitt oerhörda arbete inom utvecklandet
              av nanotekniken så att förhoppningsvis om 1015 år den energi som
              går åt till elektricitet över världen kan halveras.
            </seg>
            <seg n="afdb6a36">
              Vad handlar det här om? Jo, det handlar om forskning och det
              handlar om forskning och utveckling. Jag menar att Linköpings
              universitet har kommit långt inte bara när det gäller grundforskningen,
              man har också kommit långt när det gäller synen på forskning.
              Detta sker trots att den socialdemokratiska regeringen hela tiden
              har missgynnat Linköpings universitet när det gäller medelstilldelningen
              av fakultetsanslag.
            </seg>
            <seg n="b8d8106d">
              Nu är tiden inne att i en kommande forskningsproposition få se
              helheten, sammanhangen och förutsättningarna som ger möjligheter
              att ta vara på den potential av kunskap som finns i vårt land.
              Jag menar att de gränser som den socialdemokratiska regeringen
              har satt upp för medelstilldelningen är djupt orättvisa, och de
              begränsar möjligheten att utnyttja potentialen.
            </seg>
            <seg n="4dcaea00">
              Jag var på Esa i måndags och studerade hur man arbetade där med
              rymdforskning. En fråga som bland annat diskuterades var finansieringen
              och hur de svenska forskarna ska få möjlighet att söka pengar
              till det sjunde ramprogrammet. Varför? Jo, de får inte pengar
              från Sverige till den egna insatsen.
            </seg>
            <seg n="7fccba42">
              Detta är misstag som har gjorts rättare sagt en missriktning
              av den socialdemokratiska regeringen. Nu håller vi på att lägga
              om kursen. Jag ser med förhoppning fram emot hur vår forskningsminister
              i en kommande proposition ska rikta in sig på att också hantera
              dessa problem så att vårt land framöver kommer att få en framstående
              ställning i forskningen och framför allt ta vara på den potential
              som finns i vårt land.
            </seg>
            <seg n="66f47736">
              Utförsäljning av delar av Banverket och Vägverket
            </seg>
          </u>
          <note type="speaker" n="bdf030cf">
            Anf. 45 ANDERS KARLSSON (s):
          </note>
          <u who="anders_karlsson_748720" xml:id="i-c2d609b475fbb875-0" n="6b2a7fdc" next="i-768f6e3bcfef3045-0">
            <seg n="1298fc12">
              Fru talman! Jag tänkte byta ämne och prata om statens utförsäljning
              av våra samlade tillgångar.
            </seg>
            <seg n="7455e546">
              Utförsäljningen av de statliga företagen är ingen bra affär för
              samhället. Det visar Teliaaffären mycket tydligt. Rabatten till
              köparna blev kraftig. Hela 1,7 miljarder gavs i rabatt till dem
              som köpte Telia av staten. Men Mats Odell är ändå påtagligt nöjd,
              trots rabatten på 1,7 miljarder. Han viftar bort all kritik från
              oss socialdemokrater.
            </seg>
            <seg n="660c82db">
              Utförsäljningen var illa tänkt, illa förberedd och illa genomförd.
              Det finns många viktiga frågor om Telias kopparnät, och det finns
              frågor om konkurrensen på bolånemarknaden när SBAB säljs ut. Regeringen
              har inte heller kunnat visa att utförsäljningen har gett plus
              i statskassan. Ändå väljer Mats Odell att dra på sig ideologiska
              skygglappar och gå till attack. Men argumenten övertygar inte.
            </seg>
            <seg n="dd452d54">
              Avbetalningarna på statsskulden blir betydligt mindre än de årliga
              utdelningarna från bolagen. Värdet på de statliga bolagen har
              närmast fördubblats på fem år, men framtida värdeökningar saknas
              i regeringens bedömningar. De långsiktiga statsfinansiella följderna
              har inte utretts, och inte några som helst analyser av utförsäljningens
              konsekvenser har redovisats.
            </seg>
            <seg n="aedaea3a">
              Det är ett värde om 250 miljarder som står på säljlistan. Om
              man gör samma misstag som med utförsäljningen av Telia Sonera
              handlar det om att staten och samhället går miste om 2025 miljarder.
              Men det är inte nog med det. Nu har man utsett en ensamutredare
              för att utreda försäljning och privatisering av Banverkets och
              Vägverkets produktion. Detta är mycket oroväckande. Det är inte
              färre entreprenörer som behövs på entreprenadmarknaden utan fler.
              Risken är påtaglig att det blir ett stort entreprenadföretag som
              köper upp Vägverket Produktion eller Banverket Produktion, och
              så får vi ännu sämre konkurrens på området.
            </seg>
            <seg n="64564e07">
              Kostnadsökningarna det senaste året har varit uppe i nära 20
              procent. Här behöver vi mer konkurrens, inte mindre. Vägverket
              Produktion utför produktion efter anbudsingivning till Vägverket,
              precis som Skanska, Peab, NCC eller andra entreprenörer. Det finns
              2 350 anställda, och man är en viktig faktor för att hålla ned
              kostnadsutvecklingen på infrastruktursatsningar. Trots detta säger
              den borgerliga regeringen att detta ska privatiseras och säljas
              ut till någon annan. Det är anmärkningsvärt och oroväckande.
            </seg>
          </u>
          <note n="60ea6ed1">
            I detta anförande instämde Mikael Damberg, Lena Hallengren, Désirée
            Liljevall, Ronny Olander och Tommy Waidelich (alla s).
          </note>
          <note n="a73e54ff">
            Anf. 46 GUNNAR ANDRÉN (fp) replik:
          </note>
          <u who="anders_karlsson_748720" xml:id="i-768f6e3bcfef3045-0" n="6b2a7fdc" prev="i-c2d609b475fbb875-0">
            <seg n="d34c6375">
              Fru talman! Den fråga som Anders Karlsson tar upp gäller vad
              staten ska göra. Jag menar att staten ska vara en myndighet. De
              saker som staten inte behöver göra är att bedriva arbete med asfaltsanläggningar.
              Anders Karlsson borde betänka att det är viktigt att myndighetsfunktionen
              skiljs från utföranderollen. Så har ni gjort på andra ställen.
            </seg>
            <seg n="a2384c97">
              Om Anders Karlsson tycker att detta är fel, varför föreslår ni
              inte att Luftfartsverket ska bedriva all flygtrafik i Sverige?
              Sjöfartsverket ska väl bedriva all rederiverksamhet i Sverige?
              Det vore logiskt och konsekvent.
            </seg>
          </u>
          <note type="speaker" n="9867eb94">
            Anf. 47 ANDERS KARLSSON (s) replik:
          </note>
          <u who="anders_karlsson_748720" xml:id="i-c2d609b475fbb875-1" n="6b2a7fdc" next="i-768f6e3bcfef3045-1">
            <seg n="8c296253">
              Fru talman! Varken Banverket eller Vägverket, Gunnar Andrén,
              bygger varenda meter väg eller järnväg i detta land. Vad är likheten
              med Luftfartsverket eller Sjöfartsverket? Ingen.
            </seg>
            <seg n="95dd54a2">
              Jag säger att det är viktigt att Vägverket Produktion finns kvar
              eftersom det finns mycket kompetens som kan granska de anbud som
              kommer in till staten i form av Vägverket. NCC, Peab eller någon
              annan entreprenör kan höja priserna. Det är inte mindre konkurrens
              vi behöver på detta område utan mer.
            </seg>
            <seg n="d21689a7">
              Jag sade att kostnadsökningen har varit ca 20 procent det senaste
              året. Det beror väl inte på att vi har för mycket konkurrens,
              Gunnar Andrén. Om det här nu skulle säljas till någon av dessa
              entreprenörer, får vi mer konkurrens? Det är min fråga till dig.
            </seg>
          </u>
          <note n="a83c5a35">
            Anf. 48 GUNNAR ANDRÉN (fp) replik:
          </note>
          <u who="anders_karlsson_748720" xml:id="i-768f6e3bcfef3045-1" n="6b2a7fdc" prev="i-c2d609b475fbb875-1">
            <seg n="2be4f206">
              Fru talman! Jag tycker också att vi ska ha mer konkurrens, men
              jag kan inte förstå hur det skulle bli mindre konkurrens om de
              här företagen blev privata. Det har jag ingen förståelse alls
              för. För mig är det allra viktigaste att man tydligt särskiljer
              vad som är myndighetsutövning och vad som är annan sorts verksamhet,
              att lägga asfalt i Sverige till exempel. Jag förstår inte varför
              Luftfartsverket, med Anders Karlssons logik, inte skulle äga en
              massa flygplan i Sverige.
            </seg>
          </u>
          <note type="speaker" n="5b235587">
            Anf. 49 ANDERS KARLSSON (s) replik:
          </note>
          <u who="anders_karlsson_748720" xml:id="i-c2d609b475fbb875-2" n="6b2a7fdc" next="i-768f6e3bcfef3045-2">
            <seg n="a9488087">
              Fru talman! Det är inte så att det är Gunnar Andrén eller Anders
              Karlsson eller någon annan som kan köpa upp Vägverkets eller Banverkets
              produktion. Det är klart de stora byggentreprenörer som redan
              finns. Blev det då mer konkurrens? Nej, det blev mindre konkurrens.
              Det är den vi vill slå vakt om, plus att vi har insynen och kompetensen
              som vet vad en meter motorväg eller en meter järnväg ska kosta.
              Den försvinner, och det är allvarligt. Men med tanke på den hushållning
              som den gamla regeringen hade 19911994 blir det inte bättre nu.
            </seg>
          </u>
          <note n="85bdb10d">
            Anf. 50 TREDJE VICE TALMANNEN:
          </note>
          <note n="ac15ce0d">
            Därmed var den allmänna debattimmen avslutad.
          </note>
          <note n="bcbdd53b">
            3 § Ledighet
          </note>
          <note n="c45022ce">
            Tredje vice talmannen meddelade att Mehmet Kaplan (mp) ansökt
            om ledighet under tiden den 28 maj8 juli.
          </note>
          <note n="a48275aa">
            Kammaren biföll denna ansökan.
          </note>
          <note n="b8bdf66a">
            Tredje vice talmannen anmälde att Christopher Ödmann (mp) skulle
            tjänstgöra som ersättare för Mehmet Kaplan.
          </note>
          <note n="48006262">
            4 § Anmälan om fördröjda svar på interpellationer
          </note>
          <note n="02742188">
            Till riksdagen hade inkommit följande skrivelser:
          </note>
          <note n="6f8d594e">
            Interpellation 2006/07:534
          </note>
          <note n="7aff650a">
            Interpellation 2006/07:534 Hot mot de vuxnas lärande
          </note>
          <note n="5fb65582">
            Interpellationen kommer att besvaras tisdagen den 12 juni 2007.
          </note>
          <u who="anders_karlsson_748720" xml:id="i-768f6e3bcfef3045-2" n="6b2a7fdc" prev="i-c2d609b475fbb875-2">
            <seg n="0d371210">
              Skälet till dröjsmålet är att jag inte kunnat finna en debattdag
              som passar mig på grund av redan inbokade åtaganden.
            </seg>
            <seg n="998a8b64">
              Interpellationen kommer att besvaras tisdagen den 5 juni 2007.
              Skälet till dröjsmålet är att miljöministern kommer att vara på
              informationskonselj samt på redan tidigare bokat externt engagemang.
            </seg>
            <seg n="2135a489">
              KOM(2007)125
            </seg>
          </u>
          <note n="869bfd6b">
            Jan Björklund
          </note>
          <note n="9104d63c">
            Interpellation 2006/07:540
          </note>
          <note n="c0be869f">
            Interpellation 2006/07:540 Den byråkratiska miljöprövningen
          </note>
          <note n="e515a2ef">
            Lena Ingvarsson
          </note>
          <note n="ac23f961">
            5 § Anmälan om inkomna faktapromemorior om förslag från Europeiska
            kommissionen
          </note>
          <note n="e011fa68">
            Tredje vice talmannen anmälde att följande faktapromemorior om
            förslag från Europeiska kommissionen inkommit och överlämnats
            till utskott:
          </note>
          <note n="1d2cbffa">
            KOM(2006)844
          </note>
          <note n="ca9e7812">
            KOM(2007)175
          </note>
          <note n="d58a7ffa">
            6 § Hänvisning av ärende till utskott
          </note>
          <note n="dbba8a33">
            Föredrogs och hänvisades
          </note>
          <note n="c1070c4e">
            7 § Förnyad bordläggning
          </note>
          <note n="c59a515b">
            Föredrogs och bordlades åter
          </note>
          <note n="4bf10221">
            8 § Nedsättning av socialavgifter för personer som fyllt 18 men
            inte 25 år
          </note>
          <note n="f4de0165">
            Föredrogs
          </note>
          <note type="speaker" n="79fe2e06">
            Anf. 51 JASENKO OMANOVIC (s):
          </note>
          <u who="unknown" xml:id="i-d3c144a882e9678d-2" n="768ada48">
            <seg n="5509f08e">
              Fru talman! Regeringen skriver att propositionens syfte är att
              underlätta för yngre att komma in på arbetsmarknaden. Därför föreslår
              regeringen riksdagen att besluta om att halvera alla sociala avgifter,
              förutom ålderspensionsavgiften, för personer bosatta i Sverige
              som har fyllt 18 men inte 25 år.
            </seg>
            <seg n="921f7924">
              Men innan jag går vidare vill jag säga några ord generellt om
              regeringens arbetsmarknadspolitik för ungdomar.
            </seg>
            <seg n="97ea9170">
              Allt tyder nämligen på att den kraftigt ändrade inriktning som
              regeringen har i arbetsmarknadspolitiken får förödande konsekvenser
              för dem som har en svag ställning på arbetsmarknaden. En rad förändringar
              har gjorts på arbetsmarknadsområdet, och fler ska göras, som i
              praktiken leder till att unga människor hamnar i öppen arbetslöshet.
              Dessutom kan vi konstatera att regeringens omställning av svensk
              arbetsmarknad leder till en låglönearbetsmarknad.
            </seg>
            <seg n="da582f27">
              Konsekvenserna motsvarar det vi socialdemokrater befarade. Den
              nya högeralliansens arbetsmarknadspolitik slår mot ungdomar, särskilt
              dem med lägre utbildning.
            </seg>
            <seg n="4e44d2a0">
              Fru talman! Högkonjunktur råder i landet. Under de första 20
              veckorna i år har arbetsgivare i Sverige anmält 373 407 lediga
              jobb till arbetsförmedlingen. Det är nästan 19 000 jobb per vecka.
              Samtidigt växer långtidsarbetslösheten bland ungdomar.
            </seg>
            <seg n="2e8621b4">
              Enligt Ams var 2 062 personer långtidsarbetslösa, personer mellan
              18 och 25 år, vecka 20 i fjol. Vecka 20 i år är siffran uppe i
              9 299 personer. 7 237 fler unga personer är långtidsarbetslösa
              trots att jobben strömmar in på arbetsförmedlingar runt om i landet.
              Detta visar på stora matchningsproblem. Kompetensen hos arbetslösa
              ungdomar motsvarar inte det som arbetsmarknaden efterfrågar. Sänkta
              sociala avgifter till alla ungdomar löser inte de matchningsproblem
              som uppenbarligen finns på den svenska arbetsmarknaden i dag.
            </seg>
            <seg n="62e3f882">
              Flera remissinstanser påpekar brister i förslaget. TCO säger
              att förslaget riskerar att medföra avsevärda dödviktseffekter,
              det vill säga att många av dem som får lägre sociala avgifter
              ändå hade haft ett arbete. Ungdomsstyrelsen säger att fokus i
              förslaget bör ligga på nytillträdande på arbetsmarknaden och inte
              på ungdomar som grupp.
            </seg>
            <seg n="4fcc93c5">
              Fru talman! Vi ser inte ungdomar som ett problem. Däremot ser
              vi att det finns vissa ungdomar med svårigheter att komma in och
              få fotfäste i arbetslivet. Många ungdomar är välutbildade och
              utgör en mycket attraktiv arbetskraft. Men andra har det svårt
              många sökta jobb men inte ens en anställningsintervju. Och det
              därför att de en gång har varit skoltrötta och inte avslutat gymnasieutbildning
              eller grundskoleutbildning. Alla som har levt nära en sådan ung
              kille eller tjej vet att det behövs uthålliga satsningar för att
              få honom eller henne på banan igen. Jag säger det igen: Ungdomar
              är inget problem, men en grupp av våra ungdomar har svårt att
              få förankring på arbetsmarknaden.
            </seg>
            <seg n="74a942c8">
              Vår uppfattning är att ungas villkor på arbetsmarknaden behöver
              ses över, inte minst därför att regeringen väljer att genomföra
              neddragningar i de arbetsmarknadspolitiska programmen. Det råder
              inget tvivel om att det behövs kraftfulla och särskilt riktade
              åtgärder för den grupp ungdomar som står långt ifrån den reguljära
              arbetsmarknaden.
            </seg>
            <seg n="056799d4">
              Utformningen av detta bör arbetsförmedlingen tillsammans med
              arbetsmarknadens parter medverka i för att ta till vara de erfarenheter
              som alla tre parter besitter samt för att få en verklighetsanpassad
              insats för de behov som i dag finns på arbetsmarknaden. Detta
              skulle innebära en avsevärt bättre satsning både för individen
              och ur ett samhällsekonomiskt perspektiv än en generell subvention
              av de sociala avgifterna för personer mellan 18 och 25 år. Generella
              subventioner leder till att en del företag bara över en natt kan
              inkassera en vinst.
            </seg>
            <seg n="138185cb">
              Vi har låtit RUT göra en del uträkningar åt oss. Det visar sig
              att till exempel McDonalds har 7580 procent av arbetsstyrkan i
              åldrarna 1824 år, vilket innebär att om de anställda i snitt har
              16 000 i lön och de är 3 200 kan McDonalds på ett år inkassera
              68 miljoner genom denna sänkning. Det är bara ett företag. I callcenterbranschen
              finns det exempel på företag som kan inkassera 14 miljoner på
              ett år.
            </seg>
            <seg n="68adac52">
              Vi tycker inte att förslaget är bra. Därför avslår vi propositionen
              och yrkar bifall till reservation 1. Vi nöjer oss med det för
              tids vinnande.
            </seg>
          </u>
          <note type="speaker" n="cd516c32">
            Anf. 52 KALLE LARSSON (v):
          </note>
          <u who="kalle_larsson_af99a5" xml:id="i-686115bc1082d03a-0" n="d3cb09ea">
            <seg n="5d0e1514">
              Fru talman! På tunnelbanan hit till dagens debatt funderade jag
              på vilket ordspråk som bäst kan sammanfatta regeringens förslag
              i betänkandet. Med tanke på regeringens lite krigiska inställning
              den senaste tiden, för fortsatt stöd till svensk trupp i Afghanistan,
              ingen kritik mot Irakkriget och så vidare, fastnade jag för uttrycket
              att skjuta mygg med kanoner, för det är vad det faktiskt handlar
              om.
            </seg>
            <seg n="c85b74b5">
              Man vill för alla personer som anställs som är 1824 år minska
              de sociala avgifterna till hälften. Oberoende av om personen i
              fråga ändå skulle ha fått en anställning och oberoende av om arbetsgivaren
              skulle ha klarat av att anställa personen ändå vill man sänka
              de sociala avgifterna. Det måste väl ändå kunna sammanfattas med
              att man skjuter mygg med kanoner. Man träffar ibland, det ska
              sägas. Med regeringens förslag skulle det kunna hända att man
              träffade en och annan mygga, att en och annan ungdom faktiskt
              skulle få ett jobb. Men man slösar bort en massa skattepengar,
              en massa pengar som skulle kunna användas mycket effektivare för
              att ge ungdomar arbete. Det är där någonstans som mina tankar
              börjar fara i väg till vad som är den verkliga avsikten med förslaget.
            </seg>
            <seg n="1fa41afb">
              Det är alltid vanskligt, fru talman, att börja fundera över vad
              som är den egentliga orsaken till att ett förslag kommer. Men
              när förslaget är så missriktat som det här måste vi nog ändå fundera
              över om det finns andra skäl än de som man berättar om. Och jag
              tror att det gör det.
            </seg>
            <seg n="ec66eeb5">
              Jag tror att man måste se den rabatterade arbetskraften, ungdomsrabatten
              som arbetsgivaren ska få, som en del av en mycket större politik.
              Tillsammans med försämringar i a-kassan, försvagningar av arbetsrätten,
              skattesubventioner för hushållstjänster, nedskärningar i arbetsmarknadspolitiken,
              nedskärningar i vuxenutbildningen, privatiseringar av välfärdstjänster,
              höjda avgifter för medlemskap i fackförening och a-kassa är sänkningen
              av priset på ungdomars arbete ett sätt att stimulera framväxten
              av en låglönemarknad i Sverige.
            </seg>
            <seg n="f6f68034">
              Det borde inte vara något hemligt argument från alliansen. De
              har flera gånger öppet sagt att det vi behöver i Sverige är människor
              som är beredda att ta jobb till lite lägre ersättningar, eller
              åtminstone att företagen inte ska behöva betala lika mycket för
              att få arbetet utfört. Det här är ett exempel på det senare, att
              arbetsgivaren inte behöver betala det pris som arbetet egentligen
              är värderat till genom att man minskar de sociala avgifterna.
              Man slösar bort skattepengar, som vi hörde från tidigare talare,
              på tiotals miljoner kronor till företag som redan går med stora
              vinster.
            </seg>
            <seg n="0652c595">
              Jag skulle vilja fråga företrädarna för alliansen här i dag vad
              era beräkningar egentligen grundar sig på. Vad vi kan läsa i regeringens
              proposition är att man beräknar att förslaget minskar statens
              inkomster med 7,7 miljarder. Det står i propositionen på s. 23
              att sänkningen av avgifterna ökar företagens vinster. Och det
              kan ju vara ett egenintresse för en allians som denna att öka
              företagens vinster, men man argumenterar också för att det skulle
              ge ändrade skattebaser och därmed ökade skatteintäkter. Men man
              redovisar ingenstans på ett konkret och tydligt sätt hur man har
              beräknat dessa ökade skatteintäkter. Är det dynamiska effekter
              som vi ser ännu en gång, det vill säga beräkningar som vi inte
              har en aning om hur ni har gjort? Det är ju vad en sådan beskrivning
              betyder, för man kan tydligen landa i att det skulle bli en nettokostnad
              per år på 3,94 miljarder kronor. Det måste väl då finnas något
              slags beräkning som grund för hur siffran har uppstått. Den är
              väl inte påhittad på något kansli, utan förhoppningsvis finns
              det något slags beräkning bakom den.
            </seg>
            <seg n="2edf2373">
              Fru talman! Det här är alltså pengar som används slösaktigt,
              skattepengar som borgare i andra sammanhang brukar vara väldigt
              angelägna om ska användas på rätt sätt som i stället nu kastas
              ut för att ge hur var det nu? ökade vinster i företagen.
            </seg>
            <seg n="ff01cc2f">
              Fru talman! Låt mig säga att dessa pengar hade kunnat användas
              annorlunda. De hade kunnat användas för att ge tiotusentals människor
              arbete. 7,7 miljarder kronor är nämligen mer i minskade intäkter
              för staten än vad Vänsterpartiets förslag om 40 000 anställda
              i offentlig sektor skulle innebära för nästa år. För dessa pengar,
              som i allt väsentligt inte kommer att gå till att anställa ungdomar
              som inte skulle ha blivit anställda ändå, skulle alltså 40 000
              personer kunna anställas i offentlig sektor. Det är fullständigt
              häpnadsväckande! Men varför gör man då inte det? Jag tror att
              det också här finns ett bakomliggande skäl. Dels vill man ha en
              låglönemarknad, som man tidigare har argumenterat för, dels ogillar
              man av princip stora delar av den offentliga sektorn. Vad kan
              det annars vara för argument för att man inte skulle vilja använda
              dessa pengar det är mindre pengar än de man nu satsar i förslaget
              på att i stället anställa 40 000 människor i offentlig sektor,
              om inte skälet är att man inte vill ha anställda i offentlig sektor,
              i alla fall inte fler utan helst färre?
            </seg>
            <seg n="a95c6f8d">
              Fru talman! Liksom tidigare talare yrkar jag bifall till reservation
              1 under punkt 1. Jag vill också säga att vi inte är motståndare
              till att genom sociala avgifter och förändringar i arbetsgivaravgifter
              styra den politiska utvecklingen. Det går att göra. Jag vill av
              den anledningen yrka bifall också till reservation 4 under punkt
              4, där vi föreslår att man ska kunna höja arbetsgivaravgiften
              för de personer som har korttidsanställningar, tillfälliga anställningar.
              Det finns ändå ett behov av att människor ska kunna känna trygghet
              på sin arbetsplats, att man vet att man kommer att kunna ha kvar
              jobbet under en längre tid.
            </seg>
            <seg n="9334b050">
              Ett av de stora problemen på arbetsmarknaden i dag är att mängder
              av människor, inte minst ungdomar, får tillfälliga arbeten med
              osäkra arbetsförhållanden. Varför inte använda de ekonomiska incitamenten,
              som borgerliga politiker emellanåt vill tala om, för att göra
              något som skulle göra nytta för ungdomar på arbetsmarknaden? Man
              skulle kunna höja de sociala avgifterna för ungdomar som har tillfälliga
              anställningar och arbeta på det viset med ekonomiska incitament
              för att fasta anställningar ska vara grunden på den svenska arbetsmarknaden.
            </seg>
            <seg n="a403cbec">
              Fru talman! Det är i dag som den borgerliga alliansen kommer
              att få stå till svars ännu en gång för att man inte vill skapa
              en tryggare arbetsmarknad. Varför vill man inte satsa dessa pengar
              på anställningar i offentlig sektor, och varför vill man skjuta
              mygg med kanoner?
            </seg>
          </u>
          <note type="speaker" n="4ba10039">
            Anf. 53 GUNVOR G ERICSON (mp):
          </note>
          <u who="jan_ericson_aca06f" xml:id="i-618ea1d75954503d-1" n="f823bcb7" next="i-c06a3f02e0a1b21c-1">
            <seg n="28d9628c">
              Fru talman! Miljöpartiet de gröna anser att riksdagen borde avslå
              regeringens proposition om nedsättning av sociala avgifter för
              personer som fyllt 18 men inte 25 år.
            </seg>
            <seg n="77b3fd6f">
              Ungdomsarbetslösheten är ett stort samhällsproblem, men det är
              ett ännu större problem för de ungdomar som drabbas av arbetslöshet.
              Att inte känna sig behövd, att få nej på varje ansökan kan också
              påverka hälsan. Vi vet att den psykiska ohälsan bland ungdomar
              ökar.
            </seg>
            <seg n="11e8eca2">
              Ca 50 000 ungdomar under 25 år är arbetslösa, vilket motsvarar
              drygt 10 procent i den åldersgruppen. I mitt hemlän Sörmland har
              ungdomsarbetslösheten till och med ökat sedan i fjol. Totalt är
              arbetslösheten i mitt hemlän 3,3 procent, men bland de unga 1824
              år är den 5,7 procent.
            </seg>
            <seg n="65822eef">
              De ungdomar som deltog i program med aktivitetsstöd uppgick i
              Sörmland i slutet av april månad till 273 personer, vilket är
              614 färre än vid samma tid 2006. Det är mer än en halvering.
            </seg>
            <seg n="66d76c21">
              Antalet sörmländska ungdomar som hade arbete med stöd, till exempel
              anställningsstöd eller lönebidrag, med anledning av funktionshinder
              uppgick i slutet av månaden till 119. Även det har minskat med
              49 personer enligt länsarbetsnämnden. Men minskningen har knappast
              skett för att de har fått andra jobb. Så ser det inte ut.
            </seg>
            <seg n="e9137bc4">
              Ungdomsarbetslösheten är således procentuellt sett mer än dubbelt
              så hög som den totala arbetslösheten. Regeringen säger sig vilja
              underlätta för yngre att komma in på arbetsmarknaden. Det är lovvärt.
              Men om regeringen verkligen vill nå det målet är inte rätta vägen
              att gå via nedsättningar av socialavgifterna för hela ungdomsgruppen
              som fyllt 18 men inte 25. Om syftet däremot är att öka företagens
              vinstmarginaler träffar regeringen mitt i prick.
            </seg>
            <seg n="4eb152e1">
              Statens nettokostnader för nedsatta socialavgifter är ca 4 miljarder
              per år. Regeringen skriver också i propositionen att sänkningen
              av avgifterna ökar företagens vinster. Det visar att åtgärden
              inte är träffsäker utan allmänt hållen.
            </seg>
            <seg n="455f9756">
              Det är möjligt och troligt att en nedsättning av socialavgifter
              för ungdomar skulle betyda att några fler i den gruppen kommer
              att få arbete, men samma effekt kan nås effektivare och mycket
              billigare genom att resurserna i stället riktas direkt till de
              ungdomar som verkligen är arbetslösa. Att sänka arbetsgivarnas
              kostnader för de ungdomar som redan har jobb måste betraktas som
              en tämligen verkningslös metod om avsikten är att sänka arbetslösheten
              bland arbetslösa ungdomar.
            </seg>
            <seg n="0a118701">
              Flera remissinstanser såsom Ams, IFAU, LO, Sveriges Kommuner
              och Landsting samt Ungdomsstyrelsen har riktat stark kritik mot
              att förslaget leder till betydande dödvikts- eller undanträngningseffekter.
              Vi är förvånade över att regeringspartierna ignorerar denna starka
              kritik.
            </seg>
            <seg n="4ab01e7e">
              Förslaget innebär också att arbetsgivarens kostnader sänks för
              de ungdomar som redan har eller kan få jobb. Det skapar undanträngningseffekter
              gentemot andra åldersgrupper. Vidare medför förslaget ökade vinster
              för arbetsgivare och egenföretagare.
            </seg>
            <seg n="7b36ae2d">
              Jämfört med regeringens förslag finns det alltså mycket mer träffsäkra
              och kostnadseffektiva insatser i form av riktat stöd i ett tidigt
              skede, till exempel tidsbegränsade anställningsstöd, fler och
              bättre praktikplatser i arbetslivet, arbetsmarknadsutbildning
              och lärlingsutbildning.
            </seg>
            <seg n="78fff9fd">
              Utskottsmajoriteten delar regeringens uppfattning att det behöver
              bli lättare för yngre att komma in på arbetsmarknaden. Vem gör
              inte det? Men det sätt som ni tänker göra det på är osmart. Ni
              kastar ut 4 miljarder, och de hamnar inte specifikt hos de arbetslösa
              ungdomarna.
            </seg>
            <seg n="3f63a987">
              Vi hörde hur Jasenko från Socialdemokraterna beskrev vad det
              kan innebära för ett specifikt företag som McDonalds som har många
              unga anställda redan i dag.
            </seg>
            <seg n="b0d4405f">
              Utskottsmajoriteten skriver att en nedsättning av de aktuella
              sociala avgifterna minskar kostnaderna för företagen. Ja, det
              är huvudet på spiken. Men frågan är om det gör att fler ungdomar
              får jobb. Risken för undanträngningseffekter är uppenbar. Den
              som är 23 år får kanske ett jobb, men den som är 25 är inte intressant.
            </seg>
            <seg n="e7337c42">
              Dessutom minskar ni intäkterna till staten ännu mer än ni förutsatte
              i budgeten i höstas. I regeringens förslag har man satt den nedre
              åldersgränsen till 18 år i stället för 19 som förutsattes i budgetpropositionen.
              Effekten blir att staten minskar sina inkomster med ytterligare
              ca 135 miljoner kronor. Hela paketet beräknas kosta staten 4 miljarder.
              Det är pengar som kan användas mycket klokare.
            </seg>
            <seg n="721a7a70">
              Miljöpartiets val är att satsa resurser på de grupper som är
              eller riskerar att bli arbetslösa. Det gäller särskilt att fånga
              upp ungdomar som har hamnat i långtidsarbetslöshet. Vi menar att
              det ger fler av de arbetslösa ungdomarna jobb och mindre undanträngningseffekt
              än regeringens förslag. Det handlar om att hjälpa ungdomar att
              få in en fot i branscher och sektorer som har framtiden för sig,
              till exempel miljöteknik.
            </seg>
            <seg n="da28c55c">
              Mot den bakgrunden har Miljöpartiet redan tidigare föreslagit
              att det bör göras mer aktiva insatser för att åstadkomma fler
              och bättre praktikplatser ute i arbetslivet. Det är också viktigt
              att det satsas resurser på utbildningsområdet på ett sätt som
              innebär att ungdomar ges bättre förutsättningar att på ett meningsfullt
              sätt komma ut i arbetslivet.
            </seg>
            <seg n="c3a625b3">
              Förhållandet mellan teoretisk och praktisk utbildning måste svara
              bättre mot det faktiska läget på arbetsmarknaden. Därför vill
              Miljöpartiet att lärlingsutbildning blir en allt viktigare del
              i det svenska utbildningsutbudet.
            </seg>
            <seg n="ec2b4cf5">
              Vägvalet handlar således om generellt ekonomiskt stöd till arbetsgivarsidan
              eller om riktade insatser som ger arbetslösa ungdomar möjlighet
              till jobb. Regeringen väljer sänkt arbetsgivaravgift och sänkt
              allmän löneavgift som ett generellt stöd till arbetsgivarna. Miljöpartiet
              väljer riktade insatser till arbetslösa ungdomar.
            </seg>
          </u>
          <note n="0fe0c846">
            Jag yrkar bifall till reservation 1.
          </note>
          <note n="26597b71">
            Anf. 54 HELENA RIVIÈRE (m):
          </note>
          <u who="jan_ericson_aca06f" xml:id="i-c06a3f02e0a1b21c-1" n="f823bcb7" prev="i-618ea1d75954503d-1">
            <seg n="fbaa1c59">
              Fru talman! Socialavgifterna sätts ned för personer mellan 18
              och 24 år, det vill säga fram till 25-årsdagen. Det är ett enkelt,
              effektivt och ändamålsenligt förslag som ingen gärna kan vara
              emot.
            </seg>
            <seg n="87c0dd45">
              Syftet är att underlätta för dessa ungdomar att komma in på den
              reguljära arbetsmarknaden. Arbetsgivaravgifterna sänks med i princip
              allt utom ålderspensionsavgiften och löneavgiften. Samma nedsättning
              föreslås för unga egenföretagare mellan 18 och 25 år. De betalar
              också ålderspensionsavgiften och löneavgiften.
            </seg>
            <seg n="6f566334">
              Socialdemokraterna, Vänstern och Miljöpartiet har en gemensam
              reservation med två huvudinvändningar, nämligen att det är en
              onödigt dyr reform och en reform med låg träffsäkerhet.
            </seg>
            <seg n="2a1989ea">
              Hur man ser på träffsäkerheten beror väl på vilka man vill träffa
              med förslaget. Riktar man sig till dem vilkas långtidsarbetslöshet
              ökar mest bland alla ålderskategorier måste man se det som en
              bra investering.
            </seg>
            <seg n="980b0db1">
              Arbetslösheten har minskat generellt enligt uppgift från Ams
              i slutet av mars 2007, men för ungdomar eller personer under 25
              år ligger den på samma nivå som året innan. Men 10 000 ungdomar
              har fått jobb sedan årsskiftet.
            </seg>
            <seg n="39849dc0">
              Långtidsarbetslösheten har däremot ökat från 2 300 till nästan
              10 000. En ung person som har varit arbetslös i minst 100 dagar
              räknas som långtidsarbetslös.
            </seg>
            <seg n="f0e14ccb">
              Träffsäkerhetsargumentet uppfattar jag inte som någon tung invändning
              mot att satsa på dessa unga.
            </seg>
            <seg n="4f19d03d">
              I regeringens förslag satsas på det avgörande steget in. Ungdomarna
              får in en fot på arbetsmarknaden, och det ger fotfäste. Utan fot
              inget fotfäste.
            </seg>
            <seg n="8d056dd3">
              Det arbetsgivarna främst har emot de unga är att de saknar arbetserfarenhet.
              Allt som kan hjälpa dem över tröskeln är bra.
            </seg>
            <seg n="5fb00a0c">
              Är det ett dyrt förslag? Det riktar in sig på ungdomar på bekostnad
              av det generella företagarstödet i form av rabatten på 5 procent
              på de sociala avgifterna. Den generella rabatten var möjligen
              en onödigt dyr reform eftersom den gavs till stora och små, rika
              och fattiga företag lika.
            </seg>
            <seg n="20a6ab73">
              Undanträngningseffekterna mot andra åldersgrupper som Miljöpartiet
              pekar på behöver heller inte bli märkbara eftersom andra åldersgrupper
              ju har tillgång till alla andra åtgärder som regeringen sätter
              in samtidigt.
            </seg>
            <seg n="4db80aac">
              Jobbgarantin införs för ungdomar mellan 16 och 24 år som har
              varit arbetssökande i mer än tre månader det är just de långtidsarbetslösa.
              Jobbgarantin införs den 1 december 2007. Jobbgarantin följer upp
              och stöder ungdomarna. För den som trots det inte får jobb tillkommer
              både praktik och utbildning.
            </seg>
            <seg n="10dff6a7">
              Regeringen satsar också på lärlingsutbildningen och tillför 2
              000 platser inom den kvalificerade yrkesutbildningen.
            </seg>
            <seg n="e9d352ed">
              Regeringen startar vidare en gymnasial lärlingsutbildning med
              4 000 elever hösten 2008.
            </seg>
            <seg n="56c88328">
              Sedan har vi de välbekanta nystartsjobben som vänder sig till
              dem som har varit arbetslösa eller sjukskrivna i minst ett år
              eller till dem med aktivitetsersättning. Ungdomar kan få nystartsjobb
              efter bara ett halvår. Nystartsjobben är vanliga jobb, men arbetsgivaren
              befrias från arbetsgivaravgifterna. Hela arbetsgivaravgiften krediteras
              arbetsgivarens skattekonto.
            </seg>
            <seg n="b052f88b">
              Fram till och med vecka 20 i år, alltså för tre dagar sedan,
              hade ungdomar mellan 18 och 24 år fått jobb inom nystartsjobben.
              Det är så många som 1 647 av sedan årsskiftet totalt 7 768 personer
              som har fått nystartsjobb.
            </seg>
            <seg n="56b7169e">
              Oppositionen vill ha riktade insatser för ungdomar som står utanför
              arbetsmarknaden. Det är ju vad de får. De generella stöden tas
              bort och ersätts av riktade stöd till ungdomar. Alla blir nöjda,
              fru talman.
            </seg>
          </u>
          <note n="f334f709">
            Jag yrkar bifall till förslaget i betänkandet och avslag på motionerna.
          </note>
          <note type="speaker" n="ce6db071">
            Anf. 55 KALLE LARSSON (v) replik:
          </note>
          <u who="kalle_larsson_af99a5" xml:id="i-8f9abf231fb402a2-0" n="d3cb09ea" next="i-75a0b30de3d5c9b6-0">
            <seg n="cc1a4dd6">
              Fru talman! Låt mig börja med ett avslöjande för Helena Rivière
              som säger att ingen kan vara emot det här förslaget. Just nu är
              ju företrädare för partier som i stort sett i varenda opinionsmätning
              sedan valet har haft majoritet emot det här förslaget.
            </seg>
            <seg n="b7b7bf04">
              Ni har makten enligt valresultatet att genomföra det här förslaget.
              Det är fullständigt självklart att det ska vara så. Men att säga
              att ingen kan vara emot det är nog att vara lite väl långt uppe
              i de blå skyarna för att kunna föra en seriös debatt.
            </seg>
            <seg n="2d8a9e04">
              Jag tror att Helena Rivière avslöjade sig lite i ett av sina
              argument. Hon sade att träffsäkerheten beror på vem man vill träffa.
              Precis så är det förstås. Om syftet är att med de här pengarna
              som är skattepengar träffa rakt ned i företagens skattekistor
              är träffsäkerheten väldigt god. Då lyckas man väldigt väl. Det
              är precis där pengarna kommer att hamna.
            </seg>
            <seg n="78e57a3d">
              Det går inte riktigt ihop med ett annat argument som Helena Rivière
              framför, nämligen att det är andra tidigare förslag som har varit
              möjliga att kritisera eftersom de har gett stora och små företag
              lika utdelning. Det gör ju det här förslaget också. Det är en
              av våra huvudinvändningar. Det här är inte ett förslag som behandlar
              olika typer av företag olika. Det behandlar företagen lika. Det
              är en del av problemet. Stora rika företag får lika mycket nedsatta
              socialavgifter om de anställer ungdomar som ett litet företag
              som annars kanske inte hade haft råd att anställa en ung människa.
            </seg>
            <seg n="47a04f18">
              Frågorna måste bli: Menar du med träffsäkerhet att det är företagens
              vinster som det också står i propositionen som ska öka? Är det
              så man ska uppfatta ditt inlägg? Varför inte använda de 7,7 miljarder
              som detta kostar på att i stället skapa arbete och helt enkelt
              anställa fler personer till exempel i den offentliga sektorn.
              Där finns det många arbetsuppgifter som behöver utföras.
            </seg>
          </u>
          <note n="4a333284">
            Anf. 56 HELENA RIVIÈRE (m) replik:
          </note>
          <u who="kalle_larsson_af99a5" xml:id="i-75a0b30de3d5c9b6-0" n="d3cb09ea" prev="i-8f9abf231fb402a2-0">
            <seg n="316cf4cf">
              Fru talman! När jag säger att ingen kan vara emot är det i allmän
              humanistisk mening. Ingen kan vara emot att ungdomar får jobb.
            </seg>
            <seg n="b9daa140">
              När det gäller träffsäkerheten och den generella utportioneringen
              träffar den de ungdomar som mest behöver jobb. Det är vad jag
              kallar träffsäkert. Det träffar framför allt de långtidsarbetslösa
              som får hjälp genom alla möjliga insatser som jag har räknat upp.
            </seg>
            <seg n="07bb10bb">
              Kalle Larsson menar att man kan anställa 40 000 ungdomar, antar
              jag, på ett år i offentlig sektor för de 7,7 miljarderna. Vad
              gör man år två?
            </seg>
            <seg n="4bcb5076">
              De träffsäkra satsningar som regeringen gör ger reguljära jobb
              på den reguljära arbetsmarknaden. Då får ju ungdomarna in en fot
              och kan fortsätta att arbeta där.
            </seg>
          </u>
          <note type="speaker" n="51eeed7e">
            Anf. 57 KALLE LARSSON (v) replik:
          </note>
          <u who="kalle_larsson_af99a5" xml:id="i-8f9abf231fb402a2-1" n="d3cb09ea" next="i-75a0b30de3d5c9b6-1">
            <seg n="b7a80006">
              Fru talman! Man ska alltså uppfatta det som att skälet till att
              ingen kan vara emot det här förslaget är att det egentligen är
              ett förslag som har en allmänt humanistisk inställning. Det handlar
              om att ungdomar ska få jobb.
            </seg>
            <seg n="5860b7d0">
              På den allmänna nivån är det bra om ungdomar får jobb, eller
              ska ungdomar inte få jobb? kan i stort sett alla människor i hela
              världen vara överens. Sedan låtsas man att det är en politik som
              alla kan sluta upp bakom.
            </seg>
            <seg n="d26ff08d">
              Det är tyvärr struntprat, fru talman. Det här är inte en politik
              som ger ungdomar arbete i någon större utsträckning. Det här är
              en politik som ger ökade vinster för företagen. Det är därför
              som den argumentation som Helena Rivière försöker låtsas inte
              finns i propositionen om att företagens vinster ska öka ändå finns
              med där. Man är ärlig nog från majoritetens sida att i både utskottsbetänkandet
              och propositionen från början ange att det faktiskt är det som
              det handlar om, till och med så mycket att det ger enorma oberäknade
              skatteintäkter så att man ska finansiera delar av förslaget den
              vägen.
            </seg>
            <seg n="9ccd7a13">
              Min huvudinvändning är ändå att de här pengarna borde kunna användas
              bättre. Helena Rivière frågar vad man ska göra år två om man år
              ett anställer 40 000 personer. De har kvar sina jobb år två. Det
              här handlar också om reguljära arbeten. Man kan arbeta reguljärt
              även inom den offentliga sektorn. Det kan hundratusentals människor
              i det här landet som har jobbat hela sitt liv i den offentliga
              sektorn intyga.
            </seg>
            <seg n="884c07f1">
              År två fortsätter man den satsningen och anställer ännu fler
              personer. Så länge vi har arbetslösa i det här landet måste vi
              fortsätta att försöka få människor i arbete. Det kommer att behöva
              ske i den privata sektorn. Det är klart att det är så. Men det
              kan faktiskt också ske i den offentliga sektorn.
            </seg>
            <seg n="c3bf223d">
              Här har vi ett finansierat färdigt förslag som nästa år skulle
              ge 40 000 personer anställning. Det kostar mindre än det förslag
              som vi i dag debatterar som vi inte är säkra på kommer att kunna
              ge särskilt många jobb alls.
            </seg>
            <seg n="a9d4fbc5">
              Den kvarvarande frågan till Helena Rivière blir: Hur tänkte ni
              nu då? Hur tänkte ni när ni slänger bort våra skattepengar på
              satsningar som ni inte ens vet ger några egentliga jobb?
            </seg>
          </u>
          <note n="3f2c6628">
            Anf. 58 HELENA RIVIÈRE (m) replik:
          </note>
          <u who="kalle_larsson_af99a5" xml:id="i-75a0b30de3d5c9b6-1" n="d3cb09ea" prev="i-8f9abf231fb402a2-1">
            <seg n="59b4c494">
              Fru talman! Hur tänkte vi? Vill vi ha en låglönemarknad? Det
              är också Kalle Larssons fråga.
            </seg>
            <seg n="89f1f35c">
              Det är en kränkande beskyllning som alltid kommer att regeringspartierna
              är en speciellt ond sort som inte vill ge ungdomar jobb och som
              inte vill satsa på reguljära jobb.
            </seg>
            <seg n="29d59b10">
              Nu är det långtidsarbetslösa ungdomar som vi har pratat om. Det
              är intressant att 10 000 ungdomar har fått jobb sedan årsskiftet.
              Ju fler ungdomar som kan komma i jobb, desto bättre är det för
              dem och för Sverige.
            </seg>
            <seg n="a5628892">
              Det skenbart underliga i att långtidsarbetslösheten samtidigt
              ökar beror på att det är en långsammare fil. Det finns en överföring
              från arbetslösa till långtidsarbetslösa.
            </seg>
            <seg n="fa11ec72">
              Men vi löser detta. Vi ger dessa ungdomar en chans. Och sedan
              kan vi alltid utvärdera om det är missriktat eller inte.
            </seg>
          </u>
          <note type="speaker" n="1b6b24c7">
            Anf. 59 GUNVOR G ERICSON (mp) replik:
          </note>
          <u who="jan_ericson_aca06f" xml:id="i-3e2b77578ad2530f-4" n="f823bcb7">
            <seg n="a22e84bc">
              Fru talman! Helena Rivière talade om ett enkelt förslag som ingen
              kan vara emot. Då begärde jag också ordet. Jo, metoden är vi faktiskt
              emot. Det är klart att vi inte är emot att ungdomar ska kunna
              komma in på arbetsmarknaden. Men hur ska dessa långtidsarbetslösa
              ungdomar och arbetsgivarna nå varandra genom att arbetsgivarna
              får ökade vinster? Helena Rivière talade om att det ska bli det
              avgörande steget in på arbetsmarknaden. Men stödet går ju direkt
              till arbetsgivarna.
            </seg>
            <seg n="4d8486be">
              Sedan blandade Helena Rivière in rabatten för arbetsgivaravgiften
              som var kopplad till ansvar i sjukförsäkringen. Vad har det med
              detta att göra? Visserligen höjde ni den arbetsgivaravgiften,
              vilket många småföretagare anser vara mycket tungt. Men, Helena
              Rivière, du beskrev också alla de insatser som ni har gjort riktade
              till ungdomar och det som har hänt sedan i januari. Men om dessa
              åtgärder nu fungerar, varför behöver man då kasta miljarder till
              arbetsgivarna? Och hur menar du att företagens ökade vinst är
              ett stöd till exempelvis långtidsarbetslösa Fatima?
            </seg>
            <seg n="79415465">
              Anf. 60 HELENA RIVIÈRE (m) replik:
            </seg>
            <seg n="82ae5684">
              Fru talman! Metoden är att rikta in sig på de ungdomar som behöver
              jobb därför att de inte har någon fot inne på arbetsmarknaden.
            </seg>
            <seg n="fba16bd0">
              Gunvor G Ericson talade i sitt inlägg om dödviktseffekter. Jag
              måste säga att jag inte vet vad det betyder i detta fall. Däremot
              vet jag vad det betyder när det gäller sjöfart.
            </seg>
            <seg n="040843e5">
              Undanträngningseffekterna faller ju bort i och med nystartsjobben,
              jobbgarantin och den kvalificerade yrkesutbildningen.
            </seg>
          </u>
          <note type="speaker" n="7d3d9181">
            Anf. 61 GUNVOR G ERICSON (mp) replik:
          </note>
          <u who="jan_ericson_aca06f" xml:id="i-618ea1d75954503d-2" n="f823bcb7" next="i-c06a3f02e0a1b21c-2">
            <seg n="04f9137f">
              Fru talman! Det handlar just om vilka metoder som vi ska använda.
              Nystartsjobb, yrkesutbildning med mera är metoder som innebär
              riktade insatser. Men det gör inte detta förslag. Förslaget i
              detta betänkande som vi diskuterar handlar om pengar som går direkt
              till arbetsgivarnas fickor och kassor. Det innebär inte några
              riktade insatser.
            </seg>
            <seg n="61eaa61d">
              Jag förstår inte Helena Rivière när hon försöker beskriva de
              andra åtgärderna lärlingsjobb, yrkesutbildning och nystartsjobb.
              Jag håller med om att lärlingsutbildningarna är jätteviktiga.
              Det är bra att vi satsar mycket mer på det. Men det är en effektivare
              metod att rikta insatserna direkt.
            </seg>
            <seg n="32349bcd">
              Men jag kan inte förstå hur långtidsarbetslösa Fatima ska kunna
              få hjälp av att arbetsgivarna får sänkt arbetsgivaravgift. Det
              är inte riktat till henne, eller?
            </seg>
          </u>
          <note n="cc10db33">
            Anf. 62 HELENA RIVIÈRE (m) replik:
          </note>
          <u who="jan_ericson_aca06f" xml:id="i-c06a3f02e0a1b21c-2" n="f823bcb7" prev="i-618ea1d75954503d-2">
            <seg n="d4f4093a">
              Fru talman! Det är riktat till den som ger henne jobb. Och då
              får hon jobb. Det är det som är den enkla lösningen.
            </seg>
            <seg n="f3e684d3">
              Men vad jag vänder mig mot är att ni bortser från det generella
              företagarstödet. Dessa pengar för vi över till ungdomarna. Vi
              tar bort den generella rabatten på 5 procent och riktar dessa
              pengar till ungdomar. Det är en god politik om man vill minska
              långtidsarbetslösheten bland ungdomar.
            </seg>
          </u>
          <note type="speaker" n="c65a384f">
            Anf. 63 JASENKO OMANOVIC (s) replik:
          </note>
          <u who="unknown" xml:id="i-f69e24b63a2fc9d2-0" n="768ada48">
            <seg n="cb94c170">
              Fru talman! Helena Rivière säger att vi ska göra allt som vi
              kan för att hjälpa ungdomar över tröskeln. Helena Rivière nämner
              lärlingsutbildning, alltså kvalificerad yrkesutbildning. Men de
              långtidsarbetslösa ungdomarna står långt ifrån en kvalificerad
              yrkesutbildning. Så det är ingen hjälp för dem över tröskeln.
            </seg>
            <seg n="438892c2">
              Helena Rivière säger också att 1 647 ungdomar har fått nystartsjobb.
              Samtidigt har långtidsarbetslösheten ökat med 7 237 personer.
              Långtidsarbetslösheten ökar alltså. Då är det jättesvårt för mig
              att förstå syftet att man ska underlätta för unga att komma in
              på arbetsmarknaden när man sänker socialavgifterna för välutbildad
              attraktiv arbetskraft på arbetsmarknaden. Jag måste erkänna att
              svenska inte är mitt modersmål. Men jag kan förstå mycket, men
              jag kan inte förstå detta förslag. Jag kan inte förstå syftet
              med att underlätta när man på arbetsmarknaden har en del personer
              som är så attraktiva. Syftet är att få in dem på arbetsmarknaden
              genom att sänka socialavgifterna för dem. Men de finns redan på
              arbetsmarknaden. Det är jättesvårt att förstå hur ni tänker.
            </seg>
          </u>
          <note n="8d509698">
            Anf. 64 HELENA RIVIÈRE (m) replik:
          </note>
          <u who="unknown" xml:id="i-327655ce36b936db-0" n="768ada48">
            <seg n="d8fde049">
              Fru talman! Vem säger att de är attraktiva? Det är arbetsgivarna
              som anställer, och arbetsgivarna har en generell tendens att vara
              mindre intresserade av människor utan yrkeserfarenhet. Så det
              är detta avgörande steg in på arbetsmarknaden som vi diskuterar.
            </seg>
            <seg n="876b5c3e">
              De som har fått nystartsjobb har så att säga gått i en annan
              fil, i den allmänna filen, jämfört med dem som rubriceras som
              långtidsarbetslösa, som är så många.
            </seg>
            <seg n="9b8ad9e2">
              Jag uppfattade att Jasenko Omanovic inte förstod varför vi hade
              fler långtidsarbetslösa när ungdomar får nystartsjobb.
            </seg>
          </u>
          <note type="speaker" n="22740efe">
            Anf. 65 JASENKO OMANOVIC (s) replik:
          </note>
          <u who="unknown" xml:id="i-f69e24b63a2fc9d2-1" n="768ada48">
            <seg n="4072d0aa">
              Fru talman! Helena Rivière nämnde att 1 647 hade fått nystartsjobb.
              Då påpekade jag bara att långtidsarbetslösheten samtidigt hade
              ökat med 7 237 personer, alltså mycket mer.
            </seg>
            <seg n="78d419fe">
              Helena Rivière talade om inträdet på arbetsmarknaden och kunde
              inte förstå vad jag inte förstod. Jag förstod inte varför man
              ska ge subventioner till företag, alltså till attraktiv arbetskraft
              som redan finns på arbetsmarknaden. Man kunde faktiskt rikta in
              sig på dem som står utanför arbetsmarknaden och ge dem möjligheten
              att närma sig arbetsmarknaden.
            </seg>
            <seg n="abdf6cf2">
              När det gäller de 68 miljoner som hamnar i McDonalds aktieägares
              fickor så kunde ni faktiskt tala med McDonalds som organisation.
              Jag tror att McDonalds tillsammans med arbetsförmedlingen skulle
              ställa upp på att göra ett program som skulle hjälpa ungdomar
              att komma in på arbetsmarknaden, om man använder de 68 miljonerna
              till konkreta insatser i stället för att man låter dem hamna i
              aktieägarnas fickor. Jag kan ge fler tips. Det finns fler företag
              som säkert skulle kunna göra det. Jag tror att Ikea är ett sådant
              företag som skulle kunna göra samma sak.
            </seg>
            <seg n="45348bd8">
              Om man faktiskt hade tagit pengar och riktat dem till de personer
              som verkligen behöver hjälp att komma in på arbetsmarknaden, då
              kunde man ha talat om träffsäkerhet och effektivitet i förslaget.
              Nu finns det ingen träffsäkerhet, utan nu handlar det bara om
              att aktieägarna i stora företag får utdelning från offentliga
              medel.
            </seg>
          </u>
          <note n="65e2b70c">
            Anf. 66 HELENA RIVIÈRE (m) replik:
          </note>
          <u who="unknown" xml:id="i-327655ce36b936db-1" n="768ada48">
            <seg n="46c01b9a">
              Fru talman! Jasenko Omanovic kan räkna på hur mycket 5 procent
              på hela lönesumman på McDonalds blir. Jag tror att det blir 68
              miljoner. Jag tycker att det är jättebra att McDonalds anställer
              unga människor. Det är väl nästan det enda företaget som verkligen
              gör det. Det är omvittnat av många att de som kommer ut där blir
              vuxna och tar ansvar för sig själva och för arbetslivets krav.
              Det finns inte så många företag som är som McDonalds i det avseendet.
            </seg>
            <seg n="57b57fbf">
              Nu hjälper vi ungdomar med att få fotfäste på arbetsmarknaden.
              Det är det avgörande och det viktiga.
            </seg>
          </u>
          <note type="speaker" n="7474ce86">
            Anf. 67 SOLVEIG ZANDER (c):
          </note>
          <u who="solveig_zander_510ef4" xml:id="i-79f9c5a7b81900d4-0" n="d072d1c6">
            <seg n="c294b780">
              Fru talman! Förslaget i det här betänkandet om nedsättning av
              socialavgifter för personer som fyllt 18 men inte 25 år tillstyrker
              jag. Samtidigt yrkar jag avslag på samtliga reservationer.
            </seg>
            <seg n="715a8f39">
              Det här är en mycket viktig och angelägen reform. Det är fruktansvärt
              att se att ungdomsarbetslösheten i Sverige är så stor. Börjar
              man sin yrkesverksamma bana, sitt yrkesverksamma liv, med att
              vara arbetslös löper man, det vet vi, en större risk att förbli
              långtidsarbetslös under resten av den tid då man kan vara yrkesverksam.
            </seg>
            <seg n="18916591">
              Att börja med att hamna i utanförskap borde faktiskt vara förbjudet
              i ett land som Sverige. Ungdomar är värda någonting annat. De
              är helt enkelt värda att få ett riktigt jobb och att känna sig
              behövda utan arbetsmarknadspolitiska åtgärder.
            </seg>
            <seg n="ba76224e">
              Då kan man undra vad det är som hindrar detta.
            </seg>
            <seg n="3566ad8f">
              Ja, för det första måste man se till att företagen vill anställa
              ungdomar. Men anställer man ungdomar tar det ett tag innan de
              lärt sig saker och ting. Ungdomar måste få en introduktion i arbetslivet.
              Får man då som arbetsgivare betala en lägre arbetsgivaravgift
              kan man avsätta personer och resurser så att ungdomar kan introduceras
              i jobbet. Detta är oerhört viktigt.
            </seg>
            <seg n="87828588">
              Redan från första dagen ungdomar är ute i yrkeslivet har de alltså
              möjligheter. Man kommer in i trygghetssystemet. Den yrkeserfarenhet
              som man tillgodogör sig när man får ett jobb kan göra att man
              till exempel vill börja plugga igen. Den som är akademiker har
              äntligen möjligheter att komma in på arbetsmarknaden eller, naturligtvis,
              möjligheter att få fortsätta inom det företag vederbörande jobbar
              i.
            </seg>
            <seg n="1306d0fc">
              För det andra behövs det också en aktivare arbetsförmedling.
              Arbetsförmedlingarna behöver ändra sitt arbetssätt och bli mer
              aktiva i att hjälpa ungdomar att komma i kontakt med arbetsgivarna.
              Arbetsförmedlingarna behöver helt enkelt kunna coacha på ett annat
              sätt.
            </seg>
            <seg n="38de465c">
              De direktiv som man nu jobbar med och som syftar till att förändra
              arbetsförmedlingarnas sätt att arbeta kommer tillsammans med nedsättningen
              av socialavgifter det är jag övertygad om att ge ett mycket bra
              resultat.
            </seg>
            <seg n="096d327a">
              Vi har ju sett, och tidigare har vi hört om det här, att nystartsjobben
              inneburit att fler ungdomar har fått jobb. I går läste vi väl
              alla i Riksdag &amp; Departement att det på 20 år inte har varit en
              så stor ökning av antalet ungdomar på arbetsmarknaden som det
              var under första kvartalet i år. Det är väl någonting som vi gläds
              åt, eller hur? Alla vill vi väl medverka till att också långtidsarbetslösheten
              bland ungdomar går ned, vilket den som vi också hört här inte
              har gjort.
            </seg>
            <seg n="03102938">
              För mig som centerpartist är det det måste jag säga otroligt
              glädjande att få stå här i dag och vara bakom ett förslag som
              innebär att ungdomar får jobb. Det var vi i Centerpartiet som
              i valrörelsen förra sommaren och i höstas vågade stå upp och uppmärksamma
              att ungdomar står utanför arbetsmarknaden och att det behövs åtgärder.
            </seg>
            <seg n="c17e73b5">
              Vi har också hört här att vi i vårpropositionen annonserade att
              det skulle komma fler insatser för att underlätta för ungdomar.
              Det gäller då den särskilda jobbgarantin och satsningar på lärlings-
              och yrkesutbildningar. Det kommer vi senare att diskutera här
              i kammaren.
            </seg>
            <seg n="f63f677d">
              Alliansen förverkligar verkligen sin politik om att satsa på
              fler jobb och fler företagare och på att minska utanförskapet.
              Speciellt bra känns det nu när satsningarna riktas till ungdomar.
              Att ungdomar kommer in på arbetsmarknaden är viktigt för mig som
              centerpartist.
            </seg>
          </u>
          <note type="speaker" n="3d2c71d6">
            Anf. 68 KALLE LARSSON (v) replik:
          </note>
          <u who="kalle_larsson_af99a5" xml:id="i-686115bc1082d03a-1" n="d3cb09ea">
            <seg n="b36dc805">
              Fru talman! Det borde vara förbjudet att hamna i utanförskap,
              säger Solveig Zander. Det är, måste jag säga, en intressant ingång.
              Vi i Vänsterpartiet har ju resonerat om att rätten till arbete
              kanske skulle vara grundlagsfäst. Är det ett förslag som Centerpartiet
              i så fall tvärtemot all sin tidigare politik nu är berett att
              fundera på? Det skulle vara ett sätt att garantera människor rätten
              till arbete.
            </seg>
            <seg n="184d68d1">
              Jag vet invändningarna, till exempel att man då får göra en massa
              onödigt arbete. Men finns det verkligen onödigt arbete? Är det
              inte så att en mängd arbetsinsatser kommer att behöva göras?
            </seg>
            <seg n="233d4703">
              Har ni alltså svängt och nu är intresserade av att fundera på
              en grundlagsfäst rätt till arbete?
            </seg>
            <seg n="75709801">
              Sedan har vi en annan fråga. Statistik är alltid vanskligt. Det
              beror på när man mäter, från vilket datum, vilka grupper som ska
              ingå och så vidare. Vi kan grovt tänka oss följande beskrivning.
            </seg>
            <seg n="aa3d8838">
              I dag ligger ungdomsarbetslösheten på runt 10 procent bland dem
              som är i åldern 1825 år. Av dessa är, återigen grovt uppskattat,
              23 procent långtidsarbetslösa. Den fråga som vi i dag egentligen
              diskuterar är varför arbetsgivare som kommer att anställa övriga
              9798 procent ska få en halvering av sina socialavgifter. Men det
              är den grundläggande frågan här. 9798 procent av de ungdomar i
              nämnda ålder som så att säga vill arbeta får i dag ett arbete.
              Det är jättetrist att inte alla får jobb.
            </seg>
            <seg n="b8161c66">
              Frågan här är, och det är detta som är att skjuta mygg med kanoner,
              varför man låter 9798 procent som ändå skulle vara anställda ge
              en nedsättning av socialavgifterna detta för att komma till rätta
              med arbetslösheten bland 23 procent.
            </seg>
            <seg n="500b5d9e">
              Hade det inte varit klokare att, försiktigt uttryckt, rikta insatserna
              till de ungdomar som faktiskt är långtidsarbetslösa, till de 23
              procent ungdomar som vi här talar om?
            </seg>
          </u>
          <note type="speaker" n="588b8b96">
            Anf. 69 SOLVEIG ZANDER (c) replik:
          </note>
          <u who="solveig_zander_510ef4" xml:id="i-79f9c5a7b81900d4-1" n="d072d1c6">
            <seg n="72a3c117">
              Fru talman! Kalle Larsson frågar om jag tycker att man ska lagstifta
              mot arbetslöshet. Nej, jag kan beklaga att de system som vi hittills
              haft i Sverige inte har varit sådana att alla fått jobb. Det är
              det som vi nu håller på att ändra på. Det är inte så att det är
              fel på lagar och förordningar i vårt avlånga land och att det
              gör att folk inte har arbete. Det handlar om andra mekanismer,
              eller hur, Kalle Larsson? Du vet likaväl som jag vad det är som
              gör att folk inte har jobb, eller hur?
            </seg>
            <seg n="45d935f4">
              Varför ska man då ge företag som redan anställt personer en nedsättning
              av socialavgifter? Så uppfattade jag det du sade. Ja, men det
              är självklart. Om vi nu skulle säga att det bara gäller dem som
              nyanställer skulle företagarna naturligtvis, vilket ni redan räknat
              ut, kunna avskeda dem som nu är anställda för att i stället ta
              in ungdomar för vilka man får subventionerade socialavgifter.
            </seg>
            <seg n="7d47bdbb">
              Nej, det är inte så man ska göra. Det är väl bra för dem som
              redan har jobb. Då måste man göra lika för alla ungdomar. Man
              kan inte bara rikta in sig på några enstaka. Hur ska man kunna
              välja ut de enstaka när det görs för alla ungdomar, för akademiker
              eller för dem som slutar gymnasiet? Det är inte så att det finns
              en liten enskild grupp, Kalle Larsson, som står utanför. Alla
              ungdomar ska betraktas lika och inte kunna slå ut varandra. Det
              är den enkla förklaringen.
            </seg>
          </u>
          <note type="speaker" n="cb32b6af">
            Anf. 70 KALLE LARSSON (v) replik:
          </note>
          <u who="kalle_larsson_af99a5" xml:id="i-686115bc1082d03a-2" n="d3cb09ea">
            <seg n="5756a332">
              Fru talman! Ska vi börja med frågan hur man kan avgränsa gruppen
              långtidsarbetslösa ungdomar, de som jag tycker borde få ett stöd,
              i stället för alla ungdomar i en viss åldersgrupp? De finns ju
              i statistiken de anges i det betänkande som Solveig Zander själv
              står bakom. Vi har gruppen avgränsad. Det handlar inte om vilken
              utbildningsnivå de har eller vilka jobb de har utan om att de
              är arbetslösa längre än hundra dagar och befinner sig i åldersspannet
              1824 år.
            </seg>
            <seg n="e591c1ec">
              Hur den definitionen skulle vara svår att göra förstår jag inte.
              Ärligt talat förstår jag inte hur man kan tycka att det är en
              svår beräkning när den är gjord i utskottets betänkande.
            </seg>
            <seg n="235f7a13">
              Min fråga är alltså: Varför inte rikta insatserna genom ett rekryteringsstöd,
              genom någon speciell modell som ger dessa ungdomar möjlighet att
              komma in på arbetsmarknaden, och inte en satsning som ger sänkta
              socialavgifter för alla ungdomar i en viss ålder? De 9798 procent
              av ungdomarna som redan är eller skulle bli anställda får sina
              anställningar ändå. Där går pengarna det är vår poäng här rakt
              ned i skattekistan för företagarna i stället.
            </seg>
            <seg n="a67a669e">
              Låt oss vara ganska tydliga på den punkten: Jag tror inte att
              Centern har kommit fullt så långt i sin förändring och nedrustning
              av svensk arbetsrätt att bara för att det fanns ett förslag om
              att anställa ungdomar som varit långtidsarbetslösa skulle en arbetsgivare
              kunna sparka vem som helst och sedan anställa en ung människa.
              Så fungerar trots allt inte svensk arbetsmarknad, om argumentet
              bara var att vi vill anställa den här tjejen eller killen i stället
              för dig så nu får du gå.
            </seg>
            <seg n="cec61f50">
              Det är möjligt att Solveig Zander och Centerpartiet är ute efter
              en sådan arbetsmarknad, men där tror jag att hon har sprungit
              i väg lite för långt i sina drömmerier och visioner om hur arbetsmarknaden
              skulle fungera på företagens villkor för att vara sanningsenlig.
            </seg>
            <seg n="b1781c35">
              Frågan är egentligen ganska skarp här: Varför vill ni satsa på
              9798 procent av ungdomarna, satsa pengar på att de ska få anställningar,
              när de redan har anställningar? Varför inte sikta på de människor
              i ungdomsåldern som inte har arbete?
            </seg>
          </u>
          <note type="speaker" n="b1b6d5ed">
            Anf. 71 SOLVEIG ZANDER (c) replik:
          </note>
          <u who="solveig_zander_510ef4" xml:id="i-79f9c5a7b81900d4-2" n="d072d1c6">
            <seg n="c860dd18">
              Herr talman! Kalle Larsson är intressant, för han gör sina egna
              uttalanden till sanningar.
            </seg>
            <seg n="77d360fa">
              Om man nu tror på att alla ungdomar ska få jobb betyder det att
              man måste medverka till att företagen vill anställa. För den som
              redan har anställts är det jättebra. För den som är ung och redan
              har ett jobb är det otroligt bra. Men det handlar om att möjliggöra
              för dem som står utanför och att möjliggöra för arbetsgivare.
              I det här sammanhanget är det alla arbetsgivare, inte bara det
              privata näringslivet, som får möjligheten att anställa ungdomar
              och slippa den här avgiften.
            </seg>
            <seg n="975a079d">
              Det är bara för att stimulera för dem som står utanför, Kalle
              Larsson. Det är precis det vi säger. För de ungdomar som redan
              är inne är det inga problem. Men ska vi nu sänka avgiften för
              att de som står utanför ska komma in måste vi föreslå de åtgärder
              som vi nu föreslår.
            </seg>
            <seg n="91beab8c">
              Att satsa på bidrag eller speciella stöd till speciella grupper
              nej, sådana arbetsmarknadspolitiska åtgärder tror inte vi på.
              Vi tror på riktiga jobb. Det är precis det som vi vill åstadkomma,
              att man ska få ett riktigt jobb som kan vara hur länge som helst,
              och inte bara något speciellt litet stöd som varar en stund eller
              en åtgärd just för att man råkar vara där. Nej, det är därför
              man ska rikta in sig på alla ungdomar.
            </seg>
          </u>
          <note type="speaker" n="97a2820e">
            Anf. 72 JASENKO OMANOVIC (s) replik:
          </note>
          <u who="unknown" xml:id="i-d3c144a882e9678d-3" n="768ada48">
            <seg n="1fa21bd3">
              Herr talman! Solveig Zander var orolig för att arbetsgivare skulle
              säga upp en del som inte omfattas av sänkta socialavgifter, om
              man delar upp det så. Men varje uppdelning gör att det finns risk
              för det. En 26-åring kan bli uppsagd för att en 23-åring ska komma
              in på företaget med ditt förslag, Solveig. Risken kvarstår.
            </seg>
            <seg n="659b345a">
              Man satte inte fokus på den grupp som egentligen behöver stöd.
              Solveig kallar det bidrag, och då är frågan om hon är emot lönebidraget
              också eftersom man ska satsa på riktiga jobb.
            </seg>
            <seg n="1f6126af">
              Jag sade det i repliken till Helena Rivière, och jag kan säga
              det till dig också: I stället för att satsa de 68 miljonerna på
              aktieägare i McDonalds borde ni satsa tillsammans med McDonalds,
              arbetsförmedlingen och facken. Jag är helt övertygad om att McDonalds
              ställer upp på det för de ungdomar som behöver det, långtidsarbetslösa
              ungdomar.
            </seg>
            <seg n="b39136f2">
              Solveig Zander säger att arbetsförmedlingen ska coacha de öppet
              arbetslösa. Men er politik och det som ni har gjort med arbetsmarknadspolitiken
              och arbetsförmedlingen, med de arbetsförmedlare och de resurser
              som man har i dag, med de ungas långa avstånd från arbetsmarknaden,
              kan bara beskrivas som att en synskadad leder en blind. Så ser
              det ut.
            </seg>
            <seg n="37f4a762">
              Ni har raserat arbetsmarknadspolitiken och förutsättningarna
              för ungdomar att närma sig, de som verkligen behöver närma sig
              arbetsmarknaden, inte de som är på arbetsmarknaden i dag.
            </seg>
          </u>
          <note type="speaker" n="b9d03484">
            Anf. 73 SOLVEIG ZANDER (c) replik:
          </note>
          <u who="solveig_zander_510ef4" xml:id="i-79f9c5a7b81900d4-3" n="d072d1c6">
            <seg n="7271afdb">
              Herr talman! Jag är inte emot lönebidrag. Jag ser gärna att fler
              får lönebidrag, för jag tror att det verkligen skulle gynna en
              väldigt speciell grupp, som vi har behov av på arbetsmarknaden
              men som också har behov av att komma in på arbetsmarknaden. Det
              var väldigt bra att du tog upp det. Det rörde inte det här, men
              nu fick vi möjlighet att säga det.
            </seg>
            <seg n="6d90b574">
              Varför ska man satsa på McDonalds speciellt, säger du, med någon
              subventionerad inriktning för att de ska anställa fler. För mig
              är det lika viktigt att småföretagare och enmansföretagare anställer
              ungdomar. Det är det som de har möjlighet att göra nu.
            </seg>
            <seg n="c7dfaf3d">
              Vet du att det finns företagare med ett par tre anställda som
              mycket väl skulle kunna tänka sig att anställa en ung människa
              för att lära upp henne men att de i dag inte vågar? Det finns
              mig närstående personer som vittnar om detta. Det här ger dem
              möjlighet att ta in en ung människa som de sedan kan forma. Det
              är så de uttrycker sig. Det är väldigt viktigt.
            </seg>
            <seg n="65d6c755">
              Det har inte att göra med McDonalds eller de större företagen,
              för jag tror att de klarar sig väldigt bra ändå, utan att man
              speciellt riktar in sig på dem.
            </seg>
            <seg n="06cd8d0b">
              Du pratar om att fler ska komma in i jobb. Ja, precis! Det är
              det vi säger. Det är ungdomar som står utanför som ska komma in
              i jobb. Det är dem vi pratar om, inte dem som redan är inne, som
              har fått sin yrkesverksamhet och som har sin sociala trygghet.
              Det är det de har. Vi vet att ungdomar som står utanför arbetsmarknaden
              redan från början löper en mycket stor risk att fortsätta att
              vara där. Det är problem.
            </seg>
          </u>
          <note type="speaker" n="030c08ea">
            Anf. 74 JASENKO OMANOVIC (s) replik:
          </note>
          <u who="unknown" xml:id="i-d3c144a882e9678d-4" n="768ada48">
            <seg n="d1216f4a">
              Herr talman! Solveig verkar veta allting, men ändå väljer hon
              att satsa på en grupp som redan finns på arbetsmarknaden. Hon
              vet mycket väl att det finns en grupp som har stort behov av åtgärder,
              som har stort behov av hjälp att komma in på arbetsmarknaden,
              men ändå väljer man att satsa på dem som är på arbetsmarknaden
              redan i dag.
            </seg>
            <seg n="12ac12e1">
              Jag bara frågar: Varför tror Solveig Zander att långtidsarbetslösheten
              har fyrdubblats efter att högeralliansregeringen tillträdde? Varför
              har det blivit så? Vad är orsaken till det?
            </seg>
            <seg n="347ec7ba">
              Solveig Zander säger: Nej, McDonalds ska man inte satsa på. Jag
              har inte sagt att man satsar på McDonalds, utan att man satsar
              på aktieägarna, på dem som äger aktier i McDonalds. Det är dem
              man satsar på. Det är aktieägarna som får utdelning, inte McDonalds.
            </seg>
            <seg n="a75e6a29">
              Det jag säger är att stora företag som McDonalds jag nämnde också
              Ikea säkert är intresserade av att tillsammans med arbetsförmedlingen
              och facket göra en insats för att få in ungdomar på arbetsmarknaden,
              för att fler unga ska tjäna pengar eller för att få fler kunder
              till både Ikea och McDonalds. Det är bland annat därför de är
              intresserade.
            </seg>
            <seg n="cb81d812">
              Men Solveig satsar nu på aktieägarna, som får större utdelning.
              Det är det vi säger emot. Satsa på dem som verkligen behöver det
              här! Du är mycket medveten om detta det hör man i din retorik.
              Men i praktiken agerar ni helt annorlunda. Det går inte att förstå
              varför ni väljer den linjen.
            </seg>
          </u>
          <note type="speaker" n="4e25c041">
            Anf. 75 SOLVEIG ZANDER (c) replik:
          </note>
          <u who="solveig_zander_510ef4" xml:id="i-79f9c5a7b81900d4-4" n="d072d1c6">
            <seg n="c53dff6f">
              Herr talman! Bekymret är att vi har ärvt arbetslösheten från
              er regeringstid. Det är därför antalet långtidsarbetslösa nu har
              ökat. Det var precis det jag sade; kommer man in i arbetslöshet
              från början så ökar också långtidsarbetslösheten. Detta har vi
              ärvt, och det beklagar jag. Det ska vi jobba bort med absolut
              alla medel vi har.
            </seg>
            <seg n="d859a481">
              Jag beklagar att vi under de här månaderna inte har lyckats lösa
              det som ni har bidragit till under tolv år. Det är också beklagligt
              att så många ungdomar är arbetslösa under en högkonjunktur. Det
              är det som vi nu försöker ändra på. Därför är det inte fel att
              företagen tjänar pengar. Vad är det för problem med att ett företag
              tjänar pengar? De pengarna kommer ju oss till del. Det är genom
              att företagen växer som vi får fler arbetstillfällen. Det är också
              genom att det bildas nya företag som vi får fler arbetstillfällen.
            </seg>
            <seg n="3740bb34">
              Om vi nu medverkar till att företagen får det lättare att anställa
              ungdomar är det självfallet någonting som är till fördel för hela
              samhället, inte minst när det gäller att utveckla vårt välfärdssamhälle.
              Och det vill vi ju. Det är det som är det viktiga.
            </seg>
            <seg n="73837424">
              Du säger att det inte var McDonalds du var inne på. Men du har
              nämnt McDonalds vid flera tillfällen, också i ditt replikskifte
              med Helena Rivière. Det är McDonalds som du tycker är intressant;
              det har jag förstått med all önskvärd tydlighet även om du säger
              ifrån nu.
            </seg>
            <seg n="d7938cd8">
              Det förslag vi lägger fram är viktigt. Tomma tunnor skramlar
              mest, måste jag säga. Det är mycket prat och lite verkstad från
              er sida.
            </seg>
          </u>
          <note type="speaker" n="cbed8833">
            Anf. 76 GUNVOR G ERICSON (mp) replik:
          </note>
          <u who="jan_ericson_aca06f" xml:id="i-3e2b77578ad2530f-5" n="f823bcb7">
            <seg n="eeaa7a46">
              Herr talman! Solveig Zander pläderar precis som Helena Rivière
              för alla de åtgärder som regeringen vidtar. Men hon säger inte
              varför just denna metod med sänkta kostnader för arbetsgivaren
              skulle göra en markant skillnad för de långtidsarbetslösa.
            </seg>
            <seg n="f5ab5e14">
              Om man tittar på ungdomars långtidsarbetslöshet ser man att det
              var ungefär 2 300 som var långtidsarbetslösa våren 2006. Hösten
              2006 var det 2 200, och våren 2007 var det 9 900. Varför?
            </seg>
          </u>
          <note type="speaker" n="82a1722a">
            Anf. 77 SOLVEIG ZANDER (c) replik:
          </note>
          <u who="solveig_zander_510ef4" xml:id="i-79f9c5a7b81900d4-5" n="d072d1c6">
            <seg n="58d12c4e">
              Herr talman! Varför? Det försökte jag förklara alldeles nyss.
              Det handlar om hur arbetslösheten fungerar. Om man har kommit
              in i en arbetslöshet redan våren 2006 så är benägenheten att fortsätta
              att vara arbetslös mycket stark. Det är precis det som nu är fallet.
            </seg>
            <seg n="66157747">
              Det är därför vi nu till denna åtgärd också kopplar andra. Ingen
              åtgärd i sig kan enskilt bidra till att vi löser problemet med
              både kort och lång arbetslöshet. Det fordras många olika insatser.
              Nystartsjobben, satsningen på lärlings- och yrkesutbildning, de
              särskilda jobbgarantierna för ungdomar och de sänkta arbetsgivaravgifterna
              också när det gäller invandrare till exempel allt detta i paketet
              innebär att man också minskar långtidsarbetslösheten. Jag lovar
              dig, Gunvor, att den med all säkerhet kommer att minska.
            </seg>
          </u>
          <note type="speaker" n="03f1d7e7">
            Anf. 78 GUNVOR G ERICSON (mp) replik:
          </note>
          <u who="jan_ericson_aca06f" xml:id="i-3e2b77578ad2530f-6" n="f823bcb7">
            <seg n="f222a5a0">
              Herr talman! Det är lovvärt att du vågar lova en sådan sak, Solveig.
              Vi har hört om detta med många olika insatser ihop. Från Miljöpartiets
              sida tycker vi att det är viktigt att man riktar insatserna specifikt
              till dem som behöver det bäst.
            </seg>
            <seg n="e1f72a74">
              Centern pratade i valrörelsen om att man vill ha lägre löner
              för unga. Solveig Zander nämnde tidigare här att hon är stolt
              över att man lägger fram det här förslaget. Jag delar synen på
              lärlingsutbildningen, men inte synen på att unga ska ha särskilt
              låga löner. Inte heller tror jag på att i en högkonjunktur, när
              vinsterna för företagen är goda, öka dem ännu mer. Jag tror inte
              att det leder till ytterligare arbeten just för de långtidsarbetslösa
              ungdomarna. Vi behöver riktade specifika insatser till dem som
              behöver det mest. Vi behöver knappast slänga ut ett generellt
              stöd till alla arbetsgivare som anställer unga och som har unga
              anställda. Det handlar om att få in de unga på arbetsmarknaden.
            </seg>
            <seg n="ed33f84a">
              Är det då inte så att alla ungdomar inte har samma förutsättningar
              på grund av att de inte har den utbildning som arbetsgivaren efterfrågar
              eller något annat? Är det inte bättre att göra insatser som ger
              unga den kompetens som arbetsgivarna vill ha? Vore inte det en
              smartare och bättre metod?
            </seg>
          </u>
          <note type="speaker" n="463b565b">
            Anf. 79 SOLVEIG ZANDER (c) replik:
          </note>
          <u who="solveig_zander_510ef4" xml:id="i-79f9c5a7b81900d4-6" n="d072d1c6">
            <seg n="3909ee20">
              Herr talman! Under en högkonjunktur i Sveriges avlånga land ökade
              arbetslösheten. Det var det vi stod inför förra året. Det var
              också så att ungdomar tillhörde en grupp som bestod av många.
            </seg>
            <seg n="615ef477">
              Om man tittade sig runt om i världen och i Europa kunde man tycka
              att det var konstigt att Sverige hade en så hög ungdomsarbetslöshet.
              I vissa länder, vilket Gunvor är väl medveten om, hade man satsat
              specifikt på ungdomar. Ett sätt var att ge dem lägre lön, vilket
              inte är så konstigt. Om man är nybörjare kan man inte tjäna lika
              mycket som en person som har jobbat i 1015 år. Det är inte något
              som är konstigt med att man får en lägre lön då.
            </seg>
            <seg n="65eb14c9">
              Om man nu ska rikta in sig på att få dem som vi värnar allra
              mest att komma in på arbetsmarknaden ungdomarna så är den åtgärd
              som vi nu vidtar en mycket viktig del. Det är ju företagen och
              arbetsgivarna som anställer. Därför är det de som måste få denna
              möjlighet i form av en lägre social avgift. Det är det som företagarna
              säger, och de tror mycket på Maud Olofsson och hennes näringspolitik.
              Det har vi ju hört precis i dag.
            </seg>
            <seg n="9585f1d3">
              Jag tror inte att vi är ute och far på fel vägar, utan den väg
              vi nu har valt med att satsa specifikt på ungdomar och generellt
              på alla ungdomar är viktig. Man kan inte välja ut någon. Vi hörde
              nyss här i debatten att ungdomar som är akademiker är arbetslösa
              precis som en 18-åring som slutar gymnasiet. Det är lika viktigt
              för alla att komma in på arbetsmarknaden.
            </seg>
          </u>
          <note type="speaker" n="05443eee">
            Anf. 80 FREDRIK MALM (fp):
          </note>
          <u who="unknown" xml:id="i-d3c144a882e9678d-5" n="768ada48">
            <seg n="d7472930">
              Herr talman! Vi har en god ekonomi i dag i Sverige. Tillväxten
              är fortsatt hög, och kommer att vara så under de kommande åren
              också enligt alla prognoser. Våra företag gör vinster. Löntagarna
              har i många fall fått goda ökningar i de nya avtal som har slutits
              under våren. Det skapas fler arbetstillfällen och så vidare.
            </seg>
            <seg n="e51929a1">
              Trots detta brottas vi i Sverige med en högre arbetslöshet bland
              unga människor än vad som är fallet i våra grannländer. Trots
              att ekonomin har sett så bra ut har man inte lyckats bryta det
              utanförskap som finns i en del grupper i Sverige. Det är klart
              att det här är ett stort misslyckande. Men det är också ett bevis
              för att den politik som tidigare har förts har varit otillräcklig.
            </seg>
            <seg n="58154e7c">
              Ungdomsarbetslösheten var en av de viktigaste frågorna i valet
              i höstas. Det verkar som att man på den ena sidan salen här inte
              funderar så mycket över varför man sitter just där och inte på
              den andra sidan i dag. Faktum är att det socialdemokratiska misslyckandet
              synades av väljarna. Det var delvis på grund av att så många unga
              människor stod utanför arbetsmarknaden som väljarna valde en ny
              regering. Oförmågan att pressa tillbaka ungdomsarbetslösheten
              och framför allt, tror jag, ett stort mått av oförståelse inför
              just den kritiken var en bidragande orsak till att väljarna valde
              att rösta på Folkpartiet, Moderaterna, Centerpartiet och Kristdemokraterna,
              Allians för Sverige.
            </seg>
            <seg n="617dbf87">
              På den här sidan talar vi om riktiga jobb. Det här handlar om
              riktade sänkningar av sociala kostnader för företagen för att
              människor ska få riktiga jobb. Detta är inte några förslag om
              friår. Det är inga förslag om plusjobb. Det är förslag som kan
              ge människor riktiga jobb, och det är just därför kritiken uppenbarligen
              är så pass stor. Vi är inte beredda att rekrytera 14 000 nya bidragstagare
              inom ramen för friåret. Vi är inte beredda att göra det. Vi vill
              i stället ge förutsättningar för riktiga jobb för unga människor,
              jobb med a-kassa, jobb med arbetstrygghet och jobb med pensionspoäng.
              Det handlar inte om några plusjobb. Det är riktiga jobb.
            </seg>
            <seg n="809c789a">
              Då kan man tycka att detta inte är särskilt träffsäkert. Varför
              skulle det inte vara det? Om företag som i dag är villiga att
              anställa unga människor men inte gör det får en extra stimulans
              kommer den möjligheten att öka. Jag noterar här i debatten att
              vänstersidan ogiltigförklarar ett av de mest grundläggande ekonomiska
              faktum som finns, nämligen att om priset sjunker på något ökar
              också konsumtionen av den varan eller tjänsten. Om det blir billigare
              att anställa kommer fler företag att göra det. Vänsterpartiets
              representant stod här i talarstolen tidigare och sade att man
              med säkerhet vet att om det bli billigare att anställa unga kommer
              inte fler ungdomar att få jobb. Det är givetvis precis tvärtom.
              Däremot handlar det kanske om hur man riktar det, hur mycket man
              sänker och så vidare.
            </seg>
            <seg n="d9f310df">
              Det är klart att det finns alternativ till det här. Man kan välja
              att sänka lönerna i stället. Det gjorde den sidan med plusjobben.
              Vi vill inte göra det. Man kan också välja att urholka arbetsrätten.
              Vi vill inte göra det. Vi gör det möjligt att anställa människor
              billigare för att på det sättet kunna bekämpa ungdomsarbetslösheten.
              Väljarnas dom i höstas var tydlig. Man bytte regering. Man valde
              bort det alternativet och valde det här alternativet därför att
              man såg att socialismens möjligheter att föra Sverige in i 2000-talet
              var tämligen begränsade. Man hade sett vart det ledde.
            </seg>
            <seg n="9a2b6382">
              Herr talman! Detta betänkande, socialförsäkringsutskottets betänkande
              10, handlar om nedsättning av socialavgifter för personer som
              fyllt 18 men inte 25 år. Det skulle på ren svenska kunna uttryckas
              att det ska bli billigare att anställa ungdomar. Det innebär att
              fler unga människor kommer att få större möjligheter att komma
              in på arbetsmarknaden.
            </seg>
            <seg n="4529c049">
              Varför är det viktigt? Jo, vi vet att unga människor i dag inte
              har lika starka meriter och referenser som människor som har varit
              på arbetsmarknaden längre tid. Det innebär att många arbetsgivare
              anser att det kan vara en lite större risk att anställa en ung
              person. På samma sätt saknar unga människor ofta erfarenheter
              från tidigare jobb och även livserfarenhet. Det innebär att många
              arbetsgivare inte är riktigt säkra på om en rekrytering är bra
              eller inte. Det är därför vi också behöver provanställningar.
              Det är därför vi behöver möjligheten för arbetsgivare att mindre
              riskfyllt kunna anställa unga människor. Vi vet också att unga
              människor inte har lika mycket kontakter och känningar på arbetsmarknaden.
              Det är alldeles självklart att det är så. Om man är nyutexaminerad
              eller om man är ung och inte har haft så mycket kontakt med arbetsmarknaden
              tidigare, kanske något sommarjobb men inte så mycket mer, kan
              man inte heller förvänta sig att man ska ha de här känningarna
              och kontakterna. Den något högre risken för en arbetsgivare att
              anställa en ung person kan man med olika ekonomiska styrmedel
              väga upp genom att, som vi föreslår, göra det billigare att anställa.
              Det är i grund och botten en klok politik.
            </seg>
          </u>
          <note n="dfdf07a5">
            Med de orden vill jag yrka bifall till förslaget i utskottets
            betänkande 10 och avslag på reservationerna.
          </note>
          <note type="speaker" n="38dc3f70">
            Anf. 81 KALLE LARSSON (v) replik:
          </note>
          <u who="kalle_larsson_af99a5" xml:id="i-686115bc1082d03a-3" n="d3cb09ea">
            <seg n="400b5e25">
              Herr talman! Låt mig börja med att säga att när Fredrik Malm
              börjar felcitera är det ett typiskt exempel på att han har lite
              dålig balans i debatten. Det är ingen här som har sagt att man
              inte kommer att träffa en och annan mygga om man skjuter upp lite
              luftvärnskanoneld i luften. Det kommer man förstås att göra. En
              och annan ung människa kommer förmodligen att bli anställd med
              det här stödet, men det är inte det som är kritiken. Kritiken
              är att man ger stöd till företag som ändå skulle ha anställt.
            </seg>
            <seg n="03cf62dd">
              Långtidsarbetslösheten bland ungdomar jag tog en grov siffra
              förut, och experter kommer säkert att korrigera den i efterhand
              ligger på 1, 2 eller 3 procent. Vi borde diskutera hur dessa ungdomar
              som är långtidsarbetslösa ska kunna komma in på arbetsmarknaden.
              I det här förslaget sägs någonting annat. Det talas om hur alla
              arbetsgivare som anställer någon person som är i viss ålder ska
              kunna få sänkta socialavgifter. Det är en missriktad och oriktad
              politik. Det är detta som är huvudkritiken. Det är inte en kritik
              som Fredrik Malm borde vara förvånad över. Det är en argumentation
              som man själv faktiskt har i proposition och betänkande. Där säger
              man att företagens vinster kommer att öka. Jag tycker att det
              vore ärligt och hederligt av Fredrik Malm att säga att det också
              är en del av poängen och att det är utmärkt om företagen får högre
              vinster alldeles oberoende av om de använder dem för att anställa
              eller inte. Det finns ingenting som säger att det företag som
              redan i dag anställer ungdomar eller andra kommer att använda
              de nya pengar de nu får för ytterligare anställningar. Det finns
              inga belägg eller bevis för detta. Det kan lika gärna bli högre
              utdelning till aktieägare eller företagsägare.
            </seg>
            <seg n="568f1b5e">
              Den andra frågan handlar om varför man inte vill satsa de här
              pengarna ännu mer effektivt. Det här beräknas kosta 7,7 miljarder
              för statskassan. För en lägre summa än det kan man fullt ut finansierat
              anställa 40 000 personer i offentlig sektor. Vad är orsaken till
              att Fredrik Malm, Folkpartiet och hela alliansen är så obenägna
              att låta människor arbeta i den offentliga sektorn?
            </seg>
          </u>
          <note type="speaker" n="84271be8">
            Anf. 82 FREDRIK MALM (fp) replik:
          </note>
          <u who="unknown" xml:id="i-d3c144a882e9678d-6" n="768ada48">
            <seg n="88038115">
              Herr talman! Jag läste något som var väldigt intressant i betänkandet.
              Jag har inte sett den uppgiften tidigare. Jag läste att etableringsåldern
              i Sverige, det vill säga den ålder då tre fjärdedelar i en grupp
              eller population har fått ett riktigt jobb, har ökat de senaste
              1520 åren från 21 år till 27 år. Det innebär att en allt större
              grupp unga människor i dag står utanför arbetsmarknaden. Man börjar
              jobba senare, delvis av naturliga skäl i några fall där folk pluggar
              och annat men också därför att allt fler unga människor är arbetslösa.
              Det här väljer Kalle Larsson att vifta bort. Han säger så här:
              Förvisso är det så, men de är inte så många, någon eller några
              procent är långtidsarbetslösa.
            </seg>
            <seg n="2ad50c74">
              Problemet är bara, precis som en tidigare talare nämnde, att
              om man tidigt hamnar utanför arbetsmarknaden och får svårt komma
              in på den befäster man det utanförskapet för lång tid framåt.
              Det finns beräkningar som visar att man får en mycket lägre pension
              om man börjar jobba när man är 25 år jämfört med om man börjar
              jobba när man är 22 år.
            </seg>
            <seg n="9b47d369">
              Den politik vi för är inte socialistisk, Kalle Larsson. Det är
              klart att vi kan satsa på 40 000 nya jobb i den offentliga sektorn.
              Jag noterar att du har justerat ned din prognos en aning. Före
              valet var det 200 000. Vi kan anställa en miljon människor i den
              offentliga sektorn om vi vill det, men vår politik bygger på att
              vi också behöver en stark privat sektor och att det är viktigt
              att arbetsgivarna får möjligheter att anställa ungdomar.
            </seg>
          </u>
          <note type="speaker" n="ace45f4e">
            Anf. 83 KALLE LARSSON (v) replik:
          </note>
          <u who="kalle_larsson_af99a5" xml:id="i-686115bc1082d03a-4" n="d3cb09ea">
            <seg n="c184d989">
              Herr talman! Det var inte svar på någon av mina frågor. Det var
              ett allmänt resonemang om varför det är viktigt att göra insatser
              för ungdomar. Det var en argumentation som jag i stor utsträckning
              kan dela. Det är enormt viktigt. Varför inte göra det då? Varför
              inte, i stället för det här grova uppskjutandet av luftvärnsmissiler
              som träffar en och annan mygga, i stället inrikta insatserna på
              de ungdomar som faktiskt är långtidsarbetslösa? Det gör ni inte
              med det här förslaget. Ni sänker de sociala avgifterna för alla
              som anställer ungdomar i en viss ålder oberoende av om de här
              personerna skulle ha fått en anställning ändå eller inte.
            </seg>
            <seg n="ada95aee">
              Det vi förespråkar är att man satsar på att de ungdomar som behöver
              stödet ska få det. Ni väljer en helt annan linje, och jag har
              försökt att få svar på varför. Jag har försökt att få en enda
              hederlig borgare här i församlingen att säga det jag tror är grundorsaken,
              det som skriftligen står i betänkande och proposition, nämligen
              att orsaken är att företagens vinster faktiskt kommer att höjas.
              Men säg det då! Argumentera utifrån att det största problemet
              vi har här i Sverige är att företagens vinster är för små! Det
              här förslaget kommer att innebära att man gör någonting åt detta
              och inte egentligen åt ungdomsarbetslösheten.
            </seg>
            <seg n="b1644c1a">
              Fredrik Malm talade i sitt första anförande om riktiga jobb.
              Vi satsar faktiskt på riktiga jobb i stället för det som ni höll
              på med tidigare, sade han. Jag är ingen vän av plusjobben, och
              det har vi egentligen aldrig varit. Man ingår ibland kompromisser,
              och detta var en sådan. Vår politik nu, som innebär 40 000 anställda
              detta år och sedan ökande till 200 000 anställda i offentlig sektor
              de kommande fyra åren, är en politik för riktiga jobb. Det är
              en politik för jobb som handlar om att man faktiskt tar hand om
              människor som har blivit sjuka, att man får tid att inom äldreomsorgen
              åka hem till dem som behöver hemtjänsthjälp och att man ger människor
              möjlighet att ge unga människor bättre bildning i skolan inte
              pekpinnar och bestraffningar, utan faktiskt kunskap och bildning.
            </seg>
            <seg n="67a5c85f">
              Det om något är ju riktiga jobb, men det avfärdar Fredrik Malm
              i dag som socialism. Det förvånar mig inte, men det är ett problem
              för Folkpartiet.
            </seg>
          </u>
          <note type="speaker" n="a5b6663a">
            Anf. 84 FREDRIK MALM (fp) replik:
          </note>
          <u who="unknown" xml:id="i-d3c144a882e9678d-7" n="768ada48">
            <seg n="74e5c7e5">
              Herr talman! Jag noterar att Kalle Larsson nu vid tre tillfällen
              här mer eller mindre har våldfört sig på grundläggande ekonomiska
              faktum. Om kostnaden för att anställa människor minskar innebär
              det förstås att benägenheten att anställa människor kommer att
              öka. Det är ingenting som är konstigt med det, och det finns goda
              värden här i samhället.
            </seg>
            <seg n="b9d23ee4">
              Ett annat gott värde är litteratur och läsning. Därför har man
              tidigare här i riksdagen fattat beslut om att sänka bokmomsen.
              Ja, det kanske har inneburit att några bokhandlare och förlag
              har ökat sina vinster en aning, men det har också inneburit att
              väldigt många fler svenskar har gått och köpt böcker för att priset
              har gått ned. Det är ingenting konstigt med det, Kalle Larsson!
              Det kallas för marknadsekonomi och ekonomiska styrmedel.
            </seg>
            <seg n="e5174a8d">
              Vad du och Vänsterpartiet gör är att slå fast att om man skulle
              göra det billigare att anställa skulle alla dessa pengar som staten
              då går miste om per automatik hamna i företagens fickor. Sedan
              kommer du lite retoriskt med något resonemang om att företagens
              vinster inte är tillräckligt höga, men det är ju inte så. Det
              är klart att det finns massor av företagare där ute i vårt land
              som väldigt gärna skulle vilja anställa unga människor, så man
              ska inte försöka förneka ekonomiska faktum.
            </seg>
            <seg n="c4721630">
              Jag noterar även ännu en gång att den oenighet som finns inom
              oppositionen förstås lever kvar. Kalle Larsson berättar här att
              Vänsterpartiet vill se 40 000 nyanställningar i den offentliga
              sektorn, gärna 200 000. Mig veterligen har det inte varit den
              socialdemokratiska politiken. Miljöpartiet står kanske fortfarande
              kvar vid att det viktigaste är att man inte jobbar utan tar friår
              i stället.
            </seg>
            <seg n="f33278b3">
              Det finns fortfarande förslag på olika typer av åtgärder där
              människor inte har de rättigheter och de riktiga och avtalsenliga
              löner som ni annars argumenterar för. Plusjobben är ett sådant
              exempel.
            </seg>
            <seg n="6b808179">
              Vi är alltså tillbaka på ruta ett, kära vänner. Det var ju just
              detta som väljarna ville komma ifrån och därför valde en ny regering.
            </seg>
          </u>
          <note type="speaker" n="a2fefba4">
            Anf. 85 JASENKO OMANOVIC (s) replik:
          </note>
          <u who="unknown" xml:id="i-d3c144a882e9678d-8" n="768ada48">
            <seg n="76acaf29">
              Herr talman! Fredrik Malm står i talarstolen i slutet av maj
              2007 och firar fortfarande vinsten i valrörelsen i september 2006.
              Det gör man på valvakan, Fredrik, och sedan måste man ta ansvar
              för att man har fått makten! Man kan inte gå runt och fira i fyra
              år och ropa jippi! Man måste faktiskt ta ansvar.
            </seg>
            <seg n="942bc0cf">
              Jag tycker att vi här i kammaren har viktigare saker att diskutera
              just nu när det gäller ungdomsarbetslösheten i stället för att
              hålla tal. Du sade ingenting om syftet och om att alla ska få
              jobb. Du nämnde bara riktiga jobb. När alla som är mellan 18 och
              25 år får en sänkt socialavgift är det självklart att det träffar
              alla, och därmed alla de riktiga jobben.
            </seg>
            <seg n="298243a7">
              Jag undrar hur Fredrik Malm kommer att rösta den dagen vi får
              ett riktigt bidrag att besluta om på bordet, nämligen vårdnadsbidraget.
              Kommer det då också att handla om riktiga jobb som håller kvinnorna
              vid spisen?
            </seg>
            <seg n="94ed7820">
              Jag tycker att vi ska hålla oss till ämnet, Fredrik. Det handlar
              om sänkta socialavgifter för dem som är mellan 18 och 25 år. Detta
              gynnar storföretagen och inte alls så mycket de långtidsarbetslösa.
              Antalet långtidsarbetslösa ungdomar har ökat trots högkonjunkturen.
              Trots att det inte varit en sådan högkonjunktur på 40 år har ungdomsarbetslösheten
              nu fyrdubblats på ett år.
            </seg>
          </u>
          <note type="speaker" n="775dacf7">
            Anf. 86 FREDRIK MALM (fp) replik:
          </note>
          <u who="unknown" xml:id="i-d3c144a882e9678d-9" n="768ada48">
            <seg n="96e883c3">
              Herr talman! Jag är fortfarande mycket glad, och det tror jag
              också att väldigt många väljare är, över att vi fick en ny regering.
              När man noterar att den socialdemokratiska politiken går ut på
              att man ska återställa samtliga skatter, bidrag, volymer på arbetsmarknadspolitiska
              åtgärder och annat till nivåerna före valet förstår man att även
              om vi har firat en lång stund sedan valet har Socialdemokraterna
              inte lärt sig särskilt mycket av vad det var som gick fel och
              vad det är som väljarna söker svar på. Man går kvar i samma hjulspår,
              och detta bekräftas här.
            </seg>
            <seg n="edc0fd03">
              Herr talman! Jag tror att vi alla här inne, även uppe på åhörarläktaren
              och vi som sitter här nere, kan skriva under på att det finns
              ett faktum här, nämligen att om man gör det enklare och billigare
              att anställa människor kommer benägenheten att anställa människor
              att öka. Det är väl ingenting konstigt med det!
            </seg>
            <seg n="3efddae4">
              Om ett företag som i dag har några unga anställda och nu får
              lite lägre kostnader för det är det klart att deras benägenhet
              att anställa en eller två personer till också kommer att öka.
              Det är ingen mirakelmedicin. Jag står inte här och hävdar det.
              Vi i Folkpartiet har aldrig sagt att det bara handlar om detta.
              Det har inget annat parti i alliansen gjort heller. Det handlar
              om ett batteri av åtgärder.
            </seg>
            <seg n="776db531">
              Det har nämnts många kloka saker från oppositionen tidigare här
              under debatten om utbildningssatsningar, lärlingsutbildningar
              och annat som vi också genomför. Det är alltså ingenting konstigt
              med det.
            </seg>
            <seg n="58ddf6cc">
              Den fråga jag skulle vilja ställa till min motdebattör här är
              mycket enkel: Hur kommer det sig att ni från socialdemokratisk
              sida efter tolv år av regeringsinnehav och en ökande ungdomsarbetslöshet
              nu inte är beredda att stå bakom de åtgärder vi vidtar för att
              bekämpa ungdomsarbetslösheten?
            </seg>
            <seg n="2d852649">
              Det viktigaste är ju ändå att unga människor får jobb och inte
              att vi står här i varsin talarstol och käbblar med varandra.
            </seg>
          </u>
          <note type="speaker" n="57c4cdac">
            Anf. 87 JASENKO OMANOVIC (s) replik:
          </note>
          <u who="unknown" xml:id="i-d3c144a882e9678d-10" n="768ada48">
            <seg n="23c54c5d">
              Herr talman! Man måste faktiskt väcka Fredrik Malm och tala om
              att det finns opinionsundersökningar som visar något helt annat
              än vad han säger här i talarstolen.
            </seg>
            <seg n="d6f2206e">
              Fredrik Malm säger att alla här kan skriva under på att vi ska
              införa åtgärder som underlättar att anställa människor. Det tror
              jag ingen här har någonting emot, men att ge subventioner till
              redan anställda det är där problematiken ligger. Det är att ge
              till redan anställda vi motsätter oss. Hjälp i stället dem som
              står utanför arbetsmarknaden. Det är det vi vill, Fredrik! Vi
              vill inte hjälpa aktieägare att få utdelning från offentliga medel.
              Det är inte det vi vill. Hjälp dem som står utanför arbetsmarknaden!
              Då kan vi skriva på!
            </seg>
          </u>
          <note type="speaker" n="fee484dc">
            Anf. 88 FREDRIK MALM (fp) replik:
          </note>
          <u who="unknown" xml:id="i-d3c144a882e9678d-11" n="768ada48">
            <seg n="e1c01f7b">
              Herr talman! Jasenko Omanovic menar här uppfattar jag det som
              att detta förslag inte når alla de olika grupper som är fast i
              ett utanförskap. Det handlar om människor som står långt ifrån
              arbetsmarknaden, kanske människor som är lite äldre, långtidsarbetslösa
              och så. Om det vore så att detta var det enda förslaget som alliansregeringen
              lagt fram kan jag instämma i den kritiken. Dock finns det en rad
              olika förslag som syftar till att sammantaget öka sysselsättningen
              i Sverige. De syftar till att sammantaget göra det lite mindre
              betungande för mindre företag i Sverige att anställa fler.
            </seg>
            <seg n="d78d9dec">
              Denna åtgärd kommer inte att hjälpa en person som är 50-plus
              och som sedan en längre tid står utanför arbetsmarknaden. Det
              kommer den inte att göra, men den kommer att kunna göra det möjligt
              att anställa fler unga människor. Det är ju ett steg på rätt väg.
            </seg>
            <seg n="bd0a04fe">
              Sedan noterar jag att orden höger och vänster får lite olika
              innebörd ibland. I den franska nationalförsamlingen var vänstern
              de som var radikala och brydde sig om fattigt folk. De satt på
              den ena sidan. De som var konservativa satt på den andra sidan.
              Därefter fick vi begreppen höger och vänster. Här i riksdagen
              sitter fortfarande de som bryr sig om människor som står utanför
              på den vänstra sidan. På den andra sidan sitter de som argumenterar
              för att det som egentligen är det viktigaste är att vi inte genomför
              dessa åtgärder.
            </seg>
            <seg n="a75e0043">
              Vi har ju i Sverige en ungdomsarbetslöshet som har vuxit och
              som har ökat samtidigt som den svenska ekonomin har gått som tåget
              och andra människor har fått jobb. Hur kommer det sig? Den unga
              gruppen människor i Sverige är inte en isolerad ö som kan ligga
              helt ur fas med utvecklingen på arbetsmarknaden, både kortsiktigt
              och långsiktigt, jämfört med de andra grupperna.
            </seg>
            <seg n="0e239d83">
              Jag tror att det är den frågan vi ska ställa oss: Är det inte
              så att vi behöver ett antal riktade grepp för att göra det möjligt
              för unga människor att få jobb?
            </seg>
            <seg n="fcb2110e">
              Vi presenterar här i alliansregeringen och i alliansgrupperna
              i riksdagen en rad förslag för detta, och som vanligt är ni emot
              dem. Det följer av debattens dynamik och att man är i opposition
              och vill opponera. Men i grund och botten, om det handlar om ansvarstagande,
              Jasenko Omanovic, så kan ni ju läsa våra förslag. Då ska ni ju
              säga att ni ställer upp på det här eftersom det är viktigt och
              för att ni också är angelägna om att unga människor ska få jobb.
            </seg>
          </u>
          <note type="speaker" n="99230140">
            Anf. 89 GUNVOR G ERICSON (mp) replik:
          </note>
          <u who="jan_ericson_aca06f" xml:id="i-3e2b77578ad2530f-7" n="f823bcb7">
            <seg n="2b8f4ea6">
              Herr talman! Fredrik Malms Folkpartiet är det parti där man mest
              reflexmässigt pratar emot friår. I massor av olika debatter har
              jag hört er ta upp detta ämne. Alldeles uppenbarligen är detta
              en reform som man inte vill förstå. Men det var faktiskt den arbetsmarknadspolitiska
              reform som gav flest vikariat till dem som då stod utanför arbetsmarknaden.
              Och var inte det riktiga jobb, kanske? Det var just det som det
              var! Men uppenbarligen har det parti som är mest för piskor väldigt
              mycket emot att man kan tänka sig att några som är arbetslösa
              får komma in och vikariera för dem som är friårslediga.
            </seg>
            <seg n="f080ddff">
              Den här debatten handlar om att i en högkonjunktur ge ut högre
              vinster till företagen. Om det var lågkonjunktur och företagen
              var bräckliga så kanske man skulle kunna förstå Fredrik Malms
              argument, men det ni gör är att gasa i en högkonjunktur och ge
              arbetsgivarna ännu högre vinster för att få fler jobb. Jag undrar
              vad det låter som egentligen.
            </seg>
            <seg n="a8b0f199">
              Gör det möjligt att anställa billigare, sade Fredrik Malm i sitt
              inledningsanförande. Han tog också upp att det ju medför en något
              högre risk att anställa en ung. Men är det inte också så att det
              är en investering? Om den unga har den kompetens som företaget
              behöver eller kanske kan tillföra ny kompetens till företaget,
              är det då inte bra att också anställa unga? Varför vill ni vidta
              just den här åtgärden, med ännu högre vinster, i stället för alla
              de andra förslag som ni också har varit inne på?
            </seg>
          </u>
          <note type="speaker" n="94a07483">
            Anf. 90 FREDRIK MALM (fp) replik:
          </note>
          <u who="unknown" xml:id="i-d3c144a882e9678d-12" n="768ada48">
            <seg n="0951355d">
              Herr talman! Nu finns det viss enighet från er sida i alla fall,
              för nu har Vänsterpartiet, Socialdemokraterna och även Miljöpartiet
              unisont och gemensamt falsifierat vad som är grundläggande ekonomiska
              principer, nämligen att om priset, det vill säga kostnaden att
              anställa, minskar så kommer också benägenheten att anställa att
              öka. Nu ser jag alltså att även Miljöpartiet sällar sig till den
              skaran.
            </seg>
            <seg n="e71a7041">
              Det finns säkerligen företag som kommer att göra ökade vinster
              om deras kostnader minskar. Det är ingenting som är konstigt med
              det. Men det är ju också så att fler företag små företag och även
              större företag som är medvetna om kostnader och risker men ändå
              vill rekrytera människor, delvis därför att det är en högkonjunktur
              just nu, kommer att vara benägna att anställa. Det kan bli ytterligare
              en person där, några personer någon annanstans och ytterligare
              några personer på ett tredje ställe som får jobb och kommer in
              på arbetsmarknaden, som får trygghet, som kan börja pensionsspara
              och som känner: Det där med arbete är någonting som också omfattar
              mig, jag behöver inte stå utanför och jag får vara med och bidra.
            </seg>
            <seg n="5eac3da2">
              Om Miljöpartiets svar på att människor får riktiga jobb till
              avtalsenlig lön med a-kassa, arbetstrygghet och mycket annat är
              att man i stället ska byta jobb med varandra inom ramen för friåret
              så kommer man ju aldrig på sikt att kunna bryta den ungdomsarbetslöshet
              som finns. Om jag har ett jobb och någon annan är arbetslös, ja,
              då kan Miljöpartiet säga att den arbetslöse har fått ett vikariat.
              Men det sker ju därför att jag väljer att leva på bidrag och inte
              arbeta. Det blir ju ingen dynamik eller strukturell förändring
              av det. Det innebär ju bara de facto att arbetsförmedlare får
              jobba med att rekrytera nya bidragstagare i stället för att jobba
              med att försöka matcha fram och hitta jobb åt arbetslösa.
            </seg>
          </u>
          <note type="speaker" n="df832385">
            Anf. 91 GUNVOR G ERICSON (mp) replik:
          </note>
          <u who="jan_ericson_aca06f" xml:id="i-3e2b77578ad2530f-8" n="f823bcb7">
            <seg n="073c28e9">
              Herr talman! Det här blir ju en riktigt intressant debatt! Nu
              låter det på Fredrik Malm som om antalet jobb vore statiskt, något
              som borgerliga partier i andra sammanhang brukar säga inte alls
              är fallet. Min uppfattning är att antalet jobb inte är statiskt.
              Om man alltså med hjälp av ett friårsvikariat kan få in en fot
              på en arbetsplats och visa att man faktiskt har en kompetens som
              kanske vore intressant för just det företaget så är det väl ett
              alldeles utmärkt exempel på hur man kan ta ett första steg in
              på arbetsmarknaden.
            </seg>
            <seg n="6f8c1700">
              Jag har inte sagt att den här metoden inte skulle leda till ett
              enda nytt jobb. Jag har sagt att jag tror att den är ganska ineffektiv
              eftersom det handlar om väldigt mycket pengar. Borgerliga partier,
              precis som Miljöpartiet, brukar värna om att statliga medel ska
              användas effektivt. Det är min utgångspunkt när vi i Miljöpartiet
              yrkar avslag på den här propositionen.
            </seg>
            <seg n="fa79832c">
              Det finns andra sätt att använda de här miljarderna. Det är ju
              inte lite pengar vi pratar om. Det är ett antal miljarder som
              kommer att gå till det här. De pengarna hade kunnat användas mycket
              mer effektivt för att hjälpa individer in på arbetsmarknaden.
              Är det inte då viktigt att använda pengarna där de bäst behövs
              och där man på smartaste sätt kan få effekt av pengarna i stället
              för att bara skicka ut dem mer generellt?
            </seg>
          </u>
          <note type="speaker" n="c118306c">
            Anf. 92 FREDRIK MALM (fp) replik:
          </note>
          <u who="unknown" xml:id="i-d3c144a882e9678d-13" n="768ada48">
            <seg n="73ef9392">
              Herr talman! Det är ju så att det finns en rad olika saker som
              påverkar situationen på arbetsmarknaden. Den påverkas av konjunkturen,
              av ränteläge, av utbildningsnivån hos befolkningen, av infrastruktur
              och av mycket annat. En sak som påverkar är givetvis kostnaden
              för att anställa människor. Det här är ett led i ett batteri av
              åtgärder för att förändra detta.
            </seg>
            <seg n="0e5e0abf">
              Då säger Miljöpartiet att det är en statisk politik. Men det
              är ju precis det som det inte är. Vi utgår ju från att antalet
              jobb i samhället kan bli fler om man gör det möjligt för arbetsgivare
              att anställa fler människor. De som står för den statiska politiken
              är ju Miljöpartiet, som säger att det inte finns något större
              behov av nya jobb utan att det räcker med att vi byter jobb med
              varandra, enligt den klassiska återvinnings- eller byta-med-varandra-filosofin.
            </seg>
            <seg n="b8d2d92a">
              Herr talman! Det är ju så jag vill upprepa detta att det som
              är grunden för de reformer som vi gör nu är att vi i dag ser hur
              det finns problem på arbetsmarknaden, som en konsekvens av tolv
              år av socialdemokratiskt och tio år med dessutom vänsterpartistiskt
              och miljöpartistiskt styre. Den svenska konjunkturen går bra det
              gör den i stort sett i hela världen nu men det är ju fortfarande
              så att det finns stora strukturella problem. Man kan ju ändå inte
              blunda inför det faktum att arbetslösheten bland unga människor
              i Sverige skiljer sig dramatiskt åt jämfört med flera av våra
              grannländer. Det räcker att ta bilen eller tåget över bron till
              Danmark för att se att situationen ser väldigt annorlunda ut.
            </seg>
            <seg n="c1b3e5c5">
              Kan vi på olika sätt bryta det utanförskapet och få fler arbetsgivare
              att vara benägna att anställa unga människor så kommer det också
              att bidra till att fler människor kommer att känna att de är en
              del av Sverige, att man finns på arbetsmarknaden, att man får
              lön, att man omfattas av trygghet och att man kan börja pensionsspara
              och annat. Det är det som jag i slutändan tror att vi alla vill.
            </seg>
          </u>
          <note type="speaker" n="85a2de31">
            Anf. 93 LARS GUSTAFSSON (kd):
          </note>
          <u who="lars_gustafsson_16707e" xml:id="i-0d5a01e50f281351-0" n="994e2a3a">
            <seg n="dca58715">
              Herr talman! Vi har nu hållit på i snart två timmar och debatterat
              ett litet ärende, i alla fall relativt och pappersmässigt sett.
            </seg>
            <seg n="81a13c9c">
              Att inte ha ett arbete att kunna gå till är för många tyvärr
              en daglig verklighet. Detta gäller särskilt unga människor. Ungdomsarbetslösheten
              är betydligt högre än den genomsnittliga arbetslösheten, oavsett
              var man bor i landet. Det är också allvarligt att man som ung
              inte kommer in i ett arbetsliv med åtföljande möjligheter till
              självförsörjning och ett ordnat livsmönster. Ett långt utanförskap
              eller ibland återkommande till synes meningslösa sysselsättningsåtgärder,
              ibland också utanför ungdomens intresseområde, försämrar engagemanget,
              viljan och möjligheten att få ett arbete.
            </seg>
            <seg n="6ab09075">
              Kristdemokraterna och alliansregeringen har redan från början
              satt arbetslinjen i fokus, och som ett led i detta föreligger
              den proposition som är underlag för detta betänkande.
            </seg>
            <seg n="d728db3a">
              Genom att reducera kostnaderna för anställningar ökar möjligheterna
              för företag, särskilt de mindre företagen, att anställa ungdomar
              och därmed ge dessa fäste på den reguljära arbetsmarknaden. Till
              detta kommer också arbetserfarenhet, som är viktig för ungdomar
              när de går vidare i sitt yrkesliv. De får även en tydligare uppfattning
              om sitt intresse vid val av yrkesinriktning.
            </seg>
            <seg n="7fe9423a">
              Herr talman! Nedsättning av kostnader är ett medel att förbättra
              förutsättningarna för anställningar. Det är inget nytt påfund.
              På olika sätt har regeringar genomfört skattenedsättningar och
              avgiftsreduceringar för att stärka sysselsättningen i olika sektorer
              i samhället. I betänkandet finns reservationer som ifrågasätter
              detta. Som vi redan hört i dag finns det starka skäl att stärka
              ungdomars möjligheter att komma in på den reguljära arbetsmarknaden,
              bland annat genom de förslag som det finns en majoritet för.
            </seg>
          </u>
          <note n="cee884c3">
            Med detta, herr talman, väljer jag att yrka bifall till utskottets
            förslag i betänkandet och avslag på reservationerna.
          </note>
          <note type="speaker" n="8c428409">
            Anf. 94 KALLE LARSSON (v) replik:
          </note>
          <u who="kalle_larsson_af99a5" xml:id="i-686115bc1082d03a-5" n="d3cb09ea">
            <seg n="177200a3">
              Herr talman! Låt mig börja med en fråga. Vi har ju talat om ekonomiska
              incitament, som det heter. De tidigare replikskiftena har lite
              grann handlat om det. Om man gör det billigare att anställa, varför
              skulle inte fler bli anställda då?
            </seg>
            <seg n="0c79ffec">
              Invändningen från Vänsterpartiets sida, och jag tror även från
              de övriga partier som nu tillhör oppositionen, är: Om man nu talar
              om ekonomiska incitament, varför inte använda dem då? Varför inte
              använda de pengar som avsätts till att faktiskt göra det lättare
              att anställa, att använda pengarna direkt för anställningar? För
              de pengar som satsas, 7,7 miljarder, får man 40 000 ytterligare
              anställda i offentlig sektor. Varför inte använda pengarna direkt
              till att ge jobb, om man nu vill bekämpa arbetslösheten? Varför
              använder man i stället pengarna för företag som redan i dag har
              höga vinster och redan i dag anställer både ungdomar och äldre?
              Det är dessa frågor det handlar om.
            </seg>
            <seg n="6e29170e">
              Varför har ni så ineffektiva ekonomiska incitament? Kan möjligen
              Lars Gustafsson vara den första borgaren som är hederlig nog att
              säga att syftet med reformen inte är att i första hand ge ungdomar
              arbete utan att öka vinsterna i företagen? Det är ju det man skriver
              i betänkandet och i propositionen.
            </seg>
            <seg n="245b537a">
              Jag har sagt att det huvudsakliga problemet i Sverige inte är
              att företagen går dåligt. Samtidigt ska man veta att det också
              finns företag som behöver ekonomiskt stöd mindre företag, småföretag,
              familjeföretag. Där behöver göras en rad insatser, och Vänsterpartiet
              har en väl utvecklad politik på de områdena. Det vi här talar
              om är helt oriktade satsningar till alla som råkar ha ungdomar
              anställda eller som kommer att vilja anställa.
            </seg>
            <seg n="560afb28">
              Varför ska storföretag som i dag går med mångmiljardvinster få
              ytterligare höjda ersättningar från staten, från våra skattepengar,
              för att ha unga människor anställda? Den frågan behöver Lars Gustafsson
              besvara i dag.
            </seg>
          </u>
          <note type="speaker" n="775b6472">
            Anf. 95 LARS GUSTAFSSON (kd) replik:
          </note>
          <u who="lars_gustafsson_16707e" xml:id="i-0d5a01e50f281351-1" n="994e2a3a">
            <seg n="47209901">
              Herr talman! Jag får tacka Kalle Larsson så mycket, för han har
              gett mig alla argument för att kunna svara på de frågor som jag
              skrivit ned.
            </seg>
            <seg n="d348f98c">
              För det första vill jag tala om för Kalle Larsson att kommunsektorn
              inte är en arbetsmarknadspolitisk åtgärd för oss, utan den beslutas
              och handläggs av demokratiska församlingar med egen beskattningsrätt.
              Dessutom tillför vi extra pengar till kommunerna.
            </seg>
            <seg n="c001b46e">
              För det andra vill jag tala om för Kalle Larsson, vilket han
              omsorgsfullt väljer att förtiga, att de subventionerade, riktade
              nedsättningarna för ungdomar kommer att gå direkt till kommunernas
              och landstingens kassakistor eftersom de även gäller dem. De kommer
              också att gå till de ungdomar som startar företag, vilket underlättar
              för dem att sätta i gång en verksamhet. De kan exempelvis bygga
              energieffektiva konstruktioner, som Miljöpartiet gärna vinnlägger
              sig om att påtala.
            </seg>
            <seg n="2108a869">
              Vi vet att om vi sänker, reducerar, kostnaderna för en känslig
              grupp, som ju ungdomar är, säkrar vi också deras framtida sysselsättning.
              Det skulle vara osant om jag sade att syftet är att stärka företagens
              och kommunernas kassakistor. Syftet är att säkra de jobb som finns
              och att se till att vi får fler jobb. Sedan finns det en historia,
              som jag kan berätta om i mitt nästa inlägg, vad gäller de riktade
              satsningar som ni talar om. De är, också enligt er egen tidigare
              skatteexpert Per Rosengren, av ondo. Man ska inte ha olika sektorspreciserade,
              riktade, bidrag eftersom de faktiskt skadar. De är dessutom urskiljande
              för sektorerna, oavsett hur man väljer att göra det; det är en
              smaksak.
            </seg>
            <seg n="ad7367f1">
              Vi tror att detta är en av de viktiga inriktningarna, och framför
              allt är det viktigt att det finns en tillräckligt stor arbetsmarknad
              som absorberar unga människor så att de kan komma in och få livserfarenhet.
              Det finns alltid en åldersgräns, oavsett var man sätter den, så
              den debatten kan vi nog lägga åt sidan.
            </seg>
          </u>
          <note type="speaker" n="1d0b73d4">
            Anf. 96 KALLE LARSSON (v) replik:
          </note>
          <u who="kalle_larsson_af99a5" xml:id="i-686115bc1082d03a-6" n="d3cb09ea">
            <seg n="6e37bc5f">
              Herr talman! Lars Gustafsson förutskickar att han kommer att
              ge en historielektion i sitt nästa inlägg. Det är inte en historielektion
              jag behöver. Jag behöver svar på de frågor jag ställt.
            </seg>
            <seg n="fbc1b309">
              I stället för svar får jag höra en allmän argumentation en gång
              till. Vi har hört ett antal borgerliga debattörer från talarstolen
              och i replikskiftena ondgöra sig över ungdomsarbetslösheten. Ingen
              står och försvarar ungdomsarbetslösheten. Det är inte det som
              debatten gäller. Debatten gäller hur vi ska komma till rätta med
              ungdomsarbetslösheten. Den kritik som vi nu för fram är att det
              förslag som ni i dag avlämnar är ineffektivt. I stället för att
              satsa pengarna direkt, genom ekonomiska incitament eller på annat
              sätt, på de ungdomar som står utanför arbetsmarknaden går en stor
              del av pengarna till att öka vinsterna i företagen.
            </seg>
            <seg n="d217e19e">
              Det är klart att det är bra att vi nu får klargjort att det också
              handlar om kommun- och landstingsstat, om ungdomar som anställs
              på dessa nivåer. Då kan inte invändningen, som jag uppfattar den
              från den borgerliga sidan, vara att det är fel med anställningar
              i offentlig sektor. Det är väl i så fall ett gott besked att det
              är helt okej att anställa i offentlig sektor. Varför då inte satsa
              pengarna direkt på anställningar där? Varför inte satsa på att
              skapa de 40 000 nya anställningar som vi förespråkar, med mindre
              pengar direkt i offentlig sektor än det här kostar?
            </seg>
            <seg n="eb605b35">
              Vi skulle få fler personer inom äldreomsorgen och fler personer
              inom hemtjänsten så att de hinner stanna en stund och fika med
              dem de besöker, fler personer i sjukvården så att vi kan korta
              köerna. Vi skulle också få fler lärare. Med vårt förslag skulle
              det på några års sikt innebära 10 000 nya gymnasielärare och 10
              000 nya grundskollärare vilka kunde bidra till att skapa bildning
              och ordning i skolan.
            </seg>
            <seg n="9100697a">
              Varför inte satsa på de områdena direkt i stället för att gå
              omvägen via ett oriktat stöd som kommer att gå till de företag
              som redan i dag anställer? Varför använder ni luftvärnskanoner
              när ni jagar mygg?
            </seg>
          </u>
          <note type="speaker" n="b672b113">
            Anf. 97 LARS GUSTAFSSON (kd) replik:
          </note>
          <u who="lars_gustafsson_16707e" xml:id="i-0d5a01e50f281351-2" n="994e2a3a">
            <seg n="de8d3a22">
              Herr talman! Kalle Larsson tycks vara fullständigt oförmögen
              att ta åt sig av vad som sägs eller att försöka göra en koppling
              mellan det som sägs och det som kallas andemening.
            </seg>
            <seg n="32b646e2">
              Riktade åtgärder har självklart redan provats, och det har varit
              en katastrof. Jag har själv varit ute och träffat dessa ungdomar.
              En ung kille, 21 år gammal, ville ägna sig åt djur. Han hade under
              två år haft tio handläggare. Han älskade djur, som sagt, och hade
              provat på allt annat utom just djurskötsel. Vid ett enda tillfälle
              var han på en hundkennel.
            </seg>
            <seg n="dfd8d09e">
              Han var förtvivlad. Om han tog ett deltidsarbete fick han inte
              behålla pengarna, utan de drogs av på den ersättning han fick.
              Det var meningslöst för honom att ens tänka på att flytta hemifrån.
              Och Kalle Larsson frågar varför vi inte gör riktade satsningar!
              Det Kalle Larsson tar upp är en förödande kritik mot den socialdemokratiska
              och vänsterpartistiska politiken på området. Ni står ju bakom
              de budgetförslag som finns. Jag vill inte gärna säga det, men
              Kalle Larsson tar själv upp det.
            </seg>
            <seg n="c3445a33">
              Ingen här har sagt att det är fel att den offentliga sektorn
              vill anställa människor. Det ska dock inte vara någon arbetsmarknadspolitisk
              åtgärd, utan detta ska bedömas av dem som behöver anställa. Resurserna
              för deras underlag finns i skatter. Vi ska inte ha statliga anställningar
              via kommunerna. Det vi har att se till är att kommunerna får förutsättningar
              att genomföra den vård och omsorg som vi beslutar om i riksdagen.
              Kalle Larsson och hans parti har haft tolv år på sig att se till
              att det varit tillräckligt. I stället har 18 000 vårdplatser inom
              omsorgen lagts ned under Kalle Larssons period. Jag beklagar att
              det är på det viset.
            </seg>
            <seg n="603f8afe">
              Vi ska försöka få fram större resurser till kommunerna, och vi
              ger också extra pengar till dem för att de ska kunna rehabilitera
              det underskott som finns inom vårdsektorn i Sverige.
            </seg>
          </u>
          <note type="speaker" n="b5f0397d">
            Anf. 98 JASENKO OMANOVIC (s) replik:
          </note>
          <u who="unknown" xml:id="i-d3c144a882e9678d-14" n="768ada48">
            <seg n="bfb4fdaf">
              Herr talman! Lars Gustafsson säger att det här kommer att påverka
              även de ungdomar som är anställda i kommuner och landsting. Det
              är klart att alla som finns på arbetsmarknaden, alla som är attraktiva,
              kommer att få en sänkning. Egentligen borde man dock i första
              hand ha satsat på de 9 299 ungdomar som i dag står långt från
              arbetsmarknaden, som är långtidsarbetslösa. Det finns även andra
              grupper som man borde satsa mer på, men man borde satsa på den
              gruppen först i stället för att satsa på alla.
            </seg>
            <seg n="7220fc0b">
              Jag har fortfarande svårt att förstå att man satsar på dem som
              är välutbildade. Vi har ett exempel med 250 000 för nystartsjobb
              plus en sänkt socialavgift. Vad är man ute efter egentligen? Är
              detta det första steget till att dumpa lönerna på arbetsmarknaden?
              Är det så, Lars Gustafsson?
            </seg>
          </u>
          <note type="speaker" n="6305e561">
            Anf. 99 LARS GUSTAFSSON (kd) replik:
          </note>
          <u who="lars_gustafsson_16707e" xml:id="i-0d5a01e50f281351-3" n="994e2a3a">
            <seg n="5f9a9c29">
              Herr talman! Jag tyckte faktiskt att kritiken lät som ett självmål.
              Jag har svårt att förstå det resonemang som framförs från s när
              det gäller detta. Det är väl jättebra om kommuner som har problem
              med sin ekonomi har möjlighet att få lägre kostnader för att kunna
              anställa yngre människor och ge dem insteg på arbetsmarknaden.
            </seg>
            <seg n="23dd3774">
              Det har också framförts här att man inte har gjort någon kostnadsberäkning.
              Man får inte räkna med dynamiska effekter. Man har gjort så i
              budgetlagen. Därför vet jag att pengar som går in i systemet ändå
              går ut. Nettot är det svårt att räkna ut, och det är därför det
              står en bruttosiffra. Det kan vara en förklaring till det.
            </seg>
            <seg n="e593c556">
              Många företag väljer i dag att anställa dem som är i medelåldern
              av det enkla skälet att de vet att de inte behöver så stora kostnader
              för att dessa ska kunna komma in i sitt arbete. Jag åkte på en
              företagsturné i Halland för ett år sedan. Jag kan nämna flera
              företag där man tog in även äldre människor, sådana som är 5060
              år, vilket är jättebra i sig, och där man hade en tre månaders
              läroperiod i företaget för att det var så specialiserat att man
              inte kunde köpa den tjänsten.
            </seg>
            <seg n="f47a23c7">
              Det är jättebra om vi gör så att de får det lättare att anställa
              unga människor med mindre yrkeserfarenhet, som kan få en anställning
              genom detta. På så vis kan vi sänka ungdomsarbetslösheten. Framför
              allt tänker jag på långtidsarbetslösheten. Många av ungdomarna
              har ju slutat skolan i förtid; det vet vi. Det är problemet. Om
              de kan få sug på ett jobb vill de kanske kompletteringsutbilda
              sig senare när de hittar en inriktning. Därför är det jättebra
              att vi gör en generell inriktning, så att man söka inom flera
              olika sektorer i stället för att som i ert förslag handplocka
              enskilda personer.
            </seg>
            <seg n="b0a1a23b">
              Det är värt att pröva detta. Det är inte den enda lösningen,
              vilket Fredrik Malm också sade. Hade det varit det hade det inte
              varit tillräckligt. Det är mycket pengar, men vi ser det som angeläget
              att försöka få ungdomar tillbaka in på arbetsmarknaden, för det
              är den mest utsatta gruppen i dagens läge. Det finns också problem
              med människor som är över 50. Där behövs det särskilda åtgärder
              på ett annat sätt. Grunden för detta är inte att gynna företag
              som redan tjänar stora pengar.
            </seg>
          </u>
          <note type="speaker" n="5b3196c8">
            Anf. 100 JASENKO OMANOVIC (s) replik:
          </note>
          <u who="unknown" xml:id="i-d3c144a882e9678d-15" n="768ada48">
            <seg n="79b617cf">
              Herr talman! Jag har som kommunpolitiker jobbat med hantverksföretag
              där vi försökte få in ungdomar. Det gick bra fram till dess att
              man upptäckte att de ungdomar som var långtidsarbetslösa faktiskt
              saknade kompetens. För långtidsarbetslösa ungdomar som saknar
              kompetens, till exempel för att de har hoppat av skolan, hjälper
              det inte att få en subvention för lönen. Egentligen är det kompetensen
              som saknas.
            </seg>
            <seg n="182df0a3">
              Därför behövs åtgärder som hjälper ungdomar att få högre och
              bättre kompetens för att kunna matcha jobben, de 19 000 jobb som
              nu kommer in varje vecka till arbetsförmedlingen. 19 000 jobb
              har kommit varje vecka i genomsnitt sedan årsskiftet. Men ändå
              står nästan 10 000 ungdomar långtidsarbetslösa. För att kunna
              coacha någon måste man kunna matcha. Man måste kunna göra kompetenshöjande
              insatser för ungdomar. Då behöver man inte subventionera företagen
              för att ta in personerna. De kan konkurrera likaväl som alla andra
              om man höjer kompetensen.
            </seg>
            <seg n="873fb6bd">
              Vi vill stärka individen och rusta ungdomarna för att de själva
              ska kunna bestämma var de ska söka jobb. De ska kunna söka jobb
              överallt i Sverige, inte bara hos de arbetsgivare som anser att
              sänkt avgift är bra, och kunna konkurrera på arbetsmarknaden på
              samma villkor som alla andra.
            </seg>
          </u>
          <note type="speaker" n="9ae04899">
            Anf. 101 LARS GUSTAFSSON (kd) replik:
          </note>
          <u who="lars_gustafsson_16707e" xml:id="i-0d5a01e50f281351-4" n="994e2a3a">
            <seg n="d840659a">
              Herr talman! Det som Jasenko Omanovic här tar fram är en förödande
              kritik mot den tidigare politiken. Ni har inte matchat dem i arbetspolitiken,
              och ni har inte matchat dem i utbildningspolitiken. Alliansregeringen
              satsar på yrkeshögskolor och andra utbildningar. Vi försöker ordna
              lärlingsplatser och försöker på olika sätt få in ungdomarna i
              arbete. Det är faktiskt så.
            </seg>
            <seg n="29367340">
              Jag ska tala om mitt eget hemlän; det är lättare att referera
              så. Jag har också varit kommunpolitiker. 80 procent av Hallands
              företag är småföretag, och 80 procent av de småföretagen är ensamföretag.
              Om företagen i genomsnitt skulle anställa en enda person skulle
              arbetslösheten i Halland upphöra. Då är det bra med generella
              åtgärder, inte riktade.
            </seg>
            <seg n="09ebb38f">
              I Helsingforssområdet finns det ett underskott, hörde jag för
              ett tag sedan, på ca 4 000 hantverkare inom vissa specialistyrken:
              glasmästare, kakelugnsmakare och så vidare. Det finns ingen återväxt
              i Sverige. Det är klart att det tar lång tid, men vi måste få
              ungdomar att åtminstone prova på. Det är oftast så det är. De
              går en liten tid i skolan, men de måste vara ute i yrkeslivet,
              så att de vet om de vill arbeta med detta. Ofta får de då in en
              fot. De ungdomarna brukar inte hamna i arbetslöshet på nytt, för
              de har någonting att falla tillbaka på och äger självkänsla. Detta
              handlar mycket om just självkänsla och att våga söka.
            </seg>
            <seg n="671e7433">
              Tyvärr har arbetsförmedlingens resultat när det gäller att matcha
              människor in på arbetsmarknaden inte varit så lysande som de borde
              vara och som man själv berömmer sig av. Man önskar också att det
              fanns lite mer av Gnosjöandan.
            </seg>
          </u>
          <note n="da6e1fe5">
            Överläggningen var härmed avslutad.
          </note>
          <note n="f657d938">
            9 § Vissa sjukförsäkringsfrågor m.m.
          </note>
          <note n="f4de0165">
            Föredrogs
          </note>
          <note type="speaker" n="423f6dae">
            Anf. 102 KURT KVARNSTRÖM (s):
          </note>
          <u who="kurt_kvarnstrom_4cf575" xml:id="i-f66ad839e671cfeb-0" n="503f10e3">
            <seg n="255c376f">
              Herr talman! Vi ska byta ämne, men inte helt och hållet. Vi ska
              debattera förändringar. Det gäller avskaffande av arbetsgivarens
              rehabiliteringsutredningar och av kravet på de tidsgränser som
              Försäkringskassan har i dag när det gäller att kalla till avstämningsmöten
              och att göra rehabiliteringsplaner.
            </seg>
            <seg n="538bca0d">
              Det går inte att diskutera betänkandet Vissa sjukförsäkringsfrågor
              m.m. utan att sätta in det i ett större sammanhang i politiken
              på området. Därför vill jag inledningsvis beröra de bekymmer det
              handlar om.
            </seg>
            <seg n="142d973d">
              Regeringen har inte visat intresse för att förebygga ohälsa och
              satsa på omställningar. Tvärtom stramar man åt de insatser som
              vi har genomfört tidigare. Regeringen har hittills inte aviserat
              några förebyggande åtgärder som förstärker möjligheterna för långtidssjuka
              och förtidspensionärer till hjälp för omställning tillbaka till
              arbetsmarknaden. Av de 1,4 miljarder av sjukpenningsanslaget som
              vi tidigare har avsatt för samordnande rehabiliteringsinsatser
              är det ungefär en tiondel som används för det som detta var avsett
              för från början.
            </seg>
            <seg n="169d7884">
              I stället bygger den borgerliga politiken på en ensidig åtgärd
              som framför allt riktas mot enskilda individer, men inte för att
              stödja dem så att de kan komma tillbaka till arbetslivet, utan
              för att pressa dem genom sämre ersättningsnivåer och otryggare
              villkor. Dessutom verkar regeringen leva i föreställningen att
              de flesta sjukskrivna och förtidspensionärer utan vidare kan ta
              ett jobb i morgon.
            </seg>
            <seg n="9bb41a54">
              Att utgå från att de flesta som finns i våra trygghetssystem
              egentligen inte hör hemma där, och därför ska straffas med försämrade
              trygghetsförsäkringar, är cyniskt och mycket anmärkningsvärt.
              Vi vet att en övergripande majoritet av dem som i dag är långtidssjukskrivna
              eller förtidspensionärer är det på grund av bland annat förslitningsskador,
              psykiska sjukdomar och funktionshinder. Deras arbetsförmåga är
              faktiskt nedsatt.
            </seg>
            <seg n="8fd8957f">
              Herr talman! Naturligtvis gläder vi socialdemokrater oss åt att
              ohälsotalen, som vi följer väldigt noga, successivt går ned. Det
              är till stor del ett resultat av den politik som vi förde under
              den förra mandatperioden. Kärnan i den politiken är att alla aktörer
              som har ansvar också ska ta ansvar. Myndigheter, arbetsgivare,
              kommuner, landsting med flera ska vara med aktivt och samverka
              för att stötta individen. Men den borgerliga regeringen verkar
              inte se logiken i att alla bör vara med och ta ansvar.
            </seg>
            <seg n="a855cc18">
              De som har varit sjuka länge behöver få ökade möjligheter till
              hjälp och stöd för att komma tillbaka till arbetslivet. De är
              inte förtjänta av signaler från det lagstiftande parlamentet om
              att vissa aktörer inte längre behöver ha något ansvar. I det läget
              ser vi inte hur ett minskat ansvar och engagemang från arbetsgivarnas
              sida ska kunna bidra till ett fortsatt kraftfullt arbete för att
              motverka ohälsan. Visst borde det vara rimligt att arbetsgivarna
              tar sin del av ansvaret när det gäller sjukfrånvarofrågorna och
              faktiskt hjälper dem som är sjukfrånvarande att komma tillbaka
              till jobbet.
            </seg>
            <seg n="4aaf0726">
              Regeringen väljer motsatt väg. Man avskaffar arbetsgivarnas medfinansiering
              av sjukpenningkostnaderna. I den proposition som vi debatterar
              i dag tar man också bort arbetsgivarens ansvar för att göra rehabiliteringsutredningar.
              Man tar dessutom bort kravet på Försäkringskassan att i rimlig
              tid kalla till avstämningsmöten och göra rehabiliteringsplaner.
            </seg>
            <seg n="17a3a843">
              Det finns mycket som talar för att just tidiga rehabiliteringsinsatser
              ger större förutsättningar för långtidssjukskrivna, och även korttidssjukskrivna,
              att komma tillbaka till jobbet. Vi kan se hur avvecklingen av
              arbetsgivarens rehabiliteringsutredningar inte kommer att främja
              den arbetslinje som finns, tvärtom. Arbetsgivarna har en viktig
              roll, när det gäller att undanröja orsakerna till att människor
              far illa på arbetsplatserna men också genom möjligheterna att
              få människor att komma tillbaka.
            </seg>
            <seg n="972b9be4">
              Om arbetsgivarnas ansvar för rehabiliteringsutredningar avskaffas
              minskar inte bara arbetsplatsens engagemang och incitament för
              att hjälpa de enskilda, utan även Försäkringskassans möjligheter
              till en tidig kontakt och återkoppling till arbetsplatsen försvinner.
              Om ansvaret nu övergår till Försäkringskassan vars bemanning kraftigt
              reduceras finns dessutom få förutsättningar för den enskilde att
              i tid kunna erbjudas nödvändiga rehabiliteringsinsatser.
            </seg>
            <seg n="2d8ab2f0">
              Det är upp till individen att själv ordna med sina rehabiliteringsinsatser
              trots att den som drabbas av sjukdom eller nedsatt arbetsförmåga
              faktiskt redan har det bekymmersamt. Han eller hon behöver stöd,
              inte att lämnas i sticket.
            </seg>
            <seg n="ec459740">
              Vi socialdemokrater föreslår i stället att vi utvecklar rehabiliteringsutredningarna,
              att vi sätter individen i centrum och att den enskilde ska vara
              den som styr behovet av de rehabiliteringsinsatser som behövs.
              Vi vill hitta vägar för att stödja arbetsgivarna i det viktiga
              arbetet med de svåra rehabiliteringsfrågorna. För oss är arbetsplatsen
              central. Den är central för att vi ska lyckas få tillbaka de allra
              flesta människor till ett arbete, för det är dit de allra flesta
              kommer att gå tillbaka.
            </seg>
            <seg n="57a90fa3">
              Trygghet gör att människor vågar. Vi vill sätta individen i centrum.
              Tidiga insatser och framför allt samordnade insatser är väldigt
              viktigt. Vi vill ha mer rehabilitering och inte att pengarna i
              så stor utsträckning som i dag går till utredningar. Vi vill också
              ha en tillräckligt bemannad försäkringskassa för att klara de
              här delarna.
            </seg>
          </u>
          <note n="e21b0165">
            Jag yrkar bifall till reservationerna 1, 3 och 4.
          </note>
          <note type="speaker" n="20cddbd7">
            Anf. 103 LISELOTTE OLSSON (v):
          </note>
          <u who="liselotte_olsson_703108" xml:id="i-c1bb5fefff004ae6-0" n="73fa182a">
            <seg n="57ac6278">
              Herr talman! Jag vill börja med att yrka bifall till reservationerna
              1 och 3. Trots att jag inte yrkar bifall till reservation 4 står
              jag förstås bakom den.
            </seg>
            <seg n="b6c1d8f0">
              Det här betänkandet handlar om att avskaffa kravet på att arbetsgivarna
              ska genomföra en rehabiliteringsutredning när en anställd blivit
              sjukskriven. För att man ska förstå vilken försämring det här
              förslaget kommer att innebära tänker jag göra en liten tillbakablick.
            </seg>
            <seg n="ae19cf4a">
              Arbetslivet, inte minst inom offentlig sektor, har sedan 90-talets
              början genomgått genomgripande förändringar. Personalpolitiken
              har prioriterats ned samtidigt som omfattande besparingar har
              genomförts.
            </seg>
            <seg n="883a7728">
              Konsekvenserna av det visade sig redan efter 90-talets första
              hälft då antalet långtidssjukskrivna ökade kraftigt, framför allt
              bland kvinnor. I samma takt ökade sjuknärvaron och övertidsarbetet,
              och de stressrelaterade sjukdomarna slog igenom i statistiken
              med full kraft.
            </seg>
            <seg n="45317c68">
              Under samma period som förändringstakten ökat i hela arbetslivet
              har arbetsmiljöarbetet tagit många och stora kliv tillbaka. I
              en forskningsrapport som gavs ut på Arbetslivsinstitutet år 2005
              klarläggs hur den ökade sjukfrånvaron sedan slutet av 90-talet
              är resultatet av politiska beslut och ekonomisk nedskärnings-
              och saneringspolitik. Enligt Arbetslivsinstitutet är det nedskärningspolitikens
              omorganiseringar, personalminskningar och bortrationaliseringar
              som medfört att det kvalificerade rehabiliteringsarbetet till
              slut kollapsade.
            </seg>
            <seg n="7c7400c5">
              Arbetet med att komma till rätta med dessa problem borde koncentreras
              på att undanröja orsakerna till att människor far illa i dagens
              arbetsliv och att försöka ge dem som drabbats goda förutsättningar
              att komma tillbaka till arbetslivet. Det handlar om insatser för
              ett rymligt arbetsliv och för rehabilitering.
            </seg>
            <seg n="ebd554f9">
              Vi menar att arbetsgivarna inte har tagit tillräckligt ansvar
              för det här. Trots att det är reglerat i lag saknas på många arbetsplatser
              i dag ett systematiskt arbetsmiljöarbete. För Vänsterpartiet har
              frågan om arbetsgivarnas ansvar för rehabilitering och det förebyggande
              arbetet varit prioriterad i ohälsoarbetet. Vi anser att det ansvaret
              måste skärpas. Vi anser också att sanktioner bör införas mot arbetsgivare
              som inte uppfyller detta ansvar.
            </seg>
            <seg n="45363486">
              Regeringen och utskottet föreslår en helt annan väg. När man
              ser brister i de gjorda rehabiliteringsutredningarna och att få
              av utredningarna kommer in till Försäkringskassan inom föreskriven
              tid väljer man att ta bort arbetsgivarens ansvar. Det blir som
              en sorts belöning för att man inte gjort det man ska. Jag undrar
              om det kommer att gälla på flera områden.
            </seg>
            <seg n="a2f46561">
              Herr talman! Under förra mandatperioden genomförde Vänsterpartiet
              tillsammans med Socialdemokraterna och Miljöpartiet en rad satsningar
              i arbetet mot ohälsan. Dessa satsningar var långt ifrån tillräckliga.
              Men det genomfördes bland annat åtgärder för att öka precisionen
              i sjukskrivningsprocessen. Arbetsmiljöverket gavs ökade resurser.
              Den regionala skyddsombudsverksamheten byggdes ut. Företagshälsovården
              utreddes liksom det systematiska arbetsmiljöarbetet och ansvars-
              och samordningsfrågorna i den arbetslivsinriktade rehabiliteringen.
            </seg>
            <seg n="dbc88a48">
              Men mycket finns ju kvar att göra. Med regeringens arbetsmarknadspolitik
              växer avståndet till det rimliga arbetsliv som vi vet att vi måste
              skapa för att människor inte ska gå sönder i arbetslivet eller
              helt stängas ute från det. Behovet av åtgärder för att förbättra
              tillgången till och ansvaret för rehabilitering är mycket stort.
            </seg>
            <seg n="b554c793">
              Dessvärre kan jag konstatera att regeringen inte delar den bedömningen.
              I stället har regeringens insatser helt och hållet fokuserats
              på fusk och överutnyttjande och på åtgärder för att ta hårdare
              tag mot sjukskrivna.
            </seg>
            <seg n="0a912977">
              Herr talman! I det sönderrationaliserade arbetsliv som blivit
              alltmer utmärkande finns inte tillräckliga resurser för att ett
              kvalificerat arbetsmiljöarbete ska kunna fungera. Dessutom råder
              en rad allvarliga brister när det gäller ansvarsfrågorna.
            </seg>
            <seg n="790df298">
              Rehabiliteringsutredningen lyfte i betänkandet Fokus på åtgärder
              fram problemet att arbetsgivarens rehabiliteringsansvar i dag
              är uppdelat på olika lagstiftningsområden och utan någon egentlig
              samordning. Det skapar en otydlighet om var gränsen går för vilka
              krav som egentligen ställs på arbetsgivarna.
            </seg>
            <seg n="89224d71">
              Ett annat problem handlar om fördelningen av kostnaderna. Det
              är ofta oklart vilka kostnader som arbetsgivaren ska stå för och
              vilka som Försäkringskassan tar hand om. Det är de otydligheterna
              som hela tiden bromsar upp rehabiliteringsprocessen.
            </seg>
            <seg n="3718a3f7">
              Därför är det viktigt, och det understryker just Rehabiliteringsutredningen,
              att förtydliga ansvaret och gränsdragningen mellan olika aktörer.
              Alltså: Vilket ansvar har arbetsgivare, och vilket har Försäkringskassan
              respektive sjukvården? Utredningen har också en rad förslag om
              att åstadkomma de här nödvändiga förändringarna.
            </seg>
            <seg n="9497df06">
              Regeringen gör emellertid en annan bedömning om vad som bör förändras
              och har inte nappat på några av dessa utredda förslag. I stället
              har man helt enkelt, utan några förslag om hur tillgången till
              eller kvaliteten på rehabiliteringen bör förbättras, slopat arbetsgivarens
              ansvar för de här utredningarna.
            </seg>
            <seg n="711fa0b4">
              Regeringen understryker i sin motivering vikten av att varje
              aktör ska utgöra den del av rehabiliteringsprocessen som den är
              bäst lämpad för. Men vilken roll arbetsgivarna bör spela i den
              processen berör inte regeringen med en rad.
            </seg>
            <seg n="fd215214">
              Man kan titta på några av de remissvar som har kommit in. Där
              påpekas just detta. Till exempel LO menar att försvagningen i
              det framlagda förslaget ligger i att arbetsgivaren inte längre
              kommer att ha något ansvar eller några skyldigheter. TCO menar
              i sin tur att det är olyckligt att rehabiliteringsarbetet flyttas
              längre från arbetsplatsen då den bästa kunskapen om behoven av
              arbetsanpassning finns just på arbetsplatsen.
            </seg>
            <seg n="323e51ab">
              Tillsammans med regeringens övriga politik inom det arbetsmarknadspolitiska
              området kan det nu framlagda förslaget ses som ytterligare en
              signal till alla arbetsgivare om att man inte behöver prioritera
              arbetsmiljöarbetet.
            </seg>
            <seg n="f6112cfa">
              Jag och Vänsterpartiet anser att det här är ett förslag som går
              i helt fel riktning. Det är illa underbyggt och saknar helhetsperspektiv.
              I stället för att titta på vilka åtgärder som behöver genomföras
              för att stärka den arbetslivsinriktade rehabiliteringen och för
              att tydliggöra ansvarfördelningen kopplar man bort den viktigaste
              aktören, arbetsgivaren, från processen.
            </seg>
            <seg n="3b9b0694">
              Herr talman! Alla ska ha rätt till en kvalificerad rehabilitering
              som syftar till fortsatt deltagande i arbetslivet. Därför avvisar
              Vänsterpartiet förslaget om att avskaffa arbetsgivarens ansvar
              för rehabiliteringsutredningen. Det som krävs är tvärtom att arbetsgivarnas
              ansvar för rehabilitering stärks och tydliggörs och att en ordning
              med sanktionsåtgärder mot arbetsgivare som inte uppfyller detta
              ansvar kommer till.
            </seg>
          </u>
          <note type="speaker" n="55135d55">
            Anf. 104 GUNVOR G ERICSON (mp):
          </note>
          <u who="jan_ericson_aca06f" xml:id="i-618ea1d75954503d-3" n="f823bcb7" next="i-c06a3f02e0a1b21c-3">
            <seg n="62beec6f">
              Herr talman! Självklart står jag bakom samtliga Miljöpartiets
              reservationer i betänkandet, men för att vinna tid yrkar jag bifall
              endast till reservation 3.
            </seg>
            <seg n="2a16218c">
              Regeringen vill i propositionen Vissa sjukförsäkringsfrågor m.m.
              införa ändringar som vi i Miljöpartiet helt klart anser kommer
              att försämra för sjukskrivna.
            </seg>
            <seg n="bcc035a1">
              Det krav som i dag finns på att arbetsgivaren ska genomföra rehabiliteringsutredning
              enligt lagen om allmän försäkring vill regeringen avskaffa. Man
              menar att det räcker att i lagen ange att arbetsgivarna ska ge
              de upplysningar till Försäkringskassan som behövs för att en persons
              behov av rehabilitering ska kunna klarläggas. Men de moderatledda
              majoritetspartierna hänvisar också till att arbetsgivaren redan
              har skyldigheter till arbetsanpassning och rehabilitering i arbetsmiljölagen.
              Jag och Miljöpartiet de gröna menar att detta inte räcker. Det
              är helt klart att lagen försvagas för den enskilde på det här
              sättet, med det som nu föreslås.
            </seg>
            <seg n="368fe164">
              Vart tog synsättet som utgår från individen vägen? Regeringspartierna
              brukar i andra sammanhang tala om individens rättigheter. Men
              vart tog det perspektivet vägen här?
            </seg>
            <seg n="89c0021f">
              Den så kallade Rehabiliteringsutredningen, med betänkandet Fokus
              på åtgärder En plan för effektiv rehabilitering i arbetslivet
              , har tittat närmare på problemen med dagens system. För visst
              finns det problem.
            </seg>
            <seg n="5faa48a0">
              Den så kallade rehabiliteringsreformen, som innebar att arbetsgivaren
              fick ansvar för rehabiliteringsåtgärder för sina anställda, infördes
              1992. Sedan den 1 januari 2005 gäller att Försäkringskassan senast
              två veckor efter att arbetsgivarens rehabiliteringsutredning kommit
              in ska kalla till ett avstämningsmöte det är alltså ett slags
              skydd för individen.
            </seg>
            <seg n="6854fdd5">
              Rehabiliteringsutredningen lyfte i det här betänkandet fram hur
              det ser ut med användningen av verktygen rehabiliteringsutredning,
              avstämningsmöte och rehabiliteringsplan. Det är en dyster läsning.
            </seg>
            <seg n="a8fc9455">
              Knappt hälften av dem som hade över 60 dagars sjukskrivning fick
              en rehabiliteringsutredning. Endast 6,3 procent fick det inom
              åtta veckors sjukskrivning. 6,8 procent fick ett avstämningsmöte,
              och det var 0,6 procent som fick det inom 30 dagar.
            </seg>
            <seg n="40a6d2c8">
              Andelen av de anställda som får en rehabiliteringsutredning inom
              föreskriven tid är alltså under 10 procent. Och enligt den statistik
              som Rehabiliteringsutredningen har tagit del av har 46 procent
              av de anställda vars sjukfall pågått mer än åtta månader fått
              en rehabiliteringsutredning. Det är alltså mindre än hälften.
              Och bara 3,8 procent har en rehabiliteringsplan.
            </seg>
            <seg n="dfb094e5">
              Ett av de förslag som Rehabiliteringsutredningen för fram är
              att rehabiliteringsutredningen ska ersättas med en plan som mer
              ska fokusera på vilka åtgärder som den försäkrade behöver och
              som arbetsgivaren ska kunna vidta på arbetsplatsen. Den ska kunna
              upprättas på begäran av Försäkringskassan eller den enskilde och
              lämnas in senast 30 dagar efter det att begäran har framställts.
              En plan ska dock obligatoriskt lämnas in till Försäkringskassan
              efter 90 dagars sjukfrånvaro.
            </seg>
            <seg n="4b28553a">
              Miljöpartiet anser att det är ett bättre och mer begripligt system
              än att bara ta bort tidsfristerna, som regeringen nu gör, och
              ta bort kravet för arbetsgivaren. Majoritetspartierna har valt
              att inte lägga fram det här förslaget, utan man tar bara bort
              ansvaret från arbetsgivarna och ersätter inte det med andra åtgärder
              heller.
            </seg>
            <seg n="85db7cee">
              Arbetsgivaren kan sällan uttala sig om sjukdomstillståndet eller
              behovet av rehabiliteringen i sig. Nej, det stämmer. Man kan däremot
              klargöra vad man kan bidra med på arbetsplatsen. Det är viktigt
              med en form för detta, framför allt för individens skull men även
              för arbetsgivaren. Ofta råder det en osäkerhet om vad man själv
              som arbetsgivare förväntas göra och vad som är sjukvårdens respektive
              Försäkringskassans roll.
            </seg>
            <seg n="5d63454d">
              Ta den lilla arbetsgivaren med få anställda som kanske inte har
              haft någon sjukskrivning under de senaste fem åren och som nu
              har fått en person sjukskriven. Det är klart att det finns stöd
              och hjälp att få om det finns tydliga regler om vad som gäller.
              Men målet för arbetsgivaren är givetvis friska medarbetare. Och
              vi tror inte att det blir bättre av att man, som regeringen föreslår,
              skrotar hela idén om vikten av arbetsgivarens tydliga medverkan.
            </seg>
            <seg n="55d29852">
              Enligt dagens regler i lagen om allmän försäkring finns det,
              som sagt var, tidsfrister angående avstämningsmöte och rehabiliteringsplan.
              De inrättades eftersom systemet inte fungerade som det var tänkt.
              Att nu ta bort dem, två år efter att de infördes, är osmart utifrån
              individens perspektiv.
            </seg>
            <seg n="3106a583">
              I lagen om allmän försäkring sägs nu att Försäkringskassan, om
              det inte är obehövligt, ska kalla den försäkrade till ett avstämningsmöte
              senast två veckor efter att arbetsgivarens rehabiliteringsutredning
              kommit in. Alltså kan individen ställa krav på att man ska få
              ett avstämningsmöte när den här tidsfristen finns.
            </seg>
            <seg n="bd66217c">
              En person som inte har arbetsgivare ska senast tio veckor efter
              dagen för sjukanmälan kallas till ett avstämningsmöte.
            </seg>
            <seg n="e4e57ba8">
              Om det finns behov av rehabilitering ska Försäkringskassan upprätta
              en rehabiliteringsplan. Det ska enligt lagen ske senast två veckor
              efter arbetsgivarens eller Försäkringskassans rehabiliteringsutredning
              eller två veckor efter avstämningsmötet, om det måste inväntas.
            </seg>
            <seg n="64900dcf">
              Miljöpartiet anser att dessa tidsfrister ska finnas kvar. De
              är ett skydd för den enskilde. Även om dessa hittills inte har
              fungerat som det var tänkt handlar det om att en koloss ska börja
              fungera annorlunda.
            </seg>
            <seg n="1c3d28f7">
              Samtidigt tar regeringen bort ett antal miljoner från Försäkringskassan,
              som är mitt uppe i en omorganisation. De ska alltså samtidigt
              spara pengar och ge bättre service. Hur tänker man? De som ska
              ge individerna hjälp får mindre resurser, och inte blir det väl
              bättre för att Försäkringskassan får mindre antal anställda.
            </seg>
            <seg n="3a4c5150">
              Försäkringskassan behöver agera på ett helt annat sätt än vad
              man har gjort hittills. Men det är helt fel väg att gå att släppa
              tidsfristerna när de har kommit till för att skydda individen,
              som alltid befinner sig i underläge i förhållande till arbetsgivare
              och försäkringskassa.
            </seg>
            <seg n="3499ba94">
              Det är knappast heller förvånande att de fackliga organisationerna
              är kritiska till förslaget. Även Sveriges läkarförbund ser en
              fara i att enskilda inte längre ska kunna hänvisa till lagen när
              ett avstämningsmöte dröjer eller när rehabiliteringsplanen drar
              ut på tiden. Vi instämmer i den kritiken.
            </seg>
            <seg n="65b4b287">
              Att ha kvar tidsfristerna är åtminstone ett sätt att ge individen
              rättigheter. Varför vill inte ni borgerliga värna individen i
              detta sammanhang?
            </seg>
          </u>
          <note n="26edf31b">
            Anf. 105 HELENA RIVIÈRE (m):
          </note>
          <u who="jan_ericson_aca06f" xml:id="i-c06a3f02e0a1b21c-3" n="f823bcb7" prev="i-618ea1d75954503d-3">
            <seg n="8f20c33a">
              Herr talman! Kravet på arbetsgivarna att göra rehabiliteringsutredningar
              avskaffas. Ett skäl är att sjukskrivningsprocessen kommer att
              reformeras. Ett annat skäl att rehabiliteringsbegreppet är så
              oklart.
            </seg>
            <seg n="672241c5">
              Eva Nilsson Bågenholm, Sveriges läkarförbund, säger: Vi, det
              vill säga läkarna, har lurat många av försäkringstagarna med diverse
              rehabiliteringsutredningar och rehabiliteringar där ordet har
              förlett tanken. Rehabilitering är ett de mest missbrukade ord
              som finns, säger hon.
            </seg>
            <seg n="2bb025a9">
              Rehabilitering betyder så olika saker. Vi har arbetslivsinriktad
              rehabilitering. Vi har arbetsplatsinriktad rehabilitering, som
              arbetsgivaren har ansvar för. Vi har arbetsmarknadsinriktad rehabilitering,
              som Ams svarar för. Vi har medicinsk rehabilitering, som vården
              ansvarar för.
            </seg>
            <seg n="35bcc50f">
              Dessutom är kunskaperna om effekterna av olika rehabiliteringsåtgärder
              bristfälliga, som vi säger i betänkandet. Man har försökt med
              rehabilitering med arbetsplatsen som utgångspunkt i 15 år, alltså
              sedan år 1992, och det har inte fungerat.
            </seg>
            <seg n="e2928ed1">
              Det har gjorts flera utredningar om rehabiliteringsprocessen.
              År 1997 gjordes en utredning om arbetsgivarens ansvar och förutsättningar
              att fullgöra ansvaret. Det påverkade inte sjukfrånvaron. Den ökade
              i stället kraftigt just från det året. Två år senare gjordes ytterligare
              en utredning. Året därpå gjordes en tredje. År 2005 gjordes ytterligare
              en om arbetsgivarens ansvar och om den enskildes ansvar.
            </seg>
            <seg n="02f8fd83">
              Man skulle kunna tro att arbete i sig var en riskfaktor.
            </seg>
            <seg n="bef0695d">
              Arbetsgivaren ska fortfarande bry sig om sina anställda och fortsätta
              att medverka till de åtgärder arbetsmiljölagen lägger på honom.
              Det skrivs in i den allmänna försäkringslagen, AFL, att arbetsgivaren
              har skyldighet att anpassa arbetet såsom arbetsmiljölagen föreskriver.
            </seg>
            <seg n="8fb0540e">
              Arbetsgivaren behöver inte längre ägna sig åt någonting som han
              ofta inte kan någonting om. I stället ska han ge Försäkringskassan
              de upplysningar som behövs för att Försäkringskassan ska kunna
              kartlägga den försäkrades behov.
            </seg>
            <seg n="c9f11569">
              Oppositionen undrar hur Försäkringskassan nu ska klara den rehabilitering
              som Försäkringskassan inte har klarat tidigare. Jo, Försäkringskassan
              involverar den sjuke själv i processen från början. Tidigare låg
              i princip allt ansvar på alla andra utom den det berörde. Alla
              väntade på någon annan. Det blev mycket väntan.
            </seg>
            <seg n="dbe91c62">
              I en ny sjukskrivningsprocess ska den sjuke själv skatta sin
              arbetsförmåga med sjukdomen. Redan vid första besöket hos läkaren
              ska den sjuke fokusera på sin förmåga i stället för på sin oförmåga.
            </seg>
            <seg n="31d87e58">
              Det som förut kallades läkarintyg döps om till medicinskt underlag
              för bedömning av förmåga att arbeta vid sjukdom. Sjukskrivningstiden
              styrs av de försäkringsmedicinska riktlinjer som håller på att
              arbetas fram.
            </seg>
            <seg n="ff9eb8a2">
              En plan för återgång i arbete ska göras upp under de första två
              månaderna. Här kommer det viktiga. I stället för rehabiliteringsutredning,
              i stället för rehabiliteringsplan och i stället för ansökan om
              rehabiliteringspenning erbjuds den försäkrade en plan för återgång
              i arbete.
            </seg>
            <seg n="17215e5d">
              De flesta blir friska utan rehabilitering. Det vet man. De flesta
              återgår till arbetet inom en eller två månader. Därför upprättar
              man plan för återgång i arbete under den tiden.
            </seg>
            <seg n="c9b44623">
              Syftet med allt detta är att göra den försäkrade delaktig i vägen
              tillbaka. Delaktighet är hönnörsordet. Den sjuke är inte ett kolli
              som ska tas om hand av andra. Det handlar om att tidigt i sjukprocessen
              göra ett vägval.
            </seg>
            <seg n="56f2a160">
              Efter tre månader blir fallet ett ärende för samordningen. Om
              det av olika skäl inte är aktuellt med insatser avvaktar man ytterligare
              tre månader. Efter ett halvår tar man ställning till om den försäkrade
              ska ha sjukersättning.
            </seg>
            <seg n="a982cc18">
              Rätt rehabilitering är naturligtvis bra. Men vi har lurat oss
              själva och de försäkrade som har fått fel förväntningar. Plan
              för återgång i arbete talar om precis vad det handlar om. Individen
              ska ta vara på sina möjligheter att gå tillbaka till arbetet medan
              möjligheterna fortfarande finns.
            </seg>
          </u>
          <note n="55679ba1">
            Herr talman! Jag yrkar bifall till utskottets förslag i betänkandet
            och avslag på reservationerna.
          </note>
          <note type="speaker" n="e641b386">
            Anf. 106 KURT KVARNSTRÖM (s) replik:
          </note>
          <u who="kurt_kvarnstrom_4cf575" xml:id="i-afc50430f88c278b-0" n="503f10e3" next="i-372f97e3daec5d42-0">
            <seg n="d3896bf7">
              Herr talman! Det finns många frågor och delar som vi kan diskutera
              på området. Jag skulle vilja ställa några frågor till Helena Rivière.
            </seg>
            <seg n="2be9d66b">
              För oss, som jag också sade i mitt anförande, är arbetsplatsen
              och kunskapen och engagemanget för frågorna väldigt viktigt. När
              man läser utskottets ställningstagande ser man att utskottet lägger
              tyngdpunkten på att Försäkringskassan och Försäkringskassans resurser
              är det som ska lösa problemen.
            </seg>
            <seg n="73eae80c">
              Vi har fortfarande inte sett någonting av den sjukskrivningsprocess
              som det förs diskussioner om och arbetas med. Jag skulle gärna
              vilja få några exempel från Helena Rivière på vad det skulle kunna
              leda till i sammanhanget.
            </seg>
            <seg n="3dde9d30">
              För mig är arbetet på arbetsplatserna väldigt viktigt. Jag har
              lite svårt att förstå att man när man i det ena fallet tittar
              på hur sjukförsäkringen fungerar väldigt bryskt väljer att genomföra
              en lag om bidragsbrott mot de människor som gör fel i sjukförsäkringen.
            </seg>
            <seg n="2aca02fd">
              Arbetsgivarna har ett ännu större ansvar i detta. När arbetsgivaren
              inte lever upp till de normer vi har uppställt på området tar
              man bort reglerna. Vad kan man förvänta sig händer fortsättningsvis?
            </seg>
            <seg n="06d722f4">
              Om arbetsgivaren inte lever upp till intentionen i arbetsmiljölagen,
              kommer man då också att kunna se förändringar i arbetsmiljölagen
              som underlättar för arbetsgivaren i dessa svåra frågor?
            </seg>
            <seg n="00d8fc8e">
              För mig är arbetsplatsen oerhört central. Varför flyttar man
              fokus från arbetsplatsen på det sätt man gör med förslaget?
            </seg>
          </u>
          <note n="8ae740b1">
            Anf. 107 HELENA RIVIÈRE (m) replik:
          </note>
          <u who="kurt_kvarnstrom_4cf575" xml:id="i-372f97e3daec5d42-0" n="503f10e3" prev="i-afc50430f88c278b-0">
            <seg n="bdd150a9">
              Herr talman! Som jag sade är det inte på arbetsplatsen som insatserna
              kommer att göras. Det är Försäkringskassan som tar över de tidiga
              insatserna.
            </seg>
            <seg n="36e7ac99">
              Kurt Kvarnström säger att arbetsplatsen är så viktig. Vi får
              tänka på att de flesta sjukdomar som verkligen ökar är psykisk
              ohälsa, depressioner och stressjukdomar. Vad ska arbetsgivaren
              kunna göra i det läget? Vad finns det för insatser att sätta in?
            </seg>
            <seg n="bcad52c5">
              Det verkar som att Kurt Kvarnström och hela oppositionen biter
              sig fast vid den gamla socialdemokratiska tillvaron i sammanhanget
              där arbetsplatsen var den plats där allt utspelade sig. Jag tror
              inte att det är så centralt att arbetsplatsen är i centrum för
              alla åtgärder.
            </seg>
          </u>
          <note type="speaker" n="b9d45d2c">
            Anf. 108 KURT KVARNSTRÖM (s) replik:
          </note>
          <u who="kurt_kvarnstrom_4cf575" xml:id="i-afc50430f88c278b-1" n="503f10e3" next="i-372f97e3daec5d42-1">
            <seg n="9861b72d">
              Herr talman! Jag vill inte påstå att centrum för alla åtgärder
              finns på arbetsplatsen, men det som poängteras i utskottets ställningstagande
              är faktiskt väldigt tidiga insatser. Då är det på arbetsplatsen
              man först ska möta de här frågorna.
            </seg>
            <seg n="e2e1d8ed">
              Helena Rivière säger i sitt anförande att det finns saker som
              arbetsgivaren inte kan. Men då är det ju väldigt viktigt att gå
              på vårt förslag. Vi behöver hjälpa till och förstärka så att arbetsgivare
              som har svårigheter i de här frågorna kommer i gång med diskussionerna
              väldigt tidigt. Det är den vägen vi måste gå, inte flytta dessa
              frågor ut i samhället och på sidan om. De allra flesta människor
              behöver ju gå tillbaka till sin arbetsplats. Vi kan konstatera
              att de allra flesta kommer att gå tillbaka.
            </seg>
            <seg n="eb38f0dd">
              Jag hade förmånen att lyssna på en företrädare för Stressinstitutet
              i Göteborg för en dryg vecka sedan. Där forskar man mycket kring
              de nya sjukdomarna. Man redovisar nu också successivt, efter fem
              års forskning på detta område där man även jobbar med människor,
              hur man faktiskt går över till utbildning för arbetsgivare för
              att på ett bättre sätt klara att få människor som går in i väggen
              och som drabbas av de här diagnoserna tillbaka till arbetsplatsen.
              Det är den lösning som de flesta går emot. Vi har ju till och
              från trott att det för en del människor kan vara en lösning att
              byta jobb, men så är det inte. De allra flesta behöver den trygghet
              som det innebär att kunna gå tillbaka till sin egen arbetsplats.
            </seg>
            <seg n="72672ae7">
              Då behöver vi på något sätt hjälpa till med att utveckla detta.
              Men varför går man den andra vägen? Varför går man ifrån det som
              är så viktigt? Varför går man ut och försöker lösa det här med
              samhällsinsatser på olika sätt? För mig är det ett obegripligt
              sätt att arbeta med dessa frågor.
            </seg>
          </u>
          <note n="edc302aa">
            Anf. 109 HELENA RIVIÈRE (m) replik:
          </note>
          <u who="kurt_kvarnstrom_4cf575" xml:id="i-372f97e3daec5d42-1" n="503f10e3" prev="i-afc50430f88c278b-1">
            <seg n="5a8d4023">
              Herr talman! Man går inte ut och försöker lösa det med samhällsinsatser,
              utan man utgår ifrån den sjuke själv. Den första person som den
              sjuke möter är ju läkaren. Läkaren och Försäkringskassan kommer
              här att samverka i och med att vi får försäkringsmedicinska riktlinjer
              som bestämmer hur lång perioden ska vara. Den har varit för lång
              tidigare.
            </seg>
            <seg n="12616293">
              Att insatserna nu flyttas ut är ingenting som gör det sämre för
              den enskilde arbetstagaren. Man skapar inte felaktiga förväntningar
              hos den sjuke, utan man gör upp en plan för återgång i arbete.
              Då har man ändrat synsätt man har flyttat fokus från det sjuka
              hos den som är sjuk till det som handlar just om återgång i arbete.
            </seg>
          </u>
          <note type="speaker" n="5df3f123">
            Anf. 110 GUNVOR G ERICSON (mp) replik:
          </note>
          <u who="jan_ericson_aca06f" xml:id="i-618ea1d75954503d-4" n="f823bcb7" next="i-c06a3f02e0a1b21c-4">
            <seg n="ed071384">
              Herr talman! Om nu Helena Rivière tycker att ordet rehabilitering
              är missvisande borde väl en plan för åtgärder på arbetsplatser
              vara ett rimligt krav, såsom Rehabiliteringsutredningen föreslog.
              Varför tog ni inte upp det? Det är min ena fråga.
            </seg>
            <seg n="7fe745ae">
              Det andra jag funderade på när jag hörde Helena Rivière var att
              Försäkringskassan involverar den sjuke själv, säger Helena. Men
              arbetsförmågan är ju kopplad till den arbetsplats man har eller
              söker sig till. Den är liksom inte fristående. Även om man har
              arbetsförmåga på ett ställe kanske man inte självklart har det
              på ett annat. Det beror också på vilka arbetsuppgifter man ska
              utföra.
            </seg>
            <seg n="46264247">
              Det är intressant att det nu kommer en diskussion kring den psykiska
              ohälsan. Det handlar ju också om vilken attityd som finns i samhället
              och på olika arbetsplatser. Det handlar om vilka krav som ställs
              i arbetslivet. Är du välkommen även om du inte kan ge hundra procent
              eller till och med mer?
            </seg>
            <seg n="c52903b7">
              Helena tog inte upp individens rättigheter i sitt anförande.
              Där försökte jag belysa var man står på den borgerliga kanten
              i dag. Det är snarare en brist på rättigheter, eftersom man tar
              bort tidsfristerna. Hur vill man värna individens rättigheter
              när tidsfristerna tas bort? Det är min andra fråga.
            </seg>
          </u>
          <note n="f85ee56c">
            Anf. 111 HELENA RIVIÈRE (m) replik:
          </note>
          <u who="jan_ericson_aca06f" xml:id="i-c06a3f02e0a1b21c-4" n="f823bcb7" prev="i-618ea1d75954503d-4">
            <seg n="38aaa495">
              Herr talman! Gunvor G Ericson frågar varför vi inte vill ha Rehabiliteringsutredningens
              plan på åtgärder på arbetsplatsen. Då säger jag att den nya sjukskrivningsprocessen
              föreslår en plan för återgång i arbete. Det borde gå väl så bra
              som en plan på åtgärder på arbetsplatsen.
            </seg>
            <seg n="410d11f6">
              Fokus är ju på den sjuke själv. Gunvor G Ericson säger att arbetsförmågan
              är kopplad till arbetsplatsen. Jag skulle vilja säga att arbetsförmågan
              är kopplad till individen.
            </seg>
            <seg n="e53d2484">
              Vad gäller individens rättigheter är det precis dem jag värnar
              om, när jag pratar om att så tidigt som möjligt vända bort från
              sjukdomen och vända tillbaka i arbete. Vi vet ju att möjligheterna
              att komma tillbaka försvinner med tiden, för varje dag som går.
              Därför är en plan för återgång i arbete så viktig, och det är
              därför fokus ligger där.
            </seg>
          </u>
          <note type="speaker" n="48822871">
            Anf. 112 GUNVOR G ERICSON (mp) replik:
          </note>
          <u who="jan_ericson_aca06f" xml:id="i-618ea1d75954503d-5" n="f823bcb7" next="i-c06a3f02e0a1b21c-5">
            <seg n="0af6f2a1">
              Herr talman! Som mycket intresserad av folkhälsa håller jag fullständigt
              med om att tidiga insatser behövs. Därom är vi helt eniga. Men
              frågan är hur ansvaret ska fördelas och hur samhället kan främja
              hälsofrämjande insatser. I folkhälsopropositionen heter det att
              man ska skapa samhälleliga förutsättningar för att (). Det står
              ni i och för sig inte bakom längre, eftersom den borgerliga regeringen
              tog bort det.
            </seg>
            <seg n="575b521c">
              Du säger att den nya sjukskrivningsprocessen föreslår en plan
              för återgång i arbete. Ja, precis! En plan för återgång i arbete
              borde väl också på något sätt vara kopplad till den arbetsgivare
              som man ska vara hos. Det är det som är poängen i det här. Att
              helt frita arbetsgivaren från ansvar tycker jag är anmärkningsvärt.
              Det handlar ju inte bara om individens förutsättningar utan också
              om vilken arbetsplats denna individ ska befinna sig på. Att i
              det läget ta bort arbetsgivarens ansvar och ta bort möjligheten
              för den enskilda individen att ställa krav på inom vilken tid
              Försäkringskassan faktiskt ska kunna kalla till möte tycker jag
              är anmärkningsvärt. Då har man tappat bort individens rättigheter.
              Eller ska inte individen ha några rättigheter att ställa krav
              på Försäkringskassan?
            </seg>
          </u>
          <note n="8d0723ac">
            Anf. 113 HELENA RIVIÈRE (m) replik:
          </note>
          <u who="jan_ericson_aca06f" xml:id="i-c06a3f02e0a1b21c-5" n="f823bcb7" prev="i-618ea1d75954503d-5">
            <seg n="967f0555">
              Herr talman! Arbetsgivaren är inte något ont genius som vill
              sina arbetstagare illa. Arbetsgivaren har enligt arbetsmiljölagen
              fortfarande ansvar för sina anställda och utövar det. Tidsfrister,
              har man funnit när vi fick en samlad myndighet, behövs inte längre.
              Det var skillnad när Försäkringskassan var en rad fristående myndigheter.
              Men när det är en och samma myndighet är behovet av att spika
              en tid för avstämningsmöte inte lika angeläget. Dessutom varierar
              behovet av tidsfrist med olika diagnoser. Därför kan man inte
              spika en fast tidsgräns.
            </seg>
            <seg n="c0212ad6">
              När det gäller individens rättigheter upprepar jag vad jag har
              sagt tidigare, att individens rättigheter bäst försvaras av en
              strikt, stram, effektiv och bra sjukskrivningsprocess som involverar
              den enskilde själv. Individen får själv skatta sin återstående
              arbetsförmåga och framför allt möjligheten att komma tillbaka
              till arbete medan tid är.
            </seg>
          </u>
          <note type="speaker" n="94087d53">
            Anf. 114 SOLVEIG ZANDER (c):
          </note>
          <u who="solveig_zander_510ef4" xml:id="i-79f9c5a7b81900d4-7" n="d072d1c6">
            <seg n="5707d4e2">
              Herr talman! Betänkandet Vissa sjukförsäkringsfrågor m.m. handlar
              framför allt om att avskaffa arbetsgivarens krav på att genomföra
              en rehabiliteringsutredning. Det är också det i det här betänkandet
              som jag tänker uppehålla mig vid.
            </seg>
            <seg n="6e153f0e">
              Men innan jag gör det vill jag, herr talman, tillstyrka förslagen
              och föreslå avslag på reservationerna.
            </seg>
            <seg n="77505078">
              Tanken med att arbetsgivaren skulle ha ett ansvar för att genomföra
              de här rehabiliteringsutredningarna var att man skulle minska
              sjukskrivningarna. Det har vi hört redan nu. Färre skulle få sjukpension,
              och människorna både kunde och ville vara med på jobbet. Nu har
              det visat sig att det inte fick avsedd verkan, tvärtom. Då måste
              man faktiskt göra någonting annat. En av de saker man pekar på
              som har varit ett problem är vem det är som har huvudansvaret
              för rehabiliteringsåtgärderna.
            </seg>
            <seg n="1a540c25">
              Vi har ju hört att arbetsgivarna när de har gjort sina utredningar,
              om de har gjort sådana, ofta kommer in för sent till Försäkringskassan
              och att utredningarna har varit bristfälliga. Därför ser jag nu
              med tillfredsställelse på att Försäkringskassan görs till huvudansvarig
              för rehabiliteringen. Det betyder att man nu kan se till att minska
              antalet sjukskrivningar och minska att personer är i ett utanförskap.
              Om vi bara tänker att 1 procent av den miljon människor som i
              dag står utanför skulle kunna rehabiliteras skulle det alltså
              tillföra statskassan 17 miljarder. Att använda de pengarna på
              ett bra sätt vore definitivt inga problem.
            </seg>
            <seg n="a4d4c5f1">
              Ett livsvänligt arbetsliv innebär att man inte ska bli sjuk utan
              att man ska må bra på sin arbetsplats. Genom arbetsmiljölagen
              och det systematiska arbetsmiljöarbetet har arbetsgivaren även
              fortsättningsvis ansvaret för att se till att det är en bra arbetsplats.
              Det förebyggande arbete som det systematiska arbetsmiljöarbetet
              bland annat innebär är att arbetsgivaren genom medarbetarsamtal
              och anpassning av arbetsplatsen både fysiskt och psykiskt ska
              se till att arbetstagaren inte blir sjuk. Det ansvaret åligger
              alltså arbetsgivaren fortsättningsvis.
            </seg>
            <seg n="7186e223">
              I den rapport från Socialförsäkringsutredningen som handlade
              om rehabilitering, Rehabilitering ett långt lidandes historia
              , framgår det att det bara var en fjärdedel av dem som var sjuka
              längre än 60 dagar som angav att arbetsplatsen var anledningen
              till sjukskrivningen. Det betyder att arbetsgivaren inte kan åläggas
              att ta ansvaret för att arbetstagaren ska vara frisk. Det betyder
              i stället att man ska vara delaktig i arbetet, precis som det
              står i betänkandet. Det är Försäkringskassan tillsammans med sjukvården
              och arbetsgivaren som ska jobba med rehabiliteringen.
            </seg>
            <seg n="c3d6809c">
              Men, herr talman, det behövs mycket bättre rehabiliteringsmetoder.
              Flera yrkespersoner behöver vara involverade i rehabiliteringen.
              Man måste se hela människan och inte bara en liten del. Det finns
              mycket att jobba med när det gäller rehabiliteringsmetoderna.
              Men man kan näppeligen ge ansvaret att ha den här bredden till
              arbetsgivaren. Nej, det måste faktiskt vara flera delar i samhället
              som ska jobba med detta.
            </seg>
            <seg n="2f1183b2">
              Jag för min del och vi från Centern ser ju att varje enskild
              person kan ta ansvar för sig själv och att varje människa också
              har en skyldighet att vara aktiv i rehabiliteringsprocessen. Det
              kan inte bara vara en tjänsteman som ska se till att man rehabiliteras,
              utan det måste också åvila den enskilde att jobba med. Därför
              behövs ett annat arbetssätt på Försäkringskassan.
            </seg>
            <seg n="1675a8aa">
              Vi vet att det finns en utredning som jobbar just med sjukskrivningsprocessen.
              Det behövs också ett bättre samarbete mellan arbetsgivarna, arbetsförmedlingen,
              sjukvården inom både kommuner och landsting och naturligtvis också
              med den enskilde för att medverka till att sjukskrivningarna minskar.
            </seg>
            <seg n="4fb9eced">
              Med det, herr talman, slutar jag där jag börjar med att tillstyrka
              förslagen i betänkandet.
            </seg>
          </u>
          <note type="speaker" n="762de207">
            Anf. 115 KURT KVARNSTRÖM (s) replik:
          </note>
          <u who="kurt_kvarnstrom_4cf575" xml:id="i-f66ad839e671cfeb-1" n="503f10e3">
            <seg n="5d4b4053">
              Herr talman! Solveig Zander börjar sitt anförande med att säga
              att rehabiliteringsutredningarna som kom till för ett par år sedan
              inte har gett någon effekt. Då skulle jag gärna vilja ställa frågan:
              Hur tyder du det, i och med att sjukfrånvaron ändå minskar?
            </seg>
            <seg n="9f3149fc">
              Jag vill faktiskt påstå att både medfinansieringen och ett aktivare
              arbete på arbetsplatsen har en stor del i den utveckling vi har
              när det gäller sjukfrånvaron. Jag tror att det är väldigt viktigt
              att ha klart för sig att det ser ut på det sättet. Och jag tror
              att det också är väldigt viktigt att man ser de människor som
              faktiskt har ett arbete men som blir sjukskrivna. Det handlar
              i väldigt stor omfattning, också i det korta perspektivet, om
              att människorna ska bli sedda och att någon bryr sig om dem.
            </seg>
            <seg n="bfe51721">
              För några år sedan gjorde man en väldigt stor undersökning där
              man konstaterade att mer än hälften av dem som var sjukskrivna
              inte kände sig välkomna tillbaka till arbetsplatsen. Då måste
              det ju vara något fel på arbetsplatsen. Då kan det inte bero på
              människorna som vill tillbaka, utan orsaken måste ligga någon
              annanstans.
            </seg>
            <seg n="fb792cda">
              Jag blir lite överraskad när Solveig Zander så starkt betonar
              att huvudansvaret ska ligga hos Försäkringskassan. Med vilka resurser
              och på vilket sätt, Solveig Zander? Man minskar faktiskt med 1
              400 anställda trots att man inte har klarat av att leva upp till
              de avstämningssamtal som jag ändå hoppas att vi är överens om
              är ett alldeles utmärkt sätt att lösa många av de här problemen
              på. Man sätter sig ned vid samma bord, absolut tillsammans med
              arbetsgivaren och med den det handlar om, individen, i centrum
              och för ett samtal om de här viktiga frågorna. Jag är mycket överraskad
              över den slutsats du drar i det här sammanhanget.
            </seg>
          </u>
          <note type="speaker" n="b2b39f0b">
            Anf. 116 SOLVEIG ZANDER (c) replik:
          </note>
          <u who="solveig_zander_510ef4" xml:id="i-79f9c5a7b81900d4-8" n="d072d1c6">
            <seg n="e5c44f95">
              Herr talman! Det är mycket intressant att höra av Kurt Kvarnström
              att jag på något sätt skulle ha påstått att arbetsgivaren inte
              skulle ha fortsatt ansvar, vilket jag verkligen trycker på. I
              betänkandet står det också att man vill tydliggöra detta.
            </seg>
            <seg n="85062640">
              Regeringens förslag medför inga förändringar när det gäller arbetsgivarens
              anpassnings- och rehabiliteringsansvar enligt till exempel arbetsmiljölagen.
              För att tydliggöra detta föreslås att det ska framgå av Sedan
              står det i vilket kapitel i lagen om allmän försäkring. Det är
              att trycka på att arbetsmiljölagen måste följas.
            </seg>
            <seg n="6ded4e6f">
              Detta har uppenbarligen varit en brist eftersom det finns personer
              som fortfarande inte har möjlighet att må bra på sin arbetsplats.
              I det sammanhanget är det inte bristen eller tillgången på rehabutredningar
              som gör att man mår bättre på sin arbetsplats. Nej, det är att
              arbetsmiljölagen följs och att det sker ett systematiskt arbetsmiljöarbete.
              Det innebär att jobba förebyggande. Det är bättre att jobba förebyggande,
              Kurt Kvarnström, än att komma när personen har varit sjukskriven,
              vilket rehabutredningarna har inneburit. De har kommit in för
              sent. Vi vet att en dag eller två kan medföra stora brister i
              förmågan att återgå till jobbet igen om man har varit borta från
              arbetet. Arbetsgivarens ansvar finns fortfarande kvar.
            </seg>
          </u>
          <note type="speaker" n="e9528ab6">
            Anf. 117 KURT KVARNSTRÖM (s) replik:
          </note>
          <u who="kurt_kvarnstrom_4cf575" xml:id="i-f66ad839e671cfeb-2" n="503f10e3">
            <seg n="43cece7c">
              Herr talman! Visst skulle vi kunna föra en diskussion om det
              förebyggande arbetet, men nu är det inte riktigt det som frågan
              handlar om. Jag pratar lite grann om andra ändan. Jag skulle kunna
              prata mig varm för en större omfattning på de förebyggande åtgärderna.
              De regler vi skapar är inte till för de arbetsgivare som sköter
              detta på ett bra sätt utan de är till för att den enskilde faktiskt
              ska vara trygg i att få hjälp och stöd. Var finns den enskilde
              i det här förslaget? Var finns den enskildes rätt?
            </seg>
            <seg n="e220976a">
              Jag tar arbetsmiljölagen som ett exempel. Den enskilde har faktiskt
              inte möjlighet att driva en fråga som rör arbetsmiljölagen. I
              den lagstiftningen finns inte möjlighet för den enskilde att hävda
              sin rätt. Här finns det en kunskapsfråga som jag är intresserad
              av. Du säger tydligt i ditt anförande att Försäkringskassan har
              huvudansvaret. Det är det jag vänder mig mot. Det kan inte vara
              så. Huvudansvaret i ett anställningsförhållande måste ändå ligga
              på den som har anställt, det vill säga huvudansvaret för återgång
              till arbete.
            </seg>
            <seg n="fb9b595c">
              Du nämnde inte avstämningssamtal. Jag ser det som en viktig del
              i att tillsammans sätta sig ned med dem som behövs jag säger inte
              att läkarna och andra alltid måste vara med i sammanhanget. Vi
              kan konstatera att arbetsmiljölagens regler inte riktigt efterlevs.
              Då skulle det här funka. Vad är ni beredda att göra om arbetsmiljölagen
              inte efterlevs i fortsättningen? Vad är ni beredda att vidta för
              åtgärder då?
            </seg>
          </u>
          <note type="speaker" n="362aae47">
            Anf. 118 SOLVEIG ZANDER (c) replik:
          </note>
          <u who="solveig_zander_510ef4" xml:id="i-79f9c5a7b81900d4-9" n="d072d1c6">
            <seg n="5092fa0f">
              Fru talman! Vi skulle inte diskutera arbetsmiljölagen, men den
              är otroligt viktig i sammanhanget. Det vill jag verkligen säga.
              Eftersom vi nu diskuterar att ansvaret för rehabutredningarna
              togs bort från arbetsgivaren tog jag som exempel, Kurt Kvarnström,
              att det förebyggande arbetet enligt arbetsmiljölagen fortfarande
              finns kvar.
            </seg>
            <seg n="0886b6c5">
              Det står i betänkandet att Försäkringskassan fortfarande ska
              inhämta uppgifter från arbetsgivaren och se till att arbetsgivaren
              medverkar i att få en person att återgå till jobbet eller att
              titta på de arbetsförhållanden som gäller. Försäkringskassan har
              ett tydligt huvudansvar, och samverkan med arbetsgivaren är viktig.
              Men det är inte bara det, vill jag påstå. Det är viktigt i sammanhanget.
              Det här gäller inte bara arbetsgivaren utan det gäller faktiskt
              andra möjligheter också. Det kan vara så att det inte alltid är
              att gå tillbaka till det jobb som man har haft tidigare som innebär
              möjligheten. Därför är det Försäkringskassans skyldighet att samarbeta
              med till exempel arbetsförmedlingen för att möjliggöra för personen
              att få andra jobb. Att se till att arbetsgivaren tar sitt ansvar
              är en sak, men vi måste se på bredden.
            </seg>
            <seg n="a3d56418">
              En fråga du inte svarade på, Kurt, gällde Försäkringskassan.
              Ni genomförde att Försäkringskassan skulle ändra sitt sätt att
              jobba, och vi fullföljer detta. Vi tror på att Försäkringskassans
              nya sätt att jobba ska ge avsedd verkan. Jag hoppas att ni fortfarande
              tror på det eftersom ni måste ha trott på det när ni såg till
              att Försäkringskassan skulle börja förändra sitt arbetssätt.
            </seg>
          </u>
          <note type="speaker" n="6ad5bf15">
            Anf. 119 GUNVOR G ERICSON (mp) replik:
          </note>
          <u who="jan_ericson_aca06f" xml:id="i-3e2b77578ad2530f-9" n="f823bcb7">
            <seg n="42fcc5ca">
              Fru talman! Solveig Zander visar verkligen kärnan i den nu förda
              politiken genom att lyfta fram att varje människa är skyldig att
              medverka i rehabilitering.
            </seg>
            <seg n="a2b38ddc">
              För mig handlar det om en människosyn som innebär att man ser
              till både rättigheter och skyldigheter men inte enbart till skyldigheterna.
              Jag kan hålla med om att det behövs ett annat arbetssätt på Försäkringskassan,
              men förutom omorganisationen som ni genomförde när ni tillträdde
              lade ni på ett sparbeting. Det kommer att leda till färre anställda
              på Försäkringskassan som ska ro detta i hamn. Jag tvivlar på att
              det kommer att fungera på ett bra sätt i förstone. Det kommer
              att ta lång tid.
            </seg>
            <seg n="c97db83b">
              Sedan var det frågan om att ta bort tidsfristerna för den enskilda
              individen. Då är vi tillbaka till frågan om skyldigheterna. Men
              vart tog individperspektivet vägen? Det är något som vi miljöpartister
              värnar om och som ni också brukar göra, men jag saknar det här.
            </seg>
            <seg n="59eecd80">
              Helena Rivière sade att tidsfristen inte behövs eftersom Försäkringskassan
              nu är en samlad myndighet. Delar Solveig Zander den åsikten?
            </seg>
          </u>
          <note type="speaker" n="04aa086a">
            Anf. 120 SOLVEIG ZANDER (c) replik:
          </note>
          <u who="solveig_zander_510ef4" xml:id="i-79f9c5a7b81900d4-10" n="d072d1c6">
            <seg n="9d6e64d0">
              Fru talman! En specifik tidsfrist behövs definitivt inte. När
              man nu vet att olika diagnoser har olika sjukskrivningstider kan
              tidsfristen vara den minsta möjliga. Det innebär att man kan vänta
              för länge med åtgärder från Försäkringskassans sida. Om vi vet
              att en diagnos medför bara två veckors sjukskrivning ska åtgärder
              vidtas redan då och inte efter en tidsfrist på x veckor. Det fyller
              inte en funktion för den enskilde.
            </seg>
            <seg n="edde95f4">
              Det är den enskilde vi ska titta på och inte kollektivet. Har
              man fått en diagnos med en kortare sjukskrivningstid ska man naturligtvis
              medverka till rehabilitering redan från första dagen. Det är vi
              överens om. Vi har alla sagt att det är viktigt.
            </seg>
            <seg n="a4f5c97d">
              Ja, Försäkringskassan har omorganiserats. Nix, man har inte tagit
              bort pengar från Försäkringskassans sjukvårdande arbete. Kan man
              säga så? Nej, det kanske man inte gör. Det handlar om Försäkringskassans
              sätt att jobba. Men när Försäkringskassan förändrar sitt sätt
              att jobba förändras naturligtvis också behovet av pengar. Nix,
              Försäkringskassan har inte blivit tilldelad något sparbeting för
              sitt sätt att medverka till att människor ska återgå i arbete.
            </seg>
          </u>
          <note type="speaker" n="0ed35a31">
            Anf. 121 GUNVOR G ERICSON (mp) replik:
          </note>
          <u who="jan_ericson_aca06f" xml:id="i-3e2b77578ad2530f-10" n="f823bcb7">
            <seg n="1869bb1f">
              Fru talman! Vi kan säkert tvista mycket om Försäkringskassan
              har blivit tilldelad något sparbeting eller ej. Uppenbarligen
              handlar det om färre anställda i framtiden inom Försäkringskassan.
              Mitt angrepp på förslaget i propositionen gäller att man tappar
              fokuset på den enskildes rättigheter och bara fokuserar på den
              enskildes skyldigheter.
            </seg>
            <seg n="442c1a5c">
              Sedan var det frågan om tidsfrister inte skulle behövas på grund
              av olika diagnoser. Självfallet är tidsfristen två veckor. Det
              var det som tidigare var en rättighet. Man ska ha rätt till ett
              avstämningssamtal inom två veckor. Det ger en rimlig möjlighet
              för den enskilde att utöva något slags påtryckningsmedel mot Försäkringskassan.
              Det är inte så lätt för den enskilde att säga att man borde få
              prata med Försäkringskassan att man behöver hjälp.
            </seg>
            <seg n="52df5110">
              Vi är självklart överens om att jobba förebyggande. I det ingår
              också att göra individen delaktig i något som bygger på både rättigheter
              och skyldigheter. Jag förstår inte att tidsfristen inte skulle
              behövas eftersom det är en samlad myndighet. Jag förstår inte
              heller varför bara skyldigheterna återstår och inte rättigheterna.
            </seg>
          </u>
          <note type="speaker" n="d4953de6">
            Anf. 122 SOLVEIG ZANDER (c) replik:
          </note>
          <u who="solveig_zander_510ef4" xml:id="i-79f9c5a7b81900d4-11" n="d072d1c6">
            <seg n="ac5e190d">
              Fru talman! Det är ingen rättighet att få rehabilitering. Lagarna
              är inte utformade på det sättet. Det vet både du och jag. Däremot
              står det tydligt och klart i betänkandet och det tycker jag är
              viktigt, för jag tycker inte att man här på något sätt ska sväva
              på målet att Försäkringskassan i samråd med den försäkrade ska
              se till att den enskildes behov av rehabilitering klarläggs. Det
              är en skyldighet från Försäkringskassan att medverka till att
              också den sjuke har en rättighet. Försäkringskassan ska ta den
              kontakten.
            </seg>
            <seg n="d9bc46e4">
              Du, Gunvor, är ute och cyklar, om man får uttrycka sig på det
              sättet, när du säger att det enbart handlar om att den enskilde
              har skyldigheter. På bästa möjliga sätt har vi försökt medverka
              till att den enskilde får rättigheten att få rehabilitering, men
              det är brister bland annat i rehabiliteringsåtgärder, som är nästa
              steg som vi måste jobba väldigt mycket med. Men det handlar inte
              det här betänkandet om, utan vi har enbart tydliggjort vem det
              är som har ansvaret för att se till att människor ska återgå till
              jobb. Det är det som är bra.
            </seg>
          </u>
          <note type="speaker" n="866c11c9">
            Anf. 123 FREDRIK MALM (fp):
          </note>
          <u who="unknown" xml:id="i-d3c144a882e9678d-16" n="768ada48">
            <seg n="b8197ac2">
              Fru talman! Det här betänkandet från socialförsäkringsutskottet
              är det nionde under det här riksmötet och handlar om vissa sjukförsäkringsfrågor
              med mera. Där föreslås att den modell som man har haft tidigare,
              att arbetsgivarna ska komma in med en rehabiliteringsutredning
              till Försäkringskassan inom viss tid, tas bort. Det innebär inte
              på något vis att arbetsgivarna fråntas ett ansvar. Det är inte
              så att det skulle innebära någon form av reträtt, att man bara
              för att man är arbetsgivare inte har något ansvar för sin personal.
              Vad det handlar om är att just modellen med en deadline för när
              man ska komma in med utredningen inte har fungerat särskilt väl,
              av det enkla skälet att det är väldigt många som inte kommer in
              med dessa utredningar och därför att dessa utredningar i sin tur
              ofta förlänger tiden för avstämningsmötet mellan Försäkringskassan,
              den enskilde och arbetsgivaren. Många arbetsgivare, framför allt
              mindre arbetsgivare, menar att detta är resurskrävande och att
              man inte har kompetensen att göra den diagnos som ligger till
              grund för att en person är sjukskriven.
            </seg>
            <seg n="39a8959c">
              Då är det inte konstigare än att man gör den här förändringen.
              Vi i Folkpartiet stöder detta, och vi menar att man måste kunna
              göra flera saker samtidigt. En sådan här förändring sker ju parallellt
              med att hela arbetslivet utvecklas, förnyas, förbättras och moderniseras,
              att arbetsmiljön på arbetsplatserna ses över och att man på olika
              sätt inom ramen för avtal och annat stärker den enskildes rätt
              på sin arbetsplats och så vidare. Försäkringskassan och Socialstyrelsen
              jobbar nu med att effektivisera själva sjukskrivningsprocessen
              för att människor snabbt ska komma tillbaka till arbetet.
            </seg>
            <seg n="31dc8f09">
              Fru talman! Jag skulle vilja ta upp två saker som jag tycker
              är ganska viktiga att tänka på. I synen på arbetsgivarens åtagande
              gentemot den anställde i vissa situationer har alliansregeringen
              gjort några saker som jag tror är ganska viktiga också av ideologiska
              skäl. Medfinansieringen av sjuklönen tas nu bort det är väl 15
              procent man betalar efter två veckor. Man ser också över om en
              arbetsgivare ska kunna få ett läkarintyg tidigare. Om det finns
              en obalans och om kraven på åtaganden på arbetsgivarsidan är väldigt
              stora riskerar det i förlängningen att innebära att arbetsgivare
              kommer att dra sig för att anställa människor som tidigare har
              varit sjukskrivna eller upplever att de inte vågar och tycker
              att det är större risk och förenat för mycket kostnader. Då får
              vi på längre sikt ett samhälle där människor som kanske har varit
              sjukskrivna det kan vara en tung skilsmässa som utvecklas till
              depression och problem och man sjukskriver sig och tvingas vara
              borta från sitt arbete och där människor som inte har fått sin
              rehabilitering i tid får svårare att få jobb. Det finns många
              arbetsgivare i dag som skulle dra sig för att anställa människor
              om det finns en för stor obalans.
            </seg>
            <seg n="c3b9e697">
              Det här kan kontrasteras mot en liknande modell där man säger
              att det är individen som ska ta allt ansvar. Om vi skulle gå mot
              en samhällsmodell som vissa påstår skulle tangera liberalismen
              där man enbart skulle ha privata försäkringar skulle det innebära
              att premierna skulle bli väldigt höga för människor som kanske
              har en diagnos eller som på olika sätt har en större benägenhet
              att bli sjuka. Det är lika orimligt. Det samhället skulle jag
              inte heller vilja leva i.
            </seg>
            <seg n="3c88c8a4">
              Detta bör vi ta med i diskussionen. Om man menar, som man ofta
              gör från vänstersidan, att arbetsgivarna ska ta ett stort ansvar
              och ta en stor del av kostnaderna även när människor har varit
              sjukskrivna under mycket lång tid kommer vi till slut att få en
              arbetsmarknad där arbetsgivarna kommer att leta efter dem som
              är kärnfriska. Man kommer att leta efter dem som har en minimal
              risk att hamna utanför. Det vore ett mycket stort problem.
            </seg>
            <seg n="9f2d8984">
              Det andra jag vill säga och som är viktigt om vi ser det här
              i stort, i det stora hela, är att när den allmänna folkpensionen
              infördes någon gång i början av 1910-talet var medellivslängden
              i Sverige 55 år, men pensionsåldern skrevs till 67 år. Det var
              inte ett särskilt dyrt system med andra ord. Människor dog i genomsnitt
              tolv år innan de skulle ha gått i pension. I dag är situationen
              radikalt annorlunda. I genomsnitt går svenska folket i pension
              strax innan man är 60, samtidigt som medellivslängden är över
              80 år och vi börjar jobba senare, samtidigt som vi har mycket
              höga ambitioner och krav på välfärdsområdet i hela samhället.
              Saker ska fungera, poliser ska komma i tid det gör de inte alltid
              i alla fall miljön ska vara i ordning och kollektivtrafiken ska
              fungera och så vidare.
            </seg>
            <seg n="581ef130">
              Summan av allt detta är att om vi vill klara det välfärdssamhälle
              och den välfärdsstat som vi har förutsätter det att många människor
              arbetar. Om man inte snabbt kan få rehabilitering och komma tillbaka
              eller om man har svårt att få ett jobb och hamnar utanför, om
              stora grupper fastnar i ett permanent eller långvarigt utanförskap,
              då ruckas hela den solidariska finansieringen och hela det sammanhållande
              kittet i vårt samhälle. Det är också detta som gör att vi måste
              sätta individen i ett sammanhang och förstå vilken oerhörd vinst
              det är för ett samhälle att en person som varit borta länge från
              arbetsmarknaden får chansen att komma tillbaka.
            </seg>
          </u>
          <note type="speaker" n="12b18be4">
            Anf. 124 KURT KVARNSTRÖM (s) replik:
          </note>
          <u who="kurt_kvarnstrom_4cf575" xml:id="i-f66ad839e671cfeb-3" n="503f10e3">
            <seg n="b8058ca1">
              Fru talman! Fredrik Malm valde, som tidigare i dag, att allmänt
              sväva ut i allmänpolitik utan att mera konkret beröra det som
              det faktiskt handlar om. Han säger bland annat att arbetsgivaren
              inte vågar anställa. Då måste man fundera i två riktningar. Som
              jag tidigare sagt är för mig det som sker på arbetsplatsen väldigt
              centralt i och med att det är en arbetsförmågebedömning vi har
              i sjukförsäkringen. Då måste det vara viktigare att på något sätt
              försöka bättra på resurserna så nära arbetsplatsen som möjligt
              i stället för att ta bort dem. Jag har lite svårt att förstå den
              här utvecklingen.
            </seg>
            <seg n="51067ccc">
              Arbetsplatsen moderniseras. Visst gör den det. Det är klart att
              allt måste följa med. Det är helt naturligt.
            </seg>
            <seg n="ff72e086">
              Sedan kommer Fredrik Malm in på det mera övergripande och dem
              som blir sjuka under lite längre tid. Det skrivs i betänkandet
              i utskottets ställningstagande hur viktigt det är med snabba insatser
              och tidiga insatser. Men så gör man en problembeskrivning över
              de långa, svåra sjukfallen där arbetsgivaren inte har kompetens.
              Jag tycker att man pratar med två tungor i sina ställningstaganden
              i utskottet.
            </seg>
            <seg n="f58a7d95">
              Så skulle jag vilja fråga: Varför nämner inte Fredrik Malm en
              så viktig sak som finansiell samordning, som vi ju under förra
              mandatperioden hade en ordentlig diskussion om och där Folkpartiet
              väldigt hårt drev de viktiga samordningsfrågorna för att på ett
              bättre sätt hjälpa människor tillbaka i olika sammanhang?
            </seg>
            <seg n="73ccbccd">
              Varför accepterar Fredrik Malm nu att vi inte använder de resurser
              som riksdagen har beslutat om för att faktiskt ge ett stöd och
              hjälpa människor? Det jag saknar är konkreta åtgärder för att
              hjälpa människor. Varför ser vi inga sådana i förslagen? Varför
              tar ni bort saker innan ni har infört något som ni tror är en
              lösning?
            </seg>
          </u>
          <note type="speaker" n="03bfa3c8">
            Anf. 125 FREDRIK MALM (fp) replik:
          </note>
          <u who="unknown" xml:id="i-d3c144a882e9678d-17" n="768ada48">
            <seg n="aeff3260">
              Fru talman! Kurt Kvarnström nämner att jag skulle ha sagt att
              arbetsgivare inte vågar anställa. Det var inte riktigt så. Jag
              förde ett resonemang kring en situation där arbetsgivarens åtaganden
              för den anställde, också vid långvariga sjukskrivningar, medför
              stora kostnader och framför allt situationen för mindre arbetsgivare
              som upplever att de inte har kompetens och resurser eller inte
              räcker till. Då skapar vi på sikt en situation där arbetsgivare
              kommer att vara mer benägna jag tror i och för sig att det är
              så på många håll även i dag men att det skulle bli avsevärt värre
              att bara söka efter människor som framför allt är friska. Man
              kommer att anställa människor som inte riskerar att bli sjuka
              därför att man tycker att det är för oberäkneligt vad som annars
              skulle hända med företaget. Det är en sådan utveckling som vi
              i alliansen inte vill se.
            </seg>
            <seg n="7f4edfaf">
              Vi menar att trösklarna på arbetsmarknaden för unga människor
              som står utanför skulle bli lägre med vår politik, som vi diskuterade
              i det tidigare ärendet, det vill säga med sänkta arbetsgivaravgifter.
              Det skulle göra det lättare för ungdomar att komma in. Också människor
              från andra länder skulle få lättare att komma in genom validering
              och andra åtgärder. Vi anser att det är mycket viktigt att på
              olika sätt minska trösklarna.
            </seg>
          </u>
          <note type="speaker" n="7a78841f">
            Anf. 126 KURT KVARNSTRÖM (s) replik:
          </note>
          <u who="kurt_kvarnstrom_4cf575" xml:id="i-f66ad839e671cfeb-4" n="503f10e3">
            <seg n="1b60fa7c">
              Fru talman! Jag förstår mycket väl att Fredrik Malm valde att
              inte kommentera frågorna om finansiell samordning. Med tanke på
              den situation vi har i dag förvånar det mig lite grann att han
              undviker att kommentera frågorna, som faktiskt handlar om att
              ge den enskilde ett ordentligt stöd, speciellt de som varit sjuka
              en längre period och kommit längre från arbetsmarknaden.
            </seg>
            <seg n="08fdbc94">
              Det jag också saknar från Folkpartiet i diskussionen är skyddet
              för den enskilde. Individen i centrum, skyddet för den enskilde
              och den enskildes rättigheter har varit honnörsord. Var finns
              detta i den förändring som kommer? Vad har den enskilde för möjlighet
              att få sin röst hörd om Försäkringskassan inte tycker att det
              är värt att ha ett avstämningsmöte? Har den enskilde någon möjlighet
              i denna lagstiftning att begära att få ett avstämningsmöte? Och
              vart tar rehabiliteringsutredningarna vägen? Ska de inte finnas
              längre, eller vem ska göra dem i fortsättningen?
            </seg>
            <seg n="f9512784">
              Resursfrågan, som tidigare har diskuterats här, är inte oväsentlig
              i sammanhanget. Jag hoppas naturligtvis att Försäkringskassans
              omställning kommer att leda till att det kommer att finnas resurser
              också framöver för dem som verkligen behöver det. Men jag är lite
              oroad när så pass många människor nu får lämna i en svår omställning,
              och resursfrågan är rätt så central i sammanhanget.
            </seg>
            <seg n="fe3905ff">
              Vad jag saknar i hela argumentationen är konkreta åtgärder till
              stöd för de enskilda människorna.
            </seg>
          </u>
          <note type="speaker" n="06dac03c">
            Anf. 127 FREDRIK MALM (fp) replik:
          </note>
          <u who="unknown" xml:id="i-d3c144a882e9678d-18" n="768ada48">
            <seg n="f6a4e8a6">
              Fru talman! Den konkreta åtgärd som har funnits de senaste åren
              är just kravet på arbetsgivarna att komma in med en begäran om
              rehabiliteringsutredning inom 48 veckor ungefär. För några år
              sedan var det inte mer än drygt 10 procent av utredningarna som
              kom in i tid, enligt Försäkringskassan. Det är möjligt att det
              ser lite bättre ut nu.
            </seg>
            <seg n="7684ef33">
              Vad vi har att förhålla oss till här är en modell som bevisligen
              inte lyckats leverera det som var lagstiftarens intention och
              det som vi förväntade oss att den skulle leda till, och då måste
              man se över varför. När man då frågar de som ska komma in i dessa
              rehabiliteringsutredningar, det vill säga arbetsgivarna, är de
              mycket tydliga i sin kritik mot detta. De menar att de saknar
              kompetensen att bedöma diagnoser, att de saknar resurser att komma
              in med utredningarna och så vidare. Det är klart att detta fördröjer
              hela processen. Det betyder inte att arbetsgivarna på något sätt
              skulle vara ogina eller ointresserade av hur det går för deras
              personal, utan arbetsgivarna är givetvis mycket engagerade i att
              arbetsplatsen ska fungera, att det ska gå bra för personalen och
              att en medarbetare som blir sjuk ska kunna komma tillbaka.
            </seg>
            <seg n="47c29c6d">
              Om den här modellen inte har fungerat måste man se över hur man
              kan förbättra den, och det pågår flera utredningar och arbeten.
              Dessutom innebär inte förslaget, som jag nämnde i mitt huvudanförande,
              att arbetsgivarnas ansvar på något vis försvinner.
            </seg>
            <seg n="a5ee8395">
              När det sedan gäller finansierad samordning är det klart att
              man kan använda pengar från en påse till att fylla på en annan.
              I stället för att betala pengar i bidrag till människor för att
              de är sjuka kan man använda pengarna till rehabilitering. Det
              är en idé som Folkpartiet ofta har förfäktat. Men vi har inte
              alltid genom åren fått stöd för våra idéer om Finsam.
            </seg>
          </u>
          <note type="speaker" n="bdeb9a94">
            Anf. 128 LARS GUSTAFSSON (kd):
          </note>
          <u who="lars_gustafsson_16707e" xml:id="i-0d5a01e50f281351-5" n="994e2a3a">
            <seg n="54261546">
              Fru talman! Propositionen som ligger till grund för detta betänkande
              redogör grundligt för nuvarande regler och överväganden av förslagen
              om en förändring av rehabiliteringsansvaret.
            </seg>
            <seg n="2e6fa1d6">
              Rehabiliteringsutredningen visar klart att nuvarande system inte
              fungerar så som det var tänkt. Som exempel kan nämnas att endast
              en knapp procent får ett avstämningsmöte. Färre än 10 procent
              av de sjukskrivna får en rehabiliteringsutredning inom rätt tid.
              Det innebär att 90 procent inte får det.
            </seg>
            <seg n="ebdff5fe">
              Det visar sig också att småföretag, vilket säger sig självt,
              har otillräckliga resurser och möjligheter att på ett fullgott
              sätt genomföra en rehabiliteringsutredning. Med detta sagt framgår
              det att det finns goda skäl till en förändring i enlighet med
              regeringens förslag.
            </seg>
            <seg n="b2519958">
              Avsikten med lagar och regler är att de ska nå sitt syfte. När
              så inte är fallet bör en omprövning ske. För oss kristdemokrater
              är det viktigare att man uppnår det som lagstiftaren åsyftar än
              vem som genomför besluten.
            </seg>
            <seg n="950ceca2">
              Fru talman! Det här betänkandet är egentligen en förlängning
              av ett tidigare beslut om att återställa arbetsgivarnas kostnadsansvar
              för sjukskrivning till 14 dagar, som tidigare var tre veckor och
              därefter 15 procent av kostnaderna. I gengäld fanns det en viss
              nedsättning av arbetsgivaravgifterna. Man kallar detta för ett
              medfinansieringsförslag. Syftet var att arbetsgivarna skulle ta
              ett större ansvar för rehabilitering för sina anställda med åtföljande
              minskning av ohälsan på arbetsplatsen, även om man normalt vistades
              endast 30 procent av sin tid på arbetet.
            </seg>
            <seg n="a4952a5e">
              Fru talman! Jag tror att det är viktigt att man gör nedslag i
              verkligheten. Hur såg det då ut?
            </seg>
            <seg n="77e7c211">
              Som ett konkret exempel på konsekvenserna av dessa regler ska
              jag berätta om en småföretagare i mitt hemlän Halland som jag
              träffade för ett år sedan. Eftersom det lilla företaget lyckades
              väl och fick alltmer att göra anställde ensamföretagaren en ny
              medarbetare på heltid. Sedermera kunde han även erbjuda en ungdom
              deltidsarbete.
            </seg>
            <seg n="3031a245">
              Nu bar det sig inte bättre än att den nya heltidsanställde medarbetaren
              blev långtidssjukskriven av orsaker som inte var relaterade till
              arbetsplatsen. Någon arbetsplatsrelaterad rehabilitering var sålunda
              inte aktuell. Det visade sig efter två år att medarbetaren inte
              kunde komma tillbaka till arbetsplatsen.
            </seg>
            <seg n="b4401c41">
              Då arbetsgivaren inte vågade anställa ännu en medarbetare med
              åtföljande kostnadsansvar måste han arbeta för två i stället.
              Samtidigt fick han finansiera 15 procent av sjukskrivningskostnaderna
              för den sjuke medarbetaren. Tråkigt nog resulterade merarbetet
              för den tidigare ensamföretagaren i att han själv blev sjuk som
              ett resultat av utbrändhet. Hela företagets existens vilade på
              en mycket tunn tråd. Lyckligtvis kunde företaget räddas genom
              aktiva insatser från företagarens egna familjemedlemmar, ofinansierat
              kan jag tala om. Slutsumman av det inträffade blev att ensamföretagaren
              naturligtvis inte valde att ta på sig ett nytt arbetsgivaransvar
              under dåvarande finansieringsförutsättningar.
            </seg>
            <seg n="13fa484b">
              Därför, fru talman, måste man våga ompröva de beslut som fattas
              i den här kammaren när de inte fyller sitt syfte eller sin funktion.
            </seg>
            <seg n="9bae0bf3">
              Jag tror inte att vi har talat om det nödvändiga i att uppgradera
              företagshälsovården, som det också finns en utredning om, för
              att motverka och förhindra ohälsa på arbetsplatserna och för att
              människor snabbt ska kunna komma tillbaka. Den kommer också att
              gälla för små- och ensamföretagare som kan koppla sitt ansvar
              till detta och också få en garanti för att bli rehabiliterade
              utan privata sjukförsäkringar.
            </seg>
            <seg n="8db3e303">
              Fru talman! Med detta som grund vill jag yrka bifall till förslaget
              i betänkandet.
            </seg>
          </u>
          <note type="speaker" n="fe08f04e">
            Anf. 129 KURT KVARNSTRÖM (s) replik:
          </note>
          <u who="kurt_kvarnstrom_4cf575" xml:id="i-f66ad839e671cfeb-5" n="503f10e3">
            <seg n="413e14e5">
              Fru talman! Jag har en enkel fråga till Lars Gustafsson. Är avstämningsmötena
              viktiga? Är de ett bra sätt att lösa dessa problem på?
            </seg>
          </u>
          <note type="speaker" n="a7a04a40">
            Anf. 130 LARS GUSTAFSSON (kd) replik:
          </note>
          <u who="lars_gustafsson_16707e" xml:id="i-0d5a01e50f281351-6" n="994e2a3a">
            <seg n="635c0033">
              Fru talman! Ja, de är viktiga.
            </seg>
          </u>
          <note type="speaker" n="8ee9310f">
            Anf. 131 KURT KVARNSTRÖM (s) replik:
          </note>
          <u who="kurt_kvarnstrom_4cf575" xml:id="i-f66ad839e671cfeb-6" n="503f10e3">
            <seg n="11d6374a">
              Fru talman! Varför tar man då bort dem? Det finns inte längre
              något krav på att de ska genomföras.
            </seg>
          </u>
          <note type="speaker" n="7dff9b13">
            Anf. 132 LARS GUSTAFSSON (kd) replik:
          </note>
          <u who="lars_gustafsson_16707e" xml:id="i-0d5a01e50f281351-7" n="994e2a3a">
            <seg n="63787fb9">
              Fru talman! I Försäkringskassans uppdrag ligger ansvaret att
              sköta detta.
            </seg>
          </u>
          <note type="speaker" n="1ea00544">
            Anf. 133 Statsrådet CRISTINA HUSMARK PEHRSSON (m):
          </note>
          <u who="cristina_husmark_pehrsson_0cb4e3" xml:id="i-bcc1a0ef5268576d-0" n="33530561">
            <seg n="b7fecbff">
              Fru talman! Jag ber om ursäkt för att jag inte var med i den
              första debatten i dag, men jag trodde inte att min hals skulle
              klara av en hel debatt. Jag fick fokusera på denna del. Men jag
              var i alla fall med och lyssnade.
            </seg>
            <seg n="6f1cc6dd">
              Det som karakteriserar dagen för många sjuka är väntan. Försäkringskassan
              väntar på att arbetsgivaren ska komma in med en rehabiliteringsutredning,
              arbetsgivaren väntar på att Försäkringskassan ska arrangera avstämningsmöten
              och sedan väntar alla på att landsting eller någon annan aktör
              ska kunna erbjuda rehabilitering. Systemet har varit uppbyggt
              på väntan, och man gör en sak i sänder. Den som drabbas av detta
              är den sjukskrivne som inte får hjälp i tid.
            </seg>
            <seg n="444204c1">
              Regeringen föreslår därför, som ett av många förslag för att
              minska denna väntetid, att arbetsgivarnas rehabiliteringsutredning
              slopas och att arbetsgivaren i stället efter samråd med den berörda
              personen lämnar de upplysningar till Försäkringskassan som behövs
              för att behovet av rehabilitering snarast ska kunna kartläggas.
            </seg>
            <seg n="770f3946">
              Fru talman! Jag är den första att peka på vikten av att arbetsgivaren
              i sitt arbete följer lagar, regler och förordningar och också
              har ett stort intresse av att hjälpa människor till hälsosamt
              arbete eller att återgå i arbete efter ohälsa. Arbetsgivaren har
              också en viktig roll när det gäller rehabiliteringsinsatser och
              arbetsmiljöbedömning. Ett gott exempel är ABB i Ludvika som jag
              nyligen besökte. Där arbetar företagshälsovården aktivt tillsammans
              med ett bemanningsföretag för att hjälpa människor att återgå
              i arbete.
            </seg>
            <seg n="484bd8c9">
              Att vi nu tar bort kravet på arbetsgivarnas rehabiliteringsutredning
              bidrar till att snabba upp processen utan och det är min förhoppning
              att kvaliteten på något sätt försämras. Det ställs fortfarande
              stora krav på arbetsgivaren att följa de lagar, regler och förordningar
              som finns och sätta in de åtgärder som behövs för en effektiv
              rehabilitering. Inte minst kan vi i dagens betänkande läsa alla
              de lagar med krav på arbetsgivaren som finns i olika kapitel och
              paragrafer i lagen om allmän försäkring.
            </seg>
            <seg n="c647f0e0">
              Arbetsgivarens ansvar enligt arbetsmiljölagen och lagen om anställningsskydd
              är oförändrat. Vi vill ge arbetsgivarna kraftfulla verktyg att
              också ta sitt ansvar.
            </seg>
            <seg n="a18974fc">
              Fru talman! Ser vi till vad kravet på att utföra en rehabiliteringsutredning
              har inneburit har vi kunnat se att arbetsgivarna inte har tillräcklig
              kompetens att klara detta. Jag behöver inte gå in på det vidare.
              Det har bekräftats på många sätt redan tidigare i debatten i dag.
              Det har försinkat rehabiliteringsarbetet och de tidiga insatserna.
            </seg>
            <seg n="711c473b">
              Detta har förekommit i många år, så den kritik som nu framförs
              ställer jag mig lite frågande inför. Detta har varit känt under
              många år och också under den förra regeringens tid utan att man
              har försökt att göra någonting åt det.
            </seg>
            <seg n="d9b39712">
              Utredningar har inte kommit in i tid, och de har inte varit av
              den kvalitet som man har önskat. Det har inte underlättat människors
              återgång till arbete, menar Försäkringskassan. Enligt Försäkringskassans
              undersökning är det endast i 5 procent av fallen som både en utredning
              har kommit in och en plan har gjorts inom överskådlig tid. Det
              är 5 procent av dem som faktiskt behövde detta.
            </seg>
            <seg n="8f3f31c3">
              Jag ser att s och v i en gemensam reservation har frågat mig
              om avveckling av arbetsgivarens rehabiliteringsansvar kan främja
              hälsa i arbetslivet. Vem är det som har föreslagit att arbetsgivarna
              ska ha ett mindre ansvar för arbetsmiljö och för att hjälpa människor
              tillbaka till arbete än i dag? Det är i alla fall inte vi.
            </seg>
            <seg n="1aa22fa4">
              Tvärtom var det den socialdemokratiska regeringen som med sitt
              icke-agerande tidigare och genom att förtidspensionera människor
              140 personer om dagen i tolv års tid har låtit människor gå från
              en korttidsfrånvaro till en långtidssjukskrivning och till en
              sjuk- och aktivitetsersättning. De har därmed helt tappat kontakten
              med både arbetsliv och arbetsgivare. Det är verkligen att lämna
              människor i sticket. På grund av Socialdemokraternas politik har
              många människor i dag inte tillgång till vare sig arbetsgivare
              eller en fullgod möjlighet till rehabilitering.
            </seg>
            <seg n="6780c587">
              Fru talman! Införandet av riktlinjer för sjukskrivna gör det
              möjligt för Försäkringskassan att bli mer selektiv i sina bedömningar.
              Om rekommenderade sjukskrivningstider blir mer relevanta, och
              mer aktiva vill jag poängtera, blir det mindre skäl för många
              att påbörja en fördjupad utredning. Men när sjukskrivningsorsaken
              är oklar eller de medicinska skälen tveksamma och möjligheterna
              till en förlängd sjukskrivning ställs finns det nu möjligheter
              också för Försäkringskassan att gripa in.
            </seg>
            <seg n="411cb109">
              Det gamla systemet handlar om att alla behandlas på samma sätt.
              Låt oss i stället se till att de som behöver får det bättre! Och
              när vi i dag ser att en sjukskrivningsprocess gör att alla inte
              behöver ha denna långa administrativa byråkratiska handläggningstid,
              och att vi slipper undan den, kommer också Försäkringskassan att
              kunna arbeta på ett långt mycket bättre sätt.
            </seg>
            <seg n="7f99e4e4">
              Likaväl som det i vissa fall kanske inte finns något behov av
              att sätta i gång hela den administrativa karusellen finns det
              i många andra fall krav på en fullgod vidare utredning. Vi behöver
              anpassa åtgärderna bättre för att hjälpa alla parter. Individer
              måste få snabbare hjälp och arbetsgivarna mindre byråkrati, särskilt
              när det gäller sådant som de inte behärskar. Sist men inte minst
              måste Försäkringskassan kunna fokusera på de fall som med stor
              sannolikhet kommer att utvecklas till långtidssjukskrivning och
              i värsta fall förtidspension.
            </seg>
            <seg n="3dcf545c">
              Jag ser också i betänkandet att utskottet förutsätter att regeringen
              följer upp och låter utvärdera effekterna av att arbetsgivarna
              inte längre ska göra rehabiliteringsutredningar. Jag kan lova
              utskottet att det kommer jag att göra. Jag har så sent som i dag
              förvissat mig om att vi har nödvändiga siffror, fakta och möjligheter
              att göra denna uppföljning. Jag lovar er att jag kommer att göra
              detta.
            </seg>
            <seg n="bce4ce28">
              Jag har också tittat på reservation 4 där s och v kraftfullt
              motsätter sig att tidsfristerna ska tas bort. Jag är av den bestämda
              uppfattningen att tidsfrister och ett specificerat antal veckor
              snarare kan förhindra en aktiv och tidig insats. Låt oss i stället
              ha tilltro till Försäkringskassan när man säger att detta nästan
              har varit ett hinder i vägen och att man kan jobba på ett annat,
              bättre och effektivare, sätt! Jag tror att Försäkringskassan har
              möjlighet att se lösningarna i stället för ett antal veckor som
              har varit ett hinder för att hjälpa människor till bättre hälsa.
            </seg>
          </u>
          <note type="speaker" n="299e3c60">
            Anf. 134 KURT KVARNSTRÖM (s) replik:
          </note>
          <u who="kurt_kvarnstrom_4cf575" xml:id="i-f66ad839e671cfeb-7" n="503f10e3">
            <seg n="66fc6013">
              Fru talman! Det är trevligt att ministern ställer upp i den här
              debatten. Mycket har sagts under resans gång, men jag vill fråga
              lite på en punkt.
            </seg>
            <seg n="1ae997b1">
              Jag upplever att det finns en lagstiftning och en hel del regler
              som har försökt snabba upp processen. Jag betraktar det här som
              fusk. Varför ser vi det inte på det sättet? Varför ser vi inte
              till att man lever upp till det som man är satt att göra? Tidsgränserna
              är ju inte till för att man ska vänta till sista dagen, utan de
              är ett skydd för den enskilde individen. Så är grundtanken.
            </seg>
            <seg n="91849eaa">
              Var finns åtgärderna nu? I propositionen beskriver man flera
              olika scenarier. Möjligheten att komma tillbaka måste öka. Drivkraften
              för snabba insatser måste öka. Men var finns åtgärderna?
            </seg>
            <seg n="e1f0f1e6">
              Arbetsgivaren saknar kompetens, säger man i propositionen. Var
              finns åtgärder för att hjälpa till att skapa den kompetens som
              är så viktig tidigt i sjukfallen?
            </seg>
            <seg n="4d9fcaa1">
              Man gör ett stort problem av de långa sjukdomstillstånden med
              de svåra sjukfallen. Var finns åtgärderna för att göra något åt
              det?
            </seg>
            <seg n="1af9b57b">
              Jag tycker att man går fel väg. Man tar bort åtgärder innan man
              presenterar nya.
            </seg>
            <seg n="df0f6a7b">
              Man säger att man ska snabba upp processen. Var finns de skrivningarna?
              Var finns det uppdraget? Varför lever man inte upp till det som
              är gjort? Varför kommer inte åtgärderna för den problembeskrivning
              som finns i propositionen?
            </seg>
          </u>
          <note type="speaker" n="0d01b099">
            Anf. 135 Statsrådet CRISTINA HUSMARK PEHRSSON (m) replik:
          </note>
          <u who="cristina_husmark_pehrsson_0cb4e3" xml:id="i-bcc1a0ef5268576d-1" n="33530561">
            <seg n="1a21f60d">
              Fru talman! Det är ju en oppositions intresse och ansvar att
              opponera mot en politik. Men jag blir lite förvånad när nu Kurt
              Kvarnström opponerar mot sin egen politik. Socialdemokraterna
              kan väl inte ha levt i okunnighet om att detta inte har fungerat
              under väldigt många år. Jag upptäckte det efter några månader
              på posten som minister. Ni hade ju ansvar för att det som ni sjösatte
              för ett antal år sedan fungerade. Kontrollerade ni aldrig om det
              gjorde det? Visste ni inte att arbetsgivarnas rehabiliteringsutredning
              inte kom i tid? Visste ni inte att endast 5 procent av dem som
              behövde det fick utredning och en rehabiliteringsplan?
            </seg>
            <seg n="45d854d1">
              Jag blir lite förvånad när Kurt Kvarnström opponerar mot sin
              egen politik. Jag har upptäckt det här. Vi har upptäckt det här.
              Vi försöker göra detta och väldigt mycket annat.
            </seg>
            <seg n="e02b127e">
              Försäkringskassan säger att de utredningar som kommer in har
              varit av så dålig kvalitet det har de vetat om att de inte har
              hjälpt oss i vidare arbete. De tidsfrister som finns försvårar
              dessutom för oss att arbeta snabbt, säger man.
            </seg>
            <seg n="db6de320">
              Det kan hända att en diagnos inte alltid ska behandlas på precis
              samma sätt eller ha samma typ av rehabilitering. Man kan faktiskt
              behandla olika sjukskrivna personer på olika sätt. Det är just
              det individuella som Försäkringskassan nu vill genomföra.
            </seg>
            <seg n="f84d9254">
              Jag lovar att jag kommer att följa upp vad som händer när vi
              tar bort utredningen. Låt oss återkomma i diskussionen och se
              vad som har hänt. Jag ser att någonting måste göras. Den förra
              regeringen underlät att göra något.
            </seg>
            <seg n="675af4c3">
              Låt oss återkomma. Jag har en rad andra förslag.
            </seg>
            <seg n="4f2157fd">
              Vi tittar på företagshälsovården där arbetsmarknadens parter
              nu har bett mig att gå vidare. Jag har bett Anna Hedborg att utreda
              det.
            </seg>
            <seg n="ed151e35">
              Vi lägger fram en mängd förslag som innebär att de personer som
              har levt länge i utanförskap ska få hjälp att komma tillbaka.
            </seg>
          </u>
          <note type="speaker" n="d960bbee">
            Anf. 136 KURT KVARNSTRÖM (s) replik:
          </note>
          <u who="kurt_kvarnstrom_4cf575" xml:id="i-f66ad839e671cfeb-8" n="503f10e3">
            <seg n="c8397e9d">
              Fru talman! Vi vänder oss emot de åtgärder som utreds. Vi tillsatte
              en utredning för att titta på vad som har hänt på det här området.
              De förslag som den utredningen kom med förkastar man. I stället
              tar man bort allt regelverk som är till stöd för den enskilde.
            </seg>
            <seg n="0b8c057a">
              För mig är arbetsplatsen fortfarande väldigt central. Försäkringskassan
              har och får en mycket större roll. Hur ska de klara sin roll med
              minskade resurser? Det är egentligen det som konkret händer i
              dagsläget.
            </seg>
            <seg n="b43295b3">
              Kan var och en i processen kalla till ett avstämningsmöte? Kan
              den enskilde begära att få ett avstämningsmöte när man vill ha
              den här diskussionen? Finns det något stöd för det i det förslag
              som ni har lagt fram? Finns det något stöd för att den enskilde
              ska få en rehabiliteringsplan om man tycker att man behöver det?
              Finns det, i det förslag som ni har lagt fram, något stöd för
              att det över huvud taget ska göras en rehabiliteringsutredning
              på arbetsplatsen?
            </seg>
          </u>
          <note type="speaker" n="d922941b">
            Anf. 137 Statsrådet CRISTINA HUSMARK PEHRSSON (m) replik:
          </note>
          <u who="cristina_husmark_pehrsson_0cb4e3" xml:id="i-bcc1a0ef5268576d-2" n="33530561">
            <seg n="e5811ff5">
              Fru talman! Vad gäller rättssäkerheten kan jag konstatera att
              Försäkringskassan inte har haft någon kontinuerlig tillsyn. För
              den myndighet som vi var med och röstade igenom för ett par år
              sedan tittade man inte på någon tillsyn. Det gjorde inte den förra
              regeringen heller vad gäller rättssäkerheten. Det har förts fram
              klagomål om den enskildes rättssäkerhet och Försäkringskassans
              verksamhet och tillgänglighet.
            </seg>
            <seg n="e646384a">
              Jag har tillsatt en utredning som är färdig i oktober. Där kommer
              självklart också rättssäkerhetsaspekten in.
            </seg>
            <seg n="2e4df09b">
              Det är härligt att höra er värna om individen och höra er tala
              om individens rättssäkerhet. Men är ni med på vårt förslag att
              göra en patienträttighetslag? I dag är det bara en skyldighetslag.
              Ni kommer väl inte bara att värna den enskilda individens rättigheter?
            </seg>
            <seg n="a944876a">
              Om Kurt Kvarnström hade haft en replik till hade jag frågat honom
              om han möjligtvis hade kunnat tänka sig att också tillstyrka en
              patienträttighetslagstiftning. Det får jag fråga vid ett annat
              tillfälle.
            </seg>
          </u>
          <note type="speaker" n="c17f420b">
            Anf. 138 GUNVOR G ERICSON (mp) replik:
          </note>
          <u who="jan_ericson_aca06f" xml:id="i-3e2b77578ad2530f-11" n="f823bcb7">
            <seg n="a5e5b32b">
              Fru talman! Jag håller med Cristina Husmark Pehrsson om att det
              finns mycket frustration över väntan i sjukskrivningssystemet
              inte minst för den enskilde. Självklart vill arbetsgivarna ha
              tillbaka sina anställda så snart som möjligt. Vi är överens om
              att ta bort kravet på rehabiliteringsutredningen. Men att genomföra
              rehabiliteringsutredningens förslag med fokus på åtgärder anser
              jag är rimligt.
            </seg>
            <seg n="1b22cdbe">
              Där skiljer vi oss åt.
            </seg>
            <seg n="9b198d9c">
              När det gäller tidsfrister handlar det snarast om makt och rättigheter.
              I propositionen skriver regeringen på s. 25 att man avstår från
              att föreslå nya tidsfrister. Vidare skriver man: I den mån det
              finns skäl att styra myndighetens alltså Försäkringskassans handläggning
              i något avseende bör detta företrädesvis ske via mål i regleringsbrevet
              till myndigheten.
            </seg>
            <seg n="895edec0">
              Ni vill alltså flytta makt från individen till myndigheten, från
              riksdagen till regeringen. Varför ta bort den enskildes rättighet
              att begära avstämningssamtal?
            </seg>
          </u>
          <note type="speaker" n="9927fd8e">
            Anf. 139 Statsrådet CRISTINA HUSMARK PEHRSSON (m) replik:
          </note>
          <u who="cristina_husmark_pehrsson_0cb4e3" xml:id="i-bcc1a0ef5268576d-3" n="33530561">
            <seg n="2c730b4d">
              Fru talman! Gunvor Ericson har pratat mycket om individens rättigheter.
              Där är vi helt överens. Mitt svar till Kurt Kvarnström var att
              i den utredning som nu har tillsatts med tanke på tillsyn över
              Försäkringskassan ingår också rättssäkerhetsperspektivet.
            </seg>
            <seg n="d7467abb">
              Jag gläder mig, som sagt var, åt att ni pratar om detta. Jag
              instämmer fullständigt i denna möjlighet. Men jag frågar också
              om man med lika stort patos kommer att hävda individens rättigheter
              om vi diskuterar patientens rättigheter över lag. I dag är det
              bara en skyldighet för landstinget att leverera vård, ingen rättighet
              för patienten att erhålla vård.
            </seg>
            <seg n="88b7a9e3">
              Låt oss titta på detta ur ett brett perspektiv. Vi kan vara helt
              överens om att det är viktigt att värna patientens rättigheter.
            </seg>
            <seg n="7f5099c7">
              Något som jag också tycker är viktigt i Miljöpartiets reservation
              är en plan för återgång i arbete. Jag tycker att det är en intressant
              aspekt. Den finns med i Försäkringskassans diskussioner. Jag har
              varit på besök hos Försäkringskassan i Skåne. Där diskuterar man
              allvarligt att ersätta en del av sina arbetsmetoder med just en
              plan för återgång till arbete.
            </seg>
            <seg n="af247b7c">
              Låt oss återkomma till detta. Var det hamnar vet jag inte i dagens
              läge. Jag kan bara säga att frågan lever och diskuteras.
            </seg>
          </u>
          <note type="speaker" n="fad529ba">
            Anf. 140 GUNVOR G ERICSON (mp) replik:
          </note>
          <u who="jan_ericson_aca06f" xml:id="i-3e2b77578ad2530f-12" n="f823bcb7">
            <seg n="a8784f23">
              Fru talman! Det är positivt att Cristina Husmark Pehrsson fokuserar
              på åtgärder och en plan. Men tyvärr ger inte denna proposition
              något lagligt stöd för det. Jag hoppas verkligen att ni återkommer
              med ett sådant förslag, så att den enskilde kan få rätt att få
              ett avstämningsmöte. Den rättigheten innebär kanske inte att den
              enskilde får exakt de rehabiliteringsåtgärder som han eller hon
              önskar, utan detta får man naturligtvis komma överens om i en
              dialog mellan Försäkringskassan och den enskilde. Det handlar
              snarare om att man har en rättighet att få ett möte. På samma
              sätt har vi en vårdgaranti som innebär att man har rätt att få
              vård inom tre månader. Men det handlar inte om vilken vård man
              ska ha. Detta är samma sak. Och där vill jag minnas att våra partier
              var väldigt överens, och egentligen var hela riksdagen överens
              om att det ska finnas någon form av rättighet att få ett möte.
              Det vore väl ganska rimligt att ha det både inom hälso- och sjukvården
              och inom denna del.
            </seg>
            <seg n="1cc52a0b">
              Det gläder mig att man nu ser över tillsynen från Försäkringskassan
              och att man har ett slags säkerhetstänkande och ser på rättssäkerhetsperspektivet
              för den enskilde. Men i det betänkande och i den proposition som
              vi diskuterar nu tycker jag tyvärr att den enskilde individens
              rättigheter har tappats bort.
            </seg>
          </u>
          <note type="speaker" n="d89b4d20">
            Anf. 141 Statsrådet CRISTINA HUSMARK PEHRSSON (m) replik:
          </note>
          <u who="cristina_husmark_pehrsson_0cb4e3" xml:id="i-bcc1a0ef5268576d-4" n="33530561">
            <seg n="01ccd112">
              Fru talman! Vi är helt överens om att väldigt mycket behöver
              göras. Väntan är orimlig för alla parter. Och i slutändan kostar
              det också samhället stora pengar. Och väldigt många får sjuk-
              och aktivitetsersättning.
            </seg>
            <seg n="226e5f97">
              Gunvor G Ericson talade om olika tidsfrister för avstämningsmöten
              åtta veckor, tio veckor, två veckor och så vidare. Försäkringskassan
              säger att det har gjort att man har känt sig uppbunden vid detta.
              Och när utredningar inte har kommit in har man fått påminna, och
              sedan har man fått koppla in Arbetsmiljöverket, och sedan har
              tiden gått.
            </seg>
            <seg n="b41f53c6">
              Låt oss i stället försöka slippa detta. Låt oss i stället försöka
              arbeta på ett mer flexibelt och bra sätt och ge dem möjligheten
              att kunna göra detta. I stället lovar jag att följa detta och
              se vad som händer. Men det är inte alltid bra. Vi har detaljstyrt
              på låga nivåer vilket har varit hindrande.
            </seg>
            <seg n="34da34ef">
              Vi är helt överens om att snabbt hjälpa personer tillbaka till
              hälsa. Vi ska göra många smarta saker samtidigt och inte sitta
              och vänta och se, vilket ingen vinner på.
            </seg>
          </u>
          <note type="speaker" n="085209ed">
            Anf. 142 MARIANNE WATZ (m):
          </note>
          <u who="unknown" xml:id="i-d3c144a882e9678d-19" n="768ada48">
            <seg n="2e39e823">
              Fru talman! Det har varit intressant att lyssna till debatten.
              Regeringen har lagt fram en proposition som innebär en ändring
              av ett icke fungerande regelsystem för rehabilitering. Detta ändringsförslag
              motsätter sig Socialdemokraterna, Vänsterpartiet och Miljöpartiet.
            </seg>
            <seg n="e47f7807">
              Debatten har belyst båda sidors ståndpunkter. Jag ska bidra med
              några synpunkter på arbetsgivarens roll och de möjligheter som
              ligger i förändring.
            </seg>
            <seg n="814d0198">
              Att behålla och konservera ett icke fungerande regelsystem är
              förlamande. Det är dyrt och något som alla parter förlorar på.
              Den föreslagna förändringen ger Försäkringskassan ett tydligt
              ansvar. Den innebär att man tar bort tidsfrister som inte har
              kunnat hållas vare sig av arbetsgivare eller av Försäkringskassan
              och som inte har varit anpassade till individen.
            </seg>
            <seg n="f64c6047">
              Fru talman! Ingen av parterna har vunnit på nuvarande system,
              allra minst den sjukskrivne. Utan låsning och detaljföreskrifter
              som reglerar formerna för Försäkringskassans arbete kan Försäkringskassan
              utveckla och förbättra sina arbetsmetoder i stället för att sysselsätta
              åtskilliga årsarbetare med uppdraget att påminna arbetsgivaren
              om rehabiliteringsutredningen som, när den väl kommer in, ger
              ganska lite information.
            </seg>
            <seg n="9f5c1f3d">
              Handläggningen i sjukskrivningsprocessen kommer att förändras
              och förbättras och tidigare involvera den sjukskrivne. Och de
              försäkringsmedicinska riktlinjerna kommer här att vara ett stöd.
            </seg>
            <seg n="4e4c0892">
              Vänsterpartiet anser att nuvarande process kan förbättras genom
              att sanktionsmöjligheter mot arbetsgivarna införs. Och Socialdemokraterna
              vill utveckla arbetsgivarens ansvar för rehabilitering. Miljöpartiet
              vill göra vissa förändringar inom nuvarande system.
            </seg>
            <seg n="ae35df9f">
              När vi talar om arbetsgivare tänker vi ofta på våra stora börsnoterade
              företag eller på den offentliga sektorn. Men en realitet är att
              vi i Sverige har väldigt många små företag. 95 procent av företagen
              har färre än tio anställda. Det är dessa arbetsgivare som behöver
              enklare regler och mindre administration och pålagor, inte fler.
              Då kan de skapa jobb och växa.
            </seg>
            <seg n="db310c1e">
              Varför vill då oppositionen ålägga dessa arbetsgivare ansvaret
              för att genomföra en utredning som de faktiskt saknar kompetens
              för, vilket många har tagit upp? De saknar medicinsk information
              och vana och erfarenhet att göra sådana utredningar. Kompetensen
              finns ju hos Försäkringskassan. Det gagnar inte den sjukskrivne.
              Det tar tid och resurser i anspråk som bättre kan läggas på att
              det vidtas nödvändiga åtgärder för en effektiv rehabilitering.
            </seg>
            <seg n="54bb254d">
              Orsakerna till arbetsoförmåga som ska utredas ligger inte sällan
              utanför arbetsplatsen, i privatlivet. Det kan vara känsligt, i
              synnerhet på en mindre arbetsplats, att låta sin sjukdom och sitt
              privatliv exponeras för arbetsgivaren. Och sekretessen sätts ur
              spel.
            </seg>
            <seg n="7c6c0331">
              Utredningsansvaret flyttas nu från arbetsgivaren. Men arbetsgivaren
              ska fortfarande lämna de upplysningar som behövs till Försäkringskassan
              samt ansvara för att behövliga åtgärder för en effektiv rehabilitering
              vidtas. Det framgår i lagen om allmän försäkring och i arbetsmiljölagen.
              Arbetsgivarens och Försäkringskassans ansvar är tydligt i lagen.
            </seg>
            <seg n="4c833c61">
              Frågan om rehabiliteringsansvar och utredning är stor och viktig.
              570 000 sjukfall inträffade under 2005. Ca 40 procent finns kvar
              under två månader, det vill säga 220 000 personer, med inte riktigt
              lika många arbetsgivare. Det innebär att sjukskrivningsprocessen
              berör många hundratusen människor. Det gäller pengar. Om en person
              kan återgå tidigare i arbete minskar kostnaderna med 15 000 kronor
              per månad enligt schablonen. Det gäller resurser och arbetsinsatser
              som läggs på hanteringen. Och inte minst gäller det sjukdom och
              livskvalitet för den sjukskrivne som snabbt bör involveras utifrån
              individbehov och inte utifrån tidsfrister. Det är en enorm process
              som nu är under utveckling och förändring där individen står i
              centrum.
            </seg>
          </u>
          <note n="ba8b1d29">
            Fru talman! Jag yrkar bifall till förslaget i betänkandet och
            avslag på motionerna och reservationerna.
          </note>
          <note n="da6e1fe5">
            Överläggningen var härmed avslutad.
          </note>
          <note n="e0463def">
            10 § Några aktiebolagsrättsliga frågor
          </note>
          <note n="f4de0165">
            Föredrogs
          </note>
          <note n="f39b565e">
            Tredje vice talmannen konstaterade att ingen talare var anmäld.
          </note>
          <note n="b41abe6f">
            11 § Danmarksavtalet
          </note>
          <note n="f4de0165">
            Föredrogs
          </note>
          <note n="f39b565e">
            Tredje vice talmannen konstaterade att ingen talare var anmäld.
          </note>
          <note n="01d6f8cf">
            12 § Stiftelsen Riksbankens Jubileumsfonds verksamhet år 2006
          </note>
          <note n="f4de0165">
            Föredrogs
          </note>
          <note n="f39b565e">
            Tredje vice talmannen konstaterade att ingen talare var anmäld.
          </note>
          <note n="8581960b">
            13 § Frisökning ökade valmöjligheter till gymnasieskolan, m.m.
          </note>
          <note n="f4de0165">
            Föredrogs
          </note>
          <note type="speaker" n="b000c0df">
            Anf. 143 AGNETA LUNDBERG (s):
          </note>
          <u who="agneta_lundberg_04db1a" xml:id="i-31e164b01cdb988a-0" n="ec07608c" next="i-9c1d6387a64562ae-0"/>
          <note n="ed6f3ff0">
            Fru talman! Jag vill börja med att yrka bifall till reservation
            1 i betänkande UbU15.
          </note>
          <u who="agneta_lundberg_04db1a" xml:id="i-9c1d6387a64562ae-0" n="ec07608c" prev="i-31e164b01cdb988a-0">
            <seg n="094cf1fc">
              Vi socialdemokrater tycker att det är viktigt att ge alla ungdomar
              möjlighet att välja både utbildning och skola. Att få gå önskad
              utbildning ökar motivationen och kan därför ge bättre studieresultat.
              Därför är vi generellt positiva till förslaget om frisökning.
              Frisökning kan öka samverkan mellan kommunerna kring gymnasieskolan
              och stärka utbildningsutbudet i en region.
            </seg>
            <seg n="d25986a4">
              I den gymnasiereform som den socialdemokratiska regeringen avsåg
              att genomföra hösten 2007 ingick frisökningen till gymnasieskolan.
              Nuvarande regering har valt att dra tillbaka reformförslaget.
              I stället utreds återigen en ny gymnasiereform som inte kommer
              att träda i kraft förrän 2010. Det innebär att en hel generation
              ungdomar missar de förbättringar som gymnasieskolan är i stort
              behov av och som vi beslutat skulle genomföras hösten 2007.
            </seg>
            <seg n="b2fbd315">
              Regeringen väljer nu att visa sin kraftfullhet genom att plocka
              ut olika reformer ur Gy 07 nyligen en ny lärlingsutbildning och
              nu möjligheten till frisökning. Det blir intressant att se vad
              man härnäst plockar ut ur Gy 07. Tyvärr är detta tillvägagångssätt
              förödande.
            </seg>
            <seg n="eee3f869">
              Dessa olika reformer måste ingå i en större kontext för att önskad
              effekt ska uppnås. Dessutom befinner sig gymnasieskolan i ett
              vakuum; man vet inte någonting om vad som ska hända.
            </seg>
            <seg n="9e774e0d">
              Att införa frisökning till gymnasieskolan utan att samtidigt
              förbättra när det gäller övriga brister i gymnasieskolan leder,
              befarar vi, till kvalitetsförsämringar.
            </seg>
            <seg n="66b1764d">
              Vi vill se en modern gymnasieskola där fler elever når de gemensamma
              målen och därmed får de kunskaper som krävs för ett bra liv när
              det gäller både arbete och fritid. Framtidens gymnasieskola måste
              bättre än i dag svara upp mot de krav som det moderna samhället
              ställer på såväl breda kunskaper som hög specialisering.
            </seg>
          </u>
          <note type="speaker" n="b609ca70">
            Anf. 144 ROSSANA DINAMARCA (v):
          </note>
          <u who="rossana_dinamarca_3249c7" xml:id="i-c0611feb26c1c0a7-0" n="4e962cf8">
            <seg n="efedda2e">
              Fru talman! Jag har precis visat runt en skolgrupp i huset. Bland
              annat pratade vi om frisökningen.
            </seg>
            <seg n="f7fc62ea">
              Regeringen stoppar den stora gymnasiereformen Gy 07. Man har
              valt att plocka ut förslag ur den och att göra dem till sina egna.
              Det är trevligt. Men det här duttandet gör att saker rycks ut
              ur sitt sammanhang. Därmed saknas ett helhetsgrepp. Det visar
              också detta betänkande på. Majoriteten i utskottet hänvisar till
              att man får återkomma till den framtida gymnasiereformen med vad
              som ska gälla för frisökning och lokala inriktningar.
            </seg>
            <seg n="86b6d188">
              När vi ställde oss bakom förslaget om att införa frisökning till
              gymnasieskolan gjorde vi det utifrån att det ger kommunala gymnasieskolor
              förutsättningar som är mer lika dem för fristående gymnasier.
              Vi anser dock att det behövs kompletterande förändringar för att
              alla elever ska få bättre möjligheter i gymnasieskolan.
            </seg>
            <seg n="c15dcd1d">
              Flera storstadskommuner har infört system med betygsintagning
              till gymnasiet. Det innebär att elever med de högsta betygen har
              förtur till de mest populära skolorna. Förutom att detta förstärker
              betygens negativa roll i grundskoleundervisningen skapar det starka
              segregationseffekter mellan elever med höga betyg och elever med
              låga betyg.
            </seg>
            <seg n="b670bf15">
              Vänsterpartiet avvisar argumentet att den etniska segregationen
              minskar om elever från storstädernas förorter ges möjlighet att
              studera på populära gymnasieskolor i innerstan detta mot bakgrund
              av att elever med utländsk bakgrund av sociala och klassmässiga
              skäl generellt har lägre betyg än infödda svenska elever.
            </seg>
            <seg n="f18a7715">
              Rapporten Vad innebar införandet av fritt skolval i Helsingfors
              för segregeringen i skolan? från Institutet för arbetsmarknadspolitisk
              utvärdering visar att både den etniska och den socioekonomiska
              segregeringen har ökat sedan betygsintagningen infördes i Helsingforss
              gymnasieskolor.
            </seg>
            <seg n="17d44ad3">
              Skolverket har också en rapport där problematiken kring det fria
              skolvalet tas upp.
            </seg>
            <seg n="14ec6510">
              Vänsterpartiet vill i stället understryka behovet av en närhetsgaranti
              inom gymnasieskolan. För att motverka segregeringen och skapa
              en skola med mångfald, en skola som är en mötesplats för elever
              med olika bakgrund, förutsättningar och intressen, måste det finnas
              en närhetsgaranti som ger de elever företräde som bor närmast
              skolan.
            </seg>
            <seg n="161d498c">
              Vad vill regeringen och majoriteten i utskottet aktivt göra för
              att bryta segregeringen? Vill man göra någonting alls?
            </seg>
            <seg n="fe1e9b65">
              Utskottsmajoritetens svar på vår motion kan jag inte tolka på
              annat sätt än att man är nöjd med hur det är. Den borgerliga majoriteten
              som talat så varmt om att bryta utanförskapet vill inte göra någonting
              för att bryta segregationen eftersom det gynnar deras barn och
              det samhälle som de vill ha ett samhälle med ökade klasskillnader,
              ökad segregation och ökat utanförskap.
            </seg>
          </u>
          <note n="c51dc752">
            Med detta yrkar jag bifall till reservation 2 i betänkandet.
          </note>
          <note type="speaker" n="e6808897">
            Anf. 145 SOFIA LARSEN (c):
          </note>
          <u who="sofia_larsen_6f5ad8" xml:id="i-11c57889ceef789f-0" n="e2cf4ab8">
            <seg n="83752f1f">
              Fru talman! Jag vill börja med att yrka bifall till utskottets
              förslag i dess helhet. Det är väldigt bra att regeringen återigen
              lägger fram ett förslag som verkligen förstärker elevernas möjligheter
              till valfrihet.
            </seg>
            <seg n="bfe77d74">
              Det betänkande om frisökning som vi i dag behandlar innebär att
              eleverna får större möjligheter att välja den skola som bäst passar
              den enskilde. Man får en större frihet att kunna se vad det är
              man vill, vad det är för inriktning och annat som passar en. Den
              enskilde ges den möjligheten.
            </seg>
            <seg n="eef88cd0">
              Det här förslaget om frisökning innebär också att det blir en
              större likvärdighet mer likvärdiga förutsättningar, mellan kommunala
              och fristående skolor vilket också är bra.
            </seg>
            <seg n="289610b1">
              Just nu pågår, som också tidigare talare uppmärksammat, en utredning
              om en översyn av gymnasieskolan. Inriktningen är att den nya gymnasieskolan
              ska få ordentliga grunder som också blir en bas för fortsatt lärande
              och för ordentliga jobb, för en livslång utveckling.
            </seg>
            <seg n="3089e873">
              Den nya gymnasieskolan ska ha en examen med tre valbara inriktningar:
              ett studieförberedande program, ett yrkesförberedande program
              och en modern lärlingsutbildning.
            </seg>
            <seg n="39f02862">
              Det studieförberedande programmet ska leda till en gymnasieexamen
              med allmän behörighet. Det yrkesförberedande programmet ska, liksom
              lärlingsutbildningen, kunna leda till allmän behörighet. Det är
              dock inte ett krav. Det ska alltså finnas en valmöjlighet även
              där för eleverna. Lärlingsutbildningen ska också kunna ha en stor
              del av utbildningen förlagd på en arbetsplats, alltså kopplad
              till praktisk verksamhet.
            </seg>
            <seg n="6813659d">
              Det här är basen för den nya gymnasieskolan. Frisökningen ser
              vi från regeringens och allianspartiernas sida, som sagt, mycket
              positivt på eftersom detta stärker den enskilde eleven.
            </seg>
            <seg n="41e22409">
              Vi vill till och med ta ytterligare steg vad gäller den här tanken.
              Utbildningar som erbjuds på gymnasiet ska vara sökbara för alla
              elever inte bara vad gäller de nationella programmen utan också
              där det finns lokala inriktningar. Först då får vi en riktig frisökning.
              Regeringen har till sittande utredning om en reformerad gymnasieskola
              gett direktiv om att se över hur de här lokala inriktningarna
              ska kunna omfattas av frisökningen.
            </seg>
            <seg n="e3737561">
              När det gäller Socialdemokraternas reservation i betänkandet
              är det lite intressant att se att deras arbete med att förnya
              skolpolitiken faktiskt har börjat. Socialdemokraterna säger ju
              att de är bedrövade över att eleverna måste vänta ända till 2010
              på alliansens nya gymnasieskola. I reservationen säger de: Det
              medför att en hel generation ungdomar missar de förbättringar
              som gymnasieskolan är i starkt behov av.
            </seg>
            <seg n="affa7345">
              Det har man alltså kommit till självinsikt om, vilket är bra,
              tycker jag.
            </seg>
            <seg n="ab2eec5e">
              Det jag däremot inte förstår i Socialdemokraternas resonemang
              i reservationen är att man i grunden, om jag förstår det rätt,
              är positiv till frisök men säger att det kan leda till kvalitetsförsämringar.
              Jag, Centerpartiet och regeringspartierna är överens om att valmöjligheten
              för eleverna stärker möjligheterna, inte försämrar varken kvalitetsmässigt
              eller individuellt. Det är bra att eleverna får större möjlighet
              att välja skola.
            </seg>
          </u>
          <note n="71611ec5">
            Bifall till utskottets förslag i betänkandet!
          </note>
          <note type="speaker" n="cab347b8">
            Anf. 146 AGNETA LUNDBERG (s) replik:
          </note>
          <u who="agneta_lundberg_04db1a" xml:id="i-b43f350fc9423368-0" n="ec07608c">
            <seg n="efc4f7e3">
              Fru talman! Jag tyckte att jag var väldigt tydlig när jag sade
              att vi ställer oss bakom frisöket. Det jag tycker är synd är att
              man har dragit tillbaka Gy 07 och att det inte ska komma en ny
              gymnasieskola förrän 2010.
            </seg>
            <seg n="404c1fec">
              Ungdomarna hade behövt de förändringar som vi hade föreslagit
              2007. Det här innebär att man får vänta. Frisöket är vi helt överens
              om, men vi tycker inte att det är bra att man nu gör så här och
              rycker loss det ur sitt sammanhang.
            </seg>
          </u>
          <note type="speaker" n="2bca438a">
            Anf. 147 SOFIA LARSEN (c) replik:
          </note>
          <u who="sofia_larsen_6f5ad8" xml:id="i-11c57889ceef789f-1" n="e2cf4ab8">
            <seg n="4345f183">
              Fru talman! Det är helt riktigt att gymnasieskolan behöver förändringar
              just för elevernas skull, att de ska vara bättre rustade för fortsatt
              lärande men också för att komma ut på arbetsmarknaden direkt.
              Det är det som regeringen föreslår.
            </seg>
            <seg n="3e922531">
              Vi ansåg den debatten har vi haft i kammaren ett par gånger att
              Gy 07 inte alls var så kraftfull och inte kunde motsvara de behov
              som verkligen finns, för att kunna se till att eleverna blir så
              bra rustade som de kan vara både för fortsatt lärande och för
              att komma ut i arbetslivet. Vi såg att det var ett halvdant försök.
            </seg>
            <seg n="6715a1a9">
              Därför vill vi ha en större, omfattande gymnasieutredning och
              återkomma, och det kommer att bli verklighet framåt 2010.
            </seg>
            <seg n="846bdd62">
              Däremot ställer vi oss mycket positiva till den del i Gy 07 som
              gällde just frisöket. Det är den som nu plockas ut för att eleverna
              ska kunna få möjlighet att söka mer fritt, och till exempel för
              att motverka den boendesegregation som finns, att se vad som passar
              en elev bäst och vilken utbildning en elev vill gå.
            </seg>
            <seg n="d799196b">
              Vi vill gå ännu längre och se till att vi får ett frisök som
              gör att man kan gå in på alla utbildningar.
            </seg>
          </u>
          <note type="speaker" n="c51c8cbc">
            Anf. 148 AGNETA LUNDBERG (s) replik:
          </note>
          <u who="agneta_lundberg_04db1a" xml:id="i-b43f350fc9423368-1" n="ec07608c">
            <seg n="b2572d35">
              Fru talman! Det resonemanget förde vi också, att det hade varit
              bra om man kunde söka över hela landet. Men eftersom det skulle
              kräva att man tillför kommunerna resurser för inackorderingstillägg
              med mera var det begränsningen. Egentligen är det ett fiktivt
              val, därför att det bara är vissa som har råd att söka en skola
              långt från hemmet.
            </seg>
            <seg n="f3d26384">
              När det sedan gäller genomförandet tycker jag att det hade varit
              bättre ur elevsynpunkt om man låtit Gy 07 genomföras och sedan
              utifrån sin politiska ideologi gjort förändringar. Väldigt mycket
              jobb är redan nedlagt ute på de olika gymnasieskolorna, och det
              stannar nu bara av eftersom man inte vet någonting om inriktningen.
            </seg>
            <seg n="f94f3c71">
              Den stora markering vi gjorde var på yrkesutbildningarna, och
              det har ni också lyft fram, i och för sig i en annan version.
              Man hade ju kunnat göra den versionen som ett undantag i stället
              för att riva upp hela propositionen.
            </seg>
          </u>
          <note type="speaker" n="11ff142a">
            Anf. 149 SOFIA LARSEN (c) replik:
          </note>
          <u who="sofia_larsen_6f5ad8" xml:id="i-11c57889ceef789f-2" n="e2cf4ab8">
            <seg n="6c7b9db2">
              Fru talman! Vi ansåg då den debatten har vi haft att det inte
              var försvarbart att sätta i gång en så pass stor organisationsförändring
              som Gy 07 innebar just för lärarna och de elever som är i skolan.
              För lärarnas del skulle man ha behövt organisera om och samtidigt
              veta att man några år senare måste göra om samma organisation
              igen. Om vi hade satt Gy 07 i sjön skulle det för elevernas del
              ha inneburit att några årskullar hade fått ett nytt system, för
              ansökningar till högskolan och annat. Vi såg att det inte var
              försvarbart att göra det.
            </seg>
            <seg n="6e97ef1a">
              I dialog med olika parter kom man överens om att det är bättre
              att vänta tills de större förändringarna kommer. Jag har inte
              hört några större diskussioner om det efteråt, utan man tyckte
              att det var väldigt bra.
            </seg>
            <seg n="7ab5be00">
              Regeringen har också varit väldigt tydlig med hur man vill att
              inriktningen på den nya gymnasieskolan ska vara med de tre valbara
              inriktningarna, studieförberedande, yrkesförberedande och lärlingsprogram.
              Lärlingsdelen kommer också att kunna genomföras som ett prov nu,
              och vi tillför pengar för att man ska kunna få i gång det ute
              på gymnasieskolorna så att eleverna får en ordentlig lärlingsutbildning
              där företagen och arbetsplatserna också kan vara verksamma.
            </seg>
          </u>
          <note type="speaker" n="b03ef915">
            Anf. 150 MATS GERDAU (m):
          </note>
          <u who="mats_gerdau_320eeb" xml:id="i-7fad56be042d7007-0" n="187163ad">
            <seg n="a095a9e2">
              Fru talman! Valfrihet är ett honnörsord för oss moderater och
              oss i alliansen. Med mer valfrihet kan alla elever hitta en skola
              som passar och alla kan komma till sin rätt. Det är bra att många
              skolor tävlar om att få erbjuda eleverna den bästa utbildningen.
              Över 500 friskolor har ansökt om att få starta hösten 2008, och
              det är positivt att så många har idéer om en bättre skola som
              de vill förverkliga.
            </seg>
            <seg n="d05dc0ea">
              Samtidigt tycker jag att det är orättvist att de kommunala skolorna
              inte får chansen att locka elever på samma sätt som friskolorna
              får. Det hämmar utvecklingskraften i den kommunala skolan. Det
              känns lite ovärdigt, lite förnedrande, att man som elev måste
              tigga och be sin hemkommun om att få gå på ett kommunalt gymnasium
              i en annan kommun. Så är reglerna i dag.
            </seg>
            <seg n="296f3309">
              Det är lite märkligt att en skola måste vara privat för att kunna
              rekrytera elever fritt. Det här skulle reformen med frisök rätta
              till, var tanken. Vi ärvde förslaget från den förra regeringen,
              som Agneta Lundberg tydligt har deklarerat här. När vi nu ser
              konsekvenserna måste jag tyvärr säga att det är lite av en bluffreform,
              som Socialdemokraterna planerade.
            </seg>
            <seg n="0da5c601">
              Restriktionerna är så omfattande att de flesta gymnasieplatser
              inte går att söka i alla fall. Man får nämligen inte söka någonting
              som är lite annorlunda. Inriktningar mot idrott, musik och företagande
              som är ganska populära går inte att söka. Specialutformade program
              går inte att söka. Det gäller till exempel hälsoprogrammet på
              en skola i Malmö och hantverksdesign på Parkskolan i Örnsköldsvik
              de går inte att söka. Det individuella programmet går inte heller
              att söka. Om det finns en lokal inriktning på ett program stängs
              hela programmet för frisök på alla skolor i hela kommunen, inte
              bara den som har den lokala inriktningen.
            </seg>
            <seg n="ba9a3246">
              Jag kan ta ett exempel. På Blackebergs gymnasium här i Helsingfors
              har man en inriktning mot beteendevetenskap på det samhällsvetenskapliga
              programmet. Det är säkert spännande, bra och attraktivt för många
              elever. Men det är en lokal inriktning, och det gör att alla 30
              skolor i Helsingfors som har det samhällsvetenskapliga programmet
              är stängda för frisök. Man kan tyvärr inte söka det samhällsvetenskapliga
              programmet i Helsingfors efter reformen heller.
            </seg>
            <seg n="3b0b6646">
              Så ser det ut inte bara i Helsingfors utan i alla våra 20 största
              kommuner och i många andra, men jag har inte tittat på dem. För
              naturprogrammet, teknikprogrammet och många andra är det precis
              likadant.
            </seg>
            <seg n="29cfc945">
              Faktum är att frisöksreformen innebär att tre av fyra gymnasieplatser
              inte omfattas av frisöket. Eleverna får även fortsättningsvis
              böna och be sin hemkommun om att få söka till dem, och det får
              de ofta inte, i alla fall inte om de bor i en s-styrd kommun.
            </seg>
            <seg n="2abbdb97">
              Vad är det då man får söka? Ja, det är egentligen det man redan
              har på skolan hemma, inte det annorlunda, nya, kanske lite spännande.
              Om skolorna hade varit friskolor hade eleverna kunnat söka dit
              fritt. Den här orättvisan känns väldigt felaktig. Vi dukar upp
              ett dignande smörgåsbord av spännande utbildning, men det blir
              inget annat än skådebröd för eleverna.
            </seg>
            <seg n="a88c742d">
              Det här är inte det som vi moderater menar med valfrihet. Jag
              kan inte se det förslag som vi debatterar i dag som något annat
              än ett första litet steg.
            </seg>
            <seg n="f791f791">
              Därför är jag glad att utskottsmajoriteten så tydligt säger att
              alla utbildningar som finns på gymnasiet ska vara sökbara för
              alla elever i hela landet. Det är en ganska enkel grundprincip.
              Men frågan är varför ni socialdemokrater inte ställer upp på det
              här, vare sig den reform som ni själva genomförde eller när ni
              nu reserverar er mot beslutet.
            </seg>
            <seg n="4154a863">
              Varför ska eleverna tvingas välja en friskola om de vill gå någon
              lite annorlunda utbildning? Hur kan man försvara att friskolorna
              får rekrytera elever fritt, men inte den kommunala skolan? Jag
              har ställt frågan några gånger tidigare från den här talarstolen,
              men inte fått något svar. Jag hoppas få det i dag.
            </seg>
            <seg n="1339c646">
              Jag tycker att det är dags att förbättra villkoren också för
              de kommunala skolorna. Vi tar ett första steg mot det i dag, men
              vi återkommer i samband med Gy 09, som det heter.
            </seg>
            <seg n="eebbba32">
              Med detta yrkar jag bifall till utskottets förslag.
            </seg>
          </u>
          <note type="speaker" n="f8002c46">
            Anf. 151 ROSSANA DINAMARCA (v) replik:
          </note>
          <u who="rossana_dinamarca_3249c7" xml:id="i-c0611feb26c1c0a7-1" n="4e962cf8">
            <seg n="09261dc6">
              Fru talman! Det finns flera saker som man skulle kunna ta upp
              här, bland annat hur man definierar ordet valfrihet.
            </seg>
            <seg n="3400a137">
              Jag tänkte fråga om det som Mats Gerdau valde att inte beröra,
              nämligen den fråga som jag hade om segregationen. Segregationen
              har ju ökat sedan man införde den så kallade valfriheten, som
              man talar så varmt om. Skolverket och även Institutet för arbetsmarknadspolitisk
              utvärdering visar på en rapport där man har tittat särskilt på
              Helsingfors som visar att det här inte motverkar segregationen.
              Det har tvärtom ökat segregationen.
            </seg>
          </u>
          <note type="speaker" n="f88b79da">
            Anf. 152 MATS GERDAU (m) replik:
          </note>
          <u who="mats_gerdau_320eeb" xml:id="i-7fad56be042d7007-1" n="187163ad">
            <seg n="c972f1ee">
              Fru talman! Den reform vi debatterar i dag handlar om elevernas
              möjlighet och rätt att söka gymnasieskola i en annan kommun än
              den man bor i. Det är det som debatten egentligen ska handla om.
            </seg>
            <seg n="a9916f2f">
              Det är därför notabelt att Rossana Dinamarca inte berör detta
              över huvud taget. Hon berör inte att hon och hennes parti egentligen
              har varit motståndare till detta i evig tid. Det är det som vi
              borde diskutera. Men jag besvarar gärna det som Rossana Dinamarca
              säger om segregation och eventuell effekt av betygsintagning även
              om det ligger utanför den här reformen.
            </seg>
            <seg n="8ee9d276">
              Min bild är den rakt motsatta mot den som Rossana Dinamarca ger
              uttryck för. Jag menar nämligen att en annan form av intagning
              av elever, där deras egen prestation är det som avgör, minskar
              segregationen. Om vi tittar oss omkring på hur det ser ut i våra
              storstäder i dag ser vi en ganska kraftfull boendesegregation.
              När det gäller den möjlighet som elever har att komma in på det
              som uppfattas som attraktiva och populära skolor i Helsingforss
              innerstad finns det ett enda sätt med den modell som Rossana Dinamarca
              vill ha, nämligen att bosätta sig nära den skolan. Om man är en
              nyanländ flykting eller invandrare och bosatt i Tensta vem har
              då råd att köpa sig en lägenhet vid Karlaplan för att komma in
              på Östra Real eller Kungsholmens gymnasium? Ingen har råd med
              det.
            </seg>
            <seg n="3e824ca7">
              Med vår modell med ren betygsintagning, som man har infört i
              Helsingforss stad, har alla elever chans att med egen kraft ta
              sig in på den skola de vill gå i. Jag tror att det starkt bidrar
              till en ökad integration.
            </seg>
            <seg n="193dbdd1">
              Vi har infört samma modell i Nacka, där jag har varit kommunalråd
              tidigare. I dag ser vi att i villasamhällets Nacka kommer 25 procent
              av eleverna på Nacka gymnasium från de södra förorterna. Det blir
              en blandning av elever där som aldrig någonsin hade funnits med
              en annan intagning.
            </seg>
            <seg n="41dc0528">
              Dessutom är den här modellen rätt vedertagen i hela Göteborgsregionen,
              GR, där jag tror att Vänsterpartiet är ansvarigt för skolan. Så
              vad är det egentligen ni kommer här och vill ändra och ta bort?
            </seg>
          </u>
          <note type="speaker" n="f367cdeb">
            Anf. 153 ROSSANA DINAMARCA (v) replik:
          </note>
          <u who="rossana_dinamarca_3249c7" xml:id="i-c0611feb26c1c0a7-2" n="4e962cf8">
            <seg n="84017c3d">
              Fru talman! Mats Gerdau försöker ge sken av att jag pratar om
              någonting helt annat, som debatten inte handlar om. Vi har skrivit
              en motion angående att man också bör ta in frågan om närhetsprincip
              när det gäller frisöket. Om man bor närmast en skola så ska man
              också ha företräde till den. Det ska inte vara betygsintagningen
              som gäller. Man ska ju ändå vara behörig för att söka in till
              programmet, och det ska vara tillräckligt. Det ska inte spela
              någon roll vem som har det allra högsta betyget.
            </seg>
            <seg n="24739e17">
              Det är intressant att Mats Gerdau tar upp bostadspolitiken. Vad
              gör ni när det gäller bostadsfrågor för att minska bostadssegregationen?
              Det är mycket riktigt det som är problemet. Vi löser inte problemet
              med bostadssegregationen genom fritt skolval. Dessutom förs nu
              en bostadspolitik som gör det ännu svårare för människor med sämre
              ekonomi att över huvud taget ha en bostad i innerstaden när man
              nu vill sälja av samtliga hyresrätter. Därmed gör man det svårt
              för dem som inte har de ekonomiska möjligheterna att flytta dit
              de vill.
            </seg>
            <seg n="8448e019">
              Vi måste också se till att inte bara Östra Real är en bra skola,
              utan samtliga skolor runt om i landet ska ha en så god kvalitet
              som möjligt. Man ska kunna ha bra lärare, bra lokaler och goda
              resurser för att kunna tillgodose de behov som olika elever har.
              Inte heller detta har vi sett några förslag om från den nya regeringen.
              Det är reprimander, disciplin och så vidare. Det är mycket byråkrati.
              Men när det gäller att se till att släppa ut resurser till skolorna
              för att kunna ha fler lärare och en bra skolmiljö så gör regeringen
              ingenting.
            </seg>
          </u>
          <note type="speaker" n="57db6d0e">
            Anf. 154 MATS GERDAU (m) replik:
          </note>
          <u who="mats_gerdau_320eeb" xml:id="i-7fad56be042d7007-2" n="187163ad">
            <seg n="c0663d07">
              Fru talman! Om det är någonting som jag inte tycker att regeringen
              ska få kritik för på skolområdet så är det att den inte skulle
              göra någonting. Den gör massor! Regeringen sprutar ju ut förslag
              för att förbättra skolan det ni och dina förra regeringskompisar
              har misslyckats med under tolv år. Var fjärde elev lämnar grundskolan
              utan ordentliga betyg. Det har ni inte gjort någonting åt. Det
              blir bara värre och värre. Det är det vi tänker göra någonting
              åt, och det här är ett av de förslagen.
            </seg>
            <seg n="88b34114">
              Rossana Dinamarca säger att alla skolor i Sverige ska vara bra.
              Jag håller verkligen med om det. Efter ett tolvårigt socialdemokratiskt
              styre där Vänsterpartiet har instämt hela tiden varför är det
              då så att var fjärde elev slutar utan att vara godkänd i alla
              ämnen? Hur kommer det sig när alla skolor ska vara bra skolor?
            </seg>
            <seg n="464b2959">
              Man måste också fråga sig vad en bra skola är. Jag tror att vi
              har lite olika uppfattning om det. Vad är en bra skola för mig
              och mina barn? Det finns naturligtvis en bra grundkvalitet för
              alla, men sedan har vi lite olika preferenser och önskemål. Den
              fråga som den här debatten egentligen gäller är: Varför ska inte
              jag få välja själv vilken skola jag vill gå i eller den skola
              som jag tycker är bäst för mig och mina barn? Det är det som vi
              på den borgerliga kanten slåss för, och det är det som ni på vänsterkanten
              inte slåss för.
            </seg>
            <seg n="a0e14ef7">
              Ni vill låsa fast eleverna. Ni vill ha det precis så som Rossana
              säger; man ska gå i den skola som man bor närmast. Om man bor
              i Rosengård ska man gå i skolan där. Om man bor i Tensta ska man
              gå i skolan där. Ni vill låsa fast eleverna. Ni vill cementera
              segregationen. Det ställer vi på den borgerliga kanten aldrig
              upp på. Ni har inga lösningar och inga svar på den frågan.
            </seg>
          </u>
          <note type="speaker" n="289054fe">
            Anf. 155 ULF NILSSON (fp):
          </note>
          <u who="ulf_nilsson_15fa88" xml:id="i-1d8a5010f6a7b19f-3" n="4451bfde">
            <seg n="ffd50037">
              Fru talman! Om man skulle ställa en fråga till föräldrar och
              barn i dag om vad de tycker om att man ska införa ett system där
              alla är hänvisade till den skola som kommunen har bestämt så är
              jag helt övertygad om att nästan alla skulle svara nej. Ändå behöver
              vi inte se tillbaka längre än till början av 90-talet för att
              se att det faktiskt var så. Den enda möjligheten att välja skola
              var om föräldrarna lyckades flytta.
            </seg>
            <seg n="1739f0a4">
              I början av 90-talet öppnade den borgerliga regeringen för friskolor.
              Det blev allt vanligare att man kunde välja också inom kommunen
              mellan kommunala skolor något som var helt okänt tidigare. Konsekvensen
              av valfriheten har diskuterats. Man har hävdat att det blir risk
              för segregering, brist på likvärdighet och så vidare.
            </seg>
            <seg n="ed3a8943">
              Samtidigt har kvalitetsfrågorna kommit upp i debatten på ett
              mycket tydligare sätt. Varför väljer vissa föräldrar bort vissa
              skolor? Och hur ska man göra för att utveckla skolor som elever
              söker sig bort ifrån? Som helhet tycker jag att det blir alltmer
              uppenbart att valfriheten har inneburit en fokusering på kvalitet.
              Kvaliteten i undervisningen är det viktigaste i skoldebatten.
              Som helhet är valfrihet och konkurrens utifrån kvalitetsaspekter
              bra.
            </seg>
            <seg n="4d664d2f">
              Med det förslag vi debatterar i dag går vi ett steg till. Regeringen
              föreslår att även kommunala gymnasieskolor i andra kommuner ska
              omfattas av valfriheten. Det är det som förslaget om frisökning
              till kommunala skolor handlar om. Det blir ökad valfrihet, men
              det blir inga försämringar för elever som vill gå i hemkommunens
              skola. Det blir en ökad möjlighet men absolut inte någon rättighet
              att välja en annan skola. De som bor i kommunen har fortfarande
              förtur. De som söker till ett program som inte finns i hemkommunen
              har också förtur.
            </seg>
            <seg n="55005284">
              Av någon anledning, fru talman, är Socialdemokraterna emot det
              här. Jag förstår inte varför, och jag blev inte klokare av att
              höra Agneta Lundbergs anförande. Man föreslog själv frisök i propositionen
              2004. Nu säger man nej med en märklig motivering om att man samtidigt
              måste åtgärda brister i gymnasieskolan. Men man föreslog ju själv
              frisök för några år sedan utan att man föreslog några som helst
              väsentliga förbättringar av gymnasieskolan då 2004.
            </seg>
            <seg n="d59644a6">
              Den nuvarande regeringen har däremot tillsatt en gymnasieutredning
              med ett mycket tydligt uppdrag: att höja kvaliteten både på de
              studieförberedande och på de yrkesförberedande programmen. Och
              redan nästa år, fru talman, börjar lärlingsutbildningarna.
            </seg>
            <seg n="fc133dc4">
              Under fem år har vi nu sett hur Socialdemokraterna sakta och
              motvilligt backat när det gäller valfrihet i skolan och förskolan.
              På 80-talet ville det partiet förbjuda föräldrakooperativa dagis
              och var helt emot nya friskolor, men nu har man motvilligt accepterat
              att ett sådant centralstyrt system inte gynnar kvaliteten och
              inte heller accepteras av människor i vår tid. Men i dagens debatt
              ser vi en liten återspegling av det här valfrihetsmotståndet när
              Socialdemokraterna med ytterst oklara motiveringar säger nej till
              propositionen om frisök till kommunala skolor.
            </seg>
          </u>
          <note n="fa5abf97">
            Jag yrkar därmed bifall till förslaget i betänkandet och avslag
            på de reservationer som finns.
          </note>
          <note type="speaker" n="c816ada1">
            Anf. 156 ROSSANA DINAMARCA (v) replik:
          </note>
          <u who="rossana_dinamarca_3249c7" xml:id="i-c0611feb26c1c0a7-3" n="4e962cf8">
            <seg n="c199fd80">
              Fru talman! Ulf Nilsson sade i sitt anförande att om man skulle
              fråga föräldrar och barn skulle de tveklöst säga att de inte skulle
              vilja gå i den skola som man var hänvisad till. Barnombudsmannen
              har kontaktklasser där man regelbundet gör olika undersökningar
              och ställer frågor om olika saker som rör elevernas skolvardag.
              Där svarar tveklöst en stor majoritet att man gärna vill gå i
              den skola som ligger nära där man bor eftersom det är där man
              har sina klasskompisar, man slipper långa resor och så vidare.
            </seg>
            <seg n="5fc26ba5">
              Jag kan ta ett exempel från min egen vardag. Nu är inte mitt
              barn så stort att han ska gå i gymnasiet än på ett tag, utan det
              handlar om förskolan. När man ställs inför den här så kallade
              valfriheten är man naturligtvis mån om att man ska få det bästa
              för sitt barn. När man blir hänvisad till en förskola där det
              finns en plats kvar börjar man fundera på vad det är med den förskolan
              och varför den inte är full. Varför vill inte föräldrar sätta
              sina barn i den förskolan? Jag menar att det viktigaste måste
              vara att oavsett vilken skola jag som elev ska gå i ska jag vara
              garanterad att jag får en utbildning med en bra kvalitet.
            </seg>
            <seg n="163387a4">
              En annan sak som jag också skulle vilja lyfta fram är frågan
              varför det är så viktigt att ha betygsintagning. Varför kan inte
              den borgerliga majoriteten tänka sig att ha en närhetsprincip?
              Är man behörig att gå på gymnasiet och har de kunskaper som krävs
              för det program man har valt ska man kunna gå där. Det ska inte
              vara betygsintagning.
            </seg>
          </u>
          <note type="speaker" n="37536f99">
            Anf. 157 ULF NILSSON (fp) replik:
          </note>
          <u who="ulf_nilsson_15fa88" xml:id="i-1d8a5010f6a7b19f-4" n="4451bfde">
            <seg n="0611581a">
              Fru talman! Jag tror att Rossana Dinamarca missförstod mig. Jag
              sade att om man frågar människor om de tycker att kommunen till
              hundra procent ska bestämma var barnet ska gå i skolan svarar
              de nej. Sedan är det en helt annan sak att de flesta med små barn
              vill att barnet ska gå i den närmaste skolan, och det har de också
              rätt till. Vi har ju en närhetsprincip när det gäller grundskolan.
              Men även föräldrar till små barn och barn i förskoleåldern skulle
              bli väldigt negativa om de fick reda på att vi skulle gå tillbaka
              15 år i tiden och göra det omöjligt att välja skola på något annat
              sätt än att skaffa sig en ny bostad och flytta. Det är detta det
              handlar om.
            </seg>
            <seg n="217644ef">
              Det ska naturligtvis vara bra kvalitet i alla skolor. Vi ser
              nu en jättelik kvalitetssatsning med krav på stöd tidigt i skolan,
              med förbättrad inspektion från Skolverket och så vidare. Det är
              kvaliteten i alla skolor det handlar om.
            </seg>
            <seg n="637ae648">
              När det gäller gymnasieskolan är det däremot mer tveksamt att
              införa en hundraprocentig närhetsprincip. Det är inte självklart
              att de allra flesta ungdomarna i Helsingfors, som är en stor stad,
              vill gå i den närmaste skolan. När man för några år sedan, under
              det borgerliga styret i Helsingfors, införde möjligheten att söka
              till andra gymnasieskolor var det många människor i förorterna,
              i Rinkeby och Tensta, som för första gången hade en chans att
              söka till skolor i innerstaden. I många avseenden bidrog den valfriheten
              till en minskad segregation. Grupper från förorterna som aldrig
              tidigare hade kommit in i innerstadsskolorna kom in. De flesta
              andra partier är väl överens om att kommunerna får välja lite
              grann vilka principer man ska ha inom kommunerna, om man ska ha
              betygsintag eller om man ska ha andra principer.
            </seg>
            <seg n="050fc85e">
              Min fråga till Vänsterpartiet är: Vill ni avskaffa möjligheten
              att välja skola?
            </seg>
          </u>
          <note type="speaker" n="e2cf6934">
            Anf. 158 ROSSANA DINAMARCA (v) replik:
          </note>
          <u who="rossana_dinamarca_3249c7" xml:id="i-c0611feb26c1c0a7-4" n="4e962cf8">
            <seg n="7beeee3c">
              Fru talman! Det som varken Mats Gerdau eller Ulf Nilsson vill
              prata om är att det finns rapporter som visar att segregationen
              har ökat med det fria skolvalet där man har haft betygsintagning.
              Vilken rapport har Ulf Nilsson att hänvisa till som visar att
              segregationen har minskat? Skolverket har i den rapport jag nämnde
              visat att segregationen har ökat. Är ni nöjda med den situationen?
              Det säger ni i utskottsbetänkandet. Ni tänker inte göra någonting.
              Ni tycker att det är bra som det är med betygsintagning, lottning
              eller vilken variant man nu väljer. Varför kan ni inte tänka er
              att närhetsprincipen ska gälla även i gymnasievalet? Det som vi
              ser i dag har bara resulterat i en ökad segregation. Är ni verkligen
              nöjda med det?
            </seg>
          </u>
          <note type="speaker" n="92bffbb1">
            Anf. 159 ULF NILSSON (fp) replik:
          </note>
          <u who="ulf_nilsson_15fa88" xml:id="i-1d8a5010f6a7b19f-5" n="4451bfde">
            <seg n="014d167c">
              Fru talman! Rossana Dinamarca svarade inte på min fråga. Jag
              hoppas att det blir tillfälle i en annan debatt att ge svar på
              frågan om Vänsterpartiet vill ta bort möjligheten att välja skola
              helt och hållet även mellan kommunala skolor. Det blir ju konsekvensen
              av en hundraprocentig närhetsprincip.
            </seg>
            <seg n="0fa46dc8">
              Rapporter om ökad segregation är mycket mångtydiga och svårtolkade.
              Det finns inga enhetliga tolkningar av vad den ökade segregationen
              i skolan beror på. En väldigt viktig orsak är skolans bristande
              kvalitet. Elever som inte har stöd hemifrån och kanske inte ett
              färdigt modersmål får inte det stöd och den hjälp de borde ha
              rätt till i skolan. Jag har läst många rapporter när det gäller
              att valfriheten i sig skulle öka segregationen. Jag läste rapporter
              från Malmö och Helsingfors när debatten rasade som värst. Det
              är inte någon självklar, enkel slutsats. Man kan lika gärna säga
              att segregationen har minskat i Helsingfors på grund av att människor
              med annan etnisk bakgrund, barn till invandrare och så vidare
              har fått möjlighet att söka till skolor som tidigare bara var
              reserverade för gamla innerstadsstockholmare. Det finns inget
              entydigt vetenskapligt bevis på att segregationen har ökat på
              grund av valfriheten.
            </seg>
          </u>
          <note type="speaker" n="6593828e">
            Anf. 160 GUNILLA TJERNBERG (kd):
          </note>
          <u who="gunilla_tjernberg_25615e" xml:id="i-7ce80c559ecd2aea-0" n="15871d73">
            <seg n="af19bf39">
              Fru talman! I det betänkande som vi behandlar i dag tar vi kristdemokrater,
              tillsammans med alliansregeringen, ett viktigt steg för att färre
              elever ska hållas tillbaka. Genom möjligheten till frisök i gymnasieskolan
              ökar vi valfriheten ett steg. Det har många av mina tidigare partikamrater
              varit inne på. Vi ökar möjligheten att låta fler elever behålla
              sin nyfikenhet och kunskapstörst.
            </seg>
            <seg n="021e1002">
              När det här förslaget presenterades första gången i gymnasiepropositionen
              Kunskap och kvalitet elva steg för utveckling av gymnasieskolan
              var vi kristdemokrater positiva, och vi är positiva i dag också.
              Samtidigt ser vi det här som ett steg på vägen. Vi menar att fler
              steg bör följa. Det tycker jag också att utskottsmajoriteten väldigt
              tydligt visar i betänkandet.
            </seg>
            <seg n="bc1ce07c">
              För oss kristdemokrater är det viktigt att gymnasieskolans utbildningsutbud
              är så tillgängligt som möjligt så att elevers individuella förutsättningar,
              intressen och behov kan tas till vara. Därför är det angeläget
              att återkomma till hur den här interkommunala ersättningen ska
              lösas så att det blir ett verkligt frisök för fler.
            </seg>
            <seg n="8fecd612">
              Fru talman! Vänsterpartiet har reserverat sig till förmån för
              en närhetsgaranti. Som skäl anförs aktuell forskning som tycks
              visa att segregationen har ökat då Helsingfors övergått till betygsprincipen
              i stället för närhetsprincipen. Jag vill gärna se fler studier
              för att få en mer fullständig bild av situationen. Frågan kvarstår
              dock. Vad är problemet, och vad är sedan lösningen på det problemet?
            </seg>
            <seg n="dfe7edc1">
              Om problemet, fru talman, ligger i att en antagning till gymnasieskolan
              baserad på betyg skulle skapa segregering för att grupper med
              gemensam socioekonomisk bakgrund har lägre betyg är det snarare
              en recension av den skolpolitik som har förts där man inte har
              satt kunskapsmålen i centrum. Vi kristdemokrater menar tillsammans
              med alliansregeringen att ambitionerna vad gäller elevernas rätt
              till den kunskap som vi tror att de kan tillägna sig om de bara
              får stöd måste vara högprioriterade. Kunskap har man rätt till,
              och det vill vi ge.
            </seg>
            <seg n="e86b07dd">
              Min fråga till Rossana Dinamarca blir efter denna debatt om hon
              och Vänsterpartiet helt vill ändra på den huvudprincip som det
              finns starkt stöd för i hela riksdagen när det gäller kommunens,
              huvudmannens, möjlighet och rätt att själv avgöra kriterierna
              för hur man ska anta elever. Det är huvudfrågan. Ni duckar och
              går runt omkring en närhetsprincip. Men ni ruckar ju helt enkelt
              på hela resonemanget. Säg det i stället!
            </seg>
            <seg n="3bfc42b4">
              Min nästa fråga blir om vi ska ha närhetsprincipen även när det
              gäller ansökningar till universitet och högskolor. Det vore bra
              att få det utrett.
            </seg>
            <seg n="0dec58c5">
              Socialdemokraterna är positiva till frisök. Jag hade väl egentligen
              inte väntat mig något annat, för det är i grunden Socialdemokraternas
              förslag som ligger till grund för dagens debatt. Dock finns det
              en motivreservation. Man säger att det är paketet, alltså Gy 07,
              som är problemet eftersom alliansregeringen nu också har en helt
              ny gymnasieutredning.
            </seg>
            <seg n="e5fae72b">
              Jag tolkar det som att oppositionen fortfarande har svårt att
              skilja mellan nu och då. Man får nog gilla läget och att det är
              en ny regering som vill forma sin egen politik. Jag tror att det
              är oerhört väsentligt att lyfta fram att det nu gäller att blicka
              framåt, och jag förväntar mig att Socialdemokraterna i detta arbete
              också kommer att tillföra debatten positiva inriktningar som vi
              i alliansen kan ta ställning till.
            </seg>
            <seg n="3072739e">
              Det ligger magi i att söka och finna kunskap. Aha-upplevelsen
              ögonblicket av insikt hoppas jag att varje elev, varje ung, får
              uppleva. Den naturliga nyfikenheten hos människan är viktig att
              ta till vara och bygga vidare på i skolan.
            </seg>
            <seg n="6c07fff8">
              Vi kristdemokrater vill tillsammans med våra vänner i alliansen
              ge skolsystemet sådana former att innehållet blir bra och att
              nyfikenheten får bestå. Därmed ser vi också dagens betänkande
              som ett steg i den riktningen.
            </seg>
          </u>
          <note n="339153f1">
            Fru talman! Jag vill avslutningsvis yrka bifall till förslaget
            i betänkandet i sin helhet och avslag på reservationerna.
          </note>
          <note type="speaker" n="344402d1">
            Anf. 161 ROSSANA DINAMARCA (v) replik:
          </note>
          <u who="rossana_dinamarca_3249c7" xml:id="i-c0611feb26c1c0a7-5" n="4e962cf8">
            <seg n="f0c35db2">
              Fru talman! Gunilla Tjernberg liksom hennes allianspartner vill
              avfärda rapporter som visar någonting som går emot det de försöker
              driva igenom. Varför inte i stället säga att ni tycker att det
              är helt okej att denna segregation finns och att den ökar? Ni
              vill ju uppenbarligen inte göra någonting åt det. Ni blundar för
              de rapporter som visar annat än vad ni vill se. Ni går mer på
              känsla än på vad som är faktiska saker.
            </seg>
            <seg n="f6e1254a">
              När det gäller att betygsintagningen går före närhetsgarantin
              tycker vi att det är ett stort problem för att det ökar segregationen.
              Vi menar inte att det fria skolvalet skulle innebära att vi löser
              hela segregationsproblemet. Absolut inte! Vi måste göra andra
              saker, som vi pratade om tidigare, när det gäller bostadspolitiken,
              arbetsmarknadspolitiken och så vidare. Men på skolans område ser
              vi detta problem, och vi vill göra någonting åt det. Ni vill ju
              inte göra någonting alls åt det! Ni är ju nöjda med den segregation
              som vi ser och att den ökar.
            </seg>
          </u>
          <note type="speaker" n="da05519d">
            Anf. 162 GUNILLA TJERNBERG (kd) replik:
          </note>
          <u who="gunilla_tjernberg_25615e" xml:id="i-7ce80c559ecd2aea-1" n="15871d73">
            <seg n="8e66fba8">
              Fru talman! Först och främst vänder jag mig direkt mot att Rossana
              Dinamarca säger att vi avfärdar denna typ av utredning. Det sade
              jag inte. Jag sade att det inte räcker, och att jag vill se fler
              undersökningar för att över huvud taget kunna påstå sådant som
              Rossana Dinamarca gör. Så länge jag inte sett det tar jag avstånd
              från Vänsterpartiets påståenden.
            </seg>
            <seg n="466165cf">
              När det sedan gäller min fråga måste jag få svar på den. I dag
              har de kommunala huvudmännen rätt att själva bestämma urvalskriterier
              eller använda sig av en kombination av urvalskriterier vid antagningen
              till den kommunala gymnasieskolan. Det ska ligga hos kommunerna.
              En stor riksdagsmajoritet anser i dag att man på det lokala planet
              ska hitta de bästa förutsättningarna för ett intagningssystem
              som vinner legitimitet bland föräldrar och elever och som i så
              liten utsträckning som möjligt är orättvist och segregerande.
              Där ligger kunskapen.
            </seg>
            <seg n="12479cef">
              Rossana Dinamarca! Vill Vänsterpartiet i riksdagen ändra på denna
              huvudprincip som det råder stor riksdagsmajoritet om och uppslutning
              kring?
            </seg>
          </u>
          <note type="speaker" n="a5c7dcd8">
            Anf. 163 ROSSANA DINAMARCA (v) replik:
          </note>
          <u who="rossana_dinamarca_3249c7" xml:id="i-c0611feb26c1c0a7-6" n="4e962cf8">
            <seg n="cd6843ba">
              Fru talman! Nej, Vänsterpartiet vill inte det. Dock finns det
              många saker som vi gör här i riksdagen som ändå inverkar på principen.
              Det gör även ni som borgerliga företrädare när det gäller skolpolitiken.
            </seg>
            <seg n="964e3f0c">
              Jag menar att här finns ett allvarligt, stort problem. Om vi
              ska ha frisök och alla nu, som ni har pratat så vackert om här
              i dag, ska ha möjlighet att söka till alla gymnasieskolor och
              ha möjlighet att komma in på olika ställen i olika kommuner vore
              det lämpligt om det också fanns sjysta villkor när det gäller
              möjligheten att komma in. Vi menar därför att närhetsgarantin
              bör vara det som gäller först och inte det högsta betyget. Annars
              kommer Rinkebybarnen inte att gå på Östra Real, för vi vet att
              elever som är födda i Sverige av svenska föräldrar generellt sett
              har högre betyg än vad invandrade barn eller barn till invandrare
              har. Det är ingenting som jag hittar på, utan det är så det generellt
              ser ut. Frågan är då hur eleverna med sämre betyg ska ha den möjligheten
              i så fall.
            </seg>
            <seg n="2e1c552d">
              Det försvåras ännu mer av den bostadspolitik vi har som gör det
              omöjligt för många människor som bor till exempel i Rinkeby att
              över huvud taget kunna bo i innerstaden, särskilt nu när hyresrätterna
              kanske kommer att bli en raritet i den här staden.
            </seg>
          </u>
          <note type="speaker" n="1976619b">
            Anf. 164 GUNILLA TJERNBERG (kd) replik:
          </note>
          <u who="gunilla_tjernberg_25615e" xml:id="i-7ce80c559ecd2aea-2" n="15871d73">
            <seg n="c161a14f">
              Fru talman! Jag utgår från att fru talman inte accepterar att
              vi för en bostadsdebatt när vi behandlar ett UbU-betänkande och
              därför skulle bryta en sådan, så jag kan inte bemöta den frågan.
            </seg>
            <seg n="5373442a">
              Jag är helt övertygad om att Vänsterpartiet inte anser att elever
              eller kanske till och med studenter ska kunna läsa utomlands.
              Det har ni ju helt sagt nej till nu, eftersom hela denna argumentation
              kring närhetsprincipen faller på sitt eget grepp. Om kommunpolitiker
              anser att närhetsprincipen är det som ska gälla i deras kommun
              har de rätt att bestämma så.
            </seg>
            <seg n="0b27c9e6">
              Vänsterpartiet är sig dock likt i alla lägen! Man vet bäst från
              det politiska hållet, i rikspolitiken, staten och riksdagen. Där
              vet man bäst. Lokalt vet man inte så bra vad som är bäst för en
              viss kommun.
            </seg>
            <seg n="7e42719e">
              Vi har precis motsatt uppfattning. Jag är helt övertygad om att
              den lokala princip vi har i dag om att kommunen som huvudman ska
              bestämma kriterierna fyller en funktion för att bland annat tillgodose
              att vi inte får den segregation som vänstersidan under många år
              har sett till att vi har i Sverige i dag. Vi kommer från den nya
              regeringen, och med Kristdemokraternas starka engagemang i dessa
              frågor, att se till att vi vänder denna utveckling. Jag är övertygad
              om att vi har en lång väg att gå. Bostadspolitiken får vi ta en
              annan gång.
            </seg>
          </u>
          <note type="speaker" n="284dede9">
            Anf. 165 MATS PERTOFT (mp):
          </note>
          <u who="mats_pertoft_740cd3" xml:id="i-e8a45e9e54d9f2b6-0" n="a72514f8">
            <seg n="ffa3b336">
              Fru talman! Jag vill börja med att från Miljöpartiets sida yrka
              bifall till förslaget i betänkandet, om än med en viss sorg. Det
              är ändå så att av Sveriges grundskoleelever är det en hel årskurs
              som på grund av alliansens senfärdighet har bedragits på möjligheten
              att välja nu till hösten.
            </seg>
            <seg n="5fbd7cc4">
              Betänkandet är väldigt bra. Det är exakt det förslag som den
              rödgröna majoriteten lade fram och som skulle ha gått i gång nu
              till hösten. Det stämmer nästan ordagrant. Jag har letat efter
              men inte hittat någon formulering som inte stämmer. Det verkar
              vara kopieringsmaskinerna i Rosenbad som har gått heta.
            </seg>
            <seg n="95a2a628">
              Problemet är att det är en hel generation som inte har fått göra
              detta val. Jag tycker att det är bra att man kan välja kommunala
              gymnasieskolor på samma sätt som friskolor. Det är precis i linje
              med Miljöpartiets politik. Vi vill öka valfriheten såväl inom
              det fristående som det kommunala skolväsendet, och det är eleverna
              som är huvudpunkten i vår politik liksom att öka deras möjligheter
              att hitta den utbildning som passar dem bäst och som gör dem mest
              motiverade att genomföra sin gymnasieutbildning.
            </seg>
            <seg n="add7a13c">
              Vi diskuterade ju det här för ett halvår sedan när vi diskuterade
              höstpropositionen. Jag förutsatte då att alliansen skulle använda
              det här halvåret till att göra någonting en förändring, något
              positivt. Tyvärr har jag inte sett någonting. Det verkar som om
              man har tagit precis de texter som fanns redan då. Varför röstades
              inte detta igenom? Jag tycker att majoriteten i den här riksdagen
              och regeringen är skyldiga Sveriges elever en ursäkt för detta,
              eller åtminstone en förklaring av vad man har gjort under den
              här tiden.
            </seg>
            <seg n="31976d9c">
              Miljöpartiet tycker att den text som finns från utskottets sida
              är väldigt bra, nämligen om att öka denna valfrihet till att även
              omfatta lokala kurser. Flera av alliansens företrädare har nämnt
              det här i sina anföranden också i dag. Det vore väldigt bra, för
              då skulle vi få full valfrihet att kunna välja alla kurser som
              finns.
            </seg>
            <seg n="a984d94a">
              Men här måste jag ställa en rak fråga. När jag lyssnar på skolministern
              säger han ju faktiskt offentligt att han uppfattar det här som
              hobbykurser. Jag tycker att det är ganska märkligt av en skolminister
              att uttala sig så om kurser som finns vid skolorna runt om i landet.
              De är allvarligt menade och är seriösa. Man kan åka runt i landet
              och se och höra beskrivningar av väldigt bra utbildningar, som
              skolministern då avfärdar som hobbykurser. Men i utskottet verkar
              det finnas en annan mening.
            </seg>
            <seg n="6e7a4a54">
              Är det här en spricka mellan utskottet och skolministern, eller
              vad menar man? Vad kan vi förvänta oss i framtiden? Inte kan man
              förvänta sig av skolministern att han kommer att föreslå att utöka
              valfriheten till lokala kurser, för då skulle han ju utöka valfriheten
              till hobbykurser. Om han menar allvar så hoppas jag inte att skolministern
              föreslår något sådant. Däremot hoppas jag att det här går igenom,
              eftersom jag stöder förslaget. Min fråga till majoriteten här
              i församlingen är alltså: Vad menar man med detta? Är det så att
              vi kan lita på att det kommer förslag om att utöka valfriheten
              till lokala kurser eller inte?
            </seg>
            <seg n="9410e5f3">
              Det halvår man hade till sitt förfogande, mellan hösten och nu,
              hade ju verkligen varit något att använda till att utöka valfriheten
              och göra något konstruktivt, i stället för att bara kopiera det
              rödgröna förslaget. Jag förstår att ni tyckte att det var för
              bra och att det var helt färdigt.
            </seg>
            <seg n="4e4b7268">
              Från Miljöpartiets sida hade vi redan från början gärna haft
              med lokala kurser, men det fanns ingen majoritet för det då. Nu
              undrar jag: Varför har ni inte använt tillfället, detta halvår,
              till att få fram ett hållbart system för att införa valfrihet
              till lokala kurser?
            </seg>
          </u>
          <note type="speaker" n="6d286ea7">
            Anf. 166 MATS GERDAU (m) replik:
          </note>
          <u who="mats_gerdau_320eeb" xml:id="i-7fad56be042d7007-3" n="187163ad">
            <seg n="4b25a459">
              Fru talman! Jag vill kommentera något varför vi drog tillbaka
              den förra reformen, som den förra regeringen och dess stödpartier
              lade fram. Anledningen var helt enkelt att vi inte kunde plocka
              ut en del ur det beslutet eftersom det var så helt anpassat till
              den struktur och det tankesätt som fanns där. Av beredningsskäl
              var man tvungen att dra ut det. Men här återkommer man ju inom
              bara ett antal månader med egentligen samma förslag. Det ger jag
              dig rätt i, Mats Pertoft.
            </seg>
            <seg n="1e097865">
              Problemet, som jag tycker att du borde vara ännu mer upprörd
              över, är att den förra reformen ju inte var någon ordentlig reform.
              Ni i Miljöpartiet, som säger er vilja ha valfrihet, blev ju grundlurade.
              Det var bara 2030 procent av platserna man fick välja. De andra
              7080 procenten, som man inte fick välja, tycker jag är det stora
              problemet.
            </seg>
            <seg n="ff40db72">
              Även efter den här reformen får man välja precis det man har
              hemma, men det man inte har hemma, det man vill välja, det får
              man inte söka. Det tycker jag är det stora problemet, och det
              är det som vi vill åtgärda. Det säger vi väldigt tydligt från
              utskottsmajoriteten. Jag är glad att du inte tillhör reservanterna
              i den delen.
            </seg>
            <seg n="9159f565">
              Vi säger väldigt tydligt att alla elever i hela Sverige ska kunna
              söka till alla utbildningar som finns på gymnasiet i hela Sverige.
              Vi ska ha en fullständig öppenhet i detta. Det tycker jag är det
              viktiga.
            </seg>
          </u>
          <note type="speaker" n="66d964b5">
            Anf. 167 MATS PERTOFT (mp) replik:
          </note>
          <u who="mats_pertoft_740cd3" xml:id="i-e8a45e9e54d9f2b6-1" n="a72514f8">
            <seg n="b5e7e2bf">
              Fru talman! Jag undrar ju om inte de duktiga tjänstemännen vid
              Utbildningsdepartementet hade, även med kort varsel, kunnat plocka
              ut en paragraf och göra en lag av detta. Om man verkligen vill
              så går det mesta i verkligheten. Naturligtvis: Om man inte har
              vana och inte kan det så går det inte.
            </seg>
            <seg n="c76ea1ef">
              När det gäller om vi är grundlurade eller inte förhandlade Miljöpartiet,
              och vi kom fram till en lösning som tre partier i den föregående
              majoriteten var överens om. Nu är problemet att den nuvarande
              majoriteten inte ens verkar ha förhandlat. Den verkar inte ha
              gjort någonting. I stället kommer ni med en utskottstext, som
              jag tycker är bra, men ni har en skolminister som verkar tycka
              tvärtom.
            </seg>
            <seg n="621ccd62">
              Då är min fråga: Vad kan vi förvänta oss i framtiden från alliansregeringen
              i denna fråga? Kommer ni att vara överens eller inte? Är det Björklund
              som bestämmer, eller är det alliansen? Är det så att vi kan förvänta
              oss förslag utan att först vänta en evighet? I så fall borde ju
              skolministern inte gå ut med sådana uttalanden.
            </seg>
          </u>
          <note type="speaker" n="8d0ed09e">
            Anf. 168 MATS GERDAU (m) replik:
          </note>
          <u who="mats_gerdau_320eeb" xml:id="i-7fad56be042d7007-4" n="187163ad">
            <seg n="b2fbc78a">
              Fru talman! Mats Pertoft och andra kan vara fullständigt lugna.
              Den här regeringen och allianspartierna är helt överens om vad
              vi tycker i skolfrågor, betydligt mer överens än vad den förra
              regeringen och dess stödpartier var. Det kom ju i princip inga
              förslag alls från det hållet. Det var ju fullständigt tomt i brevlådan
              därifrån. Jag tror att den förra skolministern lade fram en enda
              proposition under sin tid som skolminister. Det var inte så mycket
              att komma med. Den här har lagt fram massor.
            </seg>
            <seg n="c781c928">
              Jag tror att Mats Pertoft kan vara väldigt lugn. Vi kommer att
              vara överens, och det kommer att innebära ökad valfrihet och det
              som vi är helt överens om i utskottet. Jag är glad över att även
              Mats Pertoft är med. Det är dock inte hans förtjänst att det blir
              en ökad valfrihet. Det är de borgerliga partiernas förtjänst att
              eleverna ska kunna välja mycket friare än vad man kan göra i dag.
            </seg>
            <seg n="cffd0d22">
              Elever vill ju så väldigt många olika saker. Det finns ju inte
              en sanning för alla de tiotusentals elever som börjar skolan varje
              år, utan man har olika preferenser. Då måste man kunna få söka
              fritt i hela landet, och det är precis det som är vår ambition
              och vår målsättning. Det kommer i samband med gymnasiereformen.
              Det förslaget kommer att presenteras om ett år, och sedan genomförs
              det väl 2009.
            </seg>
          </u>
          <note type="speaker" n="cf848e16">
            Anf. 169 MATS PERTOFT (mp) replik:
          </note>
          <u who="mats_pertoft_740cd3" xml:id="i-e8a45e9e54d9f2b6-2" n="a72514f8">
            <seg n="48c76cfc">
              Fru talman! Det verkar ändå som om den förra regeringen lade
              fram åtminstone ett bra förslag, nämligen det förslag som alliansen
              ordagrant lägger fram i dag och som vi ska rösta om. Det kan alltså
              inte riktigt stämma att ingenting gjordes på valfrihetens område.
              Annars hade ni väl lagt fram ett annat förslag, hoppas jag.
            </seg>
            <seg n="a5330dcf">
              Alliansen har inte svarat på min konkreta fråga: Varför uttalar
              sig skolministern på ett sådant nedsättande sätt om de lokala
              programmen vid gymnasieskolorna runt om i landet när utskottet,
              som tillhör den majoritet som har valt honom, uttalar att man
              vill utöka valfriheten till att omfatta dessa så kallade hobbykurser?
            </seg>
          </u>
          <note type="speaker" n="a3b29192">
            Anf. 170 ULF NILSSON (fp) replik:
          </note>
          <u who="ulf_nilsson_15fa88" xml:id="i-1d8a5010f6a7b19f-6" n="4451bfde">
            <seg n="879dbe59">
              Fru talman! När det gäller begreppet hobbykurser är det en term
              som bland annat jag använt i debatten för möjligheten att välja
              kurser som egentligen inte har någon större betydelse för utbildningen.
              Det är kurser som är lättare än språk och matematik och samtidigt
              ger höga betyg för antagning. Ingen i regeringen eller alliansen
              har sagt att flertalet lokala kurser är hobbykurser. En del av
              dem kanske är det. Man bör dock se över och kvalitetssäkra de
              lokala kurser som finns, vilket är en annan sak.
            </seg>
            <seg n="0def8ae2">
              Om regeringen valt att göra stora förändringar i det förslag
              som fanns redan förra året hade det blivit en betydligt mer omfattande
              remissomgång, lagråd och så vidare, och det är mycket troligt
              att vi inte hade kunnat genomföra frisöket så pass snabbt som
              vi nu gör.
            </seg>
            <seg n="86b3392c">
              För att räta ut frågetecknen ska jag citera ur den proposition
              som är undertecknad av skolministern. Där står att eftersom någon
              motsvarighet till en lokal inriktning i en annan kommun inte torde
              finnas i elevens hemkommun, finns det inte någon kostnad hos hemkommunen
              att utgå från för att beräkna ersättningen från hemkommunen till
              anordnarkommunen. I sådana fall skulle den anordnande kommunen
              kunna bestämma ersättningens storlek helt på egen hand. Därefter
              tillägger skolministern och regeringen: Regeringen har mot denna
              bakgrund gett utredningen om en reformerad gymnasieskola i uppdrag
              att se över hur lokala inriktningar skall kunna omfattas av frisökning.
            </seg>
            <seg n="8f8da00f">
              Det jobbas alltså med denna fråga, och meningen är att godkända
              lokala kurser naturligtvis också ska omfattas av frisökning.
            </seg>
          </u>
          <note type="speaker" n="4d4c322e">
            Anf. 171 MATS PERTOFT (mp) replik:
          </note>
          <u who="mats_pertoft_740cd3" xml:id="i-e8a45e9e54d9f2b6-3" n="a72514f8">
            <seg n="c3a841dc">
              Herr talman! Det låter mycket positivt att det i utskottet finns
              denna majoritet. Jag hoppas att skolministern i framtiden kommer
              att förtydliga sina uttalanden så att vi kan vara säkra på vad
              han egentligen menar.
            </seg>
            <seg n="4b2cbaa1">
              Jag är fortfarande misstänksam när han uttalar sig på detta sätt.
              Jag tror inte att det bara är jag som uppfattat att han uttalat
              sig mot lokala kurser. Man kan välja att tolka det negativt eller
              positivt. Jag föreslår att vi i mångfaldens tecken talar om det
              som något positivt. Ulf Nilsson verkar själv ha använt mer negativa
              omdömen när det gäller frisöket.
            </seg>
            <seg n="4d9dd891">
              Javisst, det finns fungerande system. Inom friskolesystemet har
              det funnits system för det här sättet att ersätta hur länge som
              helst. Jag förstår därför inte denna senfärdighet. Om man verkligen
              velat göra någonting hade det gått ganska bra. Dessutom undrar
              jag varför. Jag återkommer till det: Varför har det tagit så lång
              tid utan att någonting har hänt? Jag menar att ni lätt hade kunnat
              plocka ut denna del, kunnat låta lagen gå igenom, och eleverna
              hade till hösten haft förmånen att kunna välja kommunala gymnasieskolor
              i andra kommuner än i sina egna. Det är de eleverna som verkligen
              blir bedragna av denna senfärdighet.
            </seg>
          </u>
          <note type="speaker" n="ce99d5bf">
            Anf. 172 ULF NILSSON (fp) replik:
          </note>
          <u who="ulf_nilsson_15fa88" xml:id="i-1d8a5010f6a7b19f-7" n="4451bfde">
            <seg n="1aa11665">
              Herr talman! Att vi nu genomför det förslag som Mats Pertoft
              själv för några år sedan var med om att föreslå beror, som sagt,
              på att vi vill undvika en lång och seg remissomgång och snabbt
              få igenom förslaget.
            </seg>
            <seg n="df5ae5d0">
              När det gäller inställningen till lokala kurser vill jag påminna
              om att det jag i mitt förra inlägg läste upp var ett citat ur
              regeringens proposition, undertecknat av skolministern. Det borde
              skingra Mats Pertofts tvivel om hur skolministern ser på lokala
              kurser.
            </seg>
          </u>
          <note type="speaker" n="7be41437">
            Anf. 173 MATS PERTOFT (mp) replik:
          </note>
          <u who="mats_pertoft_740cd3" xml:id="i-e8a45e9e54d9f2b6-4" n="a72514f8">
            <seg n="60194089">
              Herr talman! Då hoppas jag att skolministern i framtiden kommer
              att ordentligt läsa igenom det han skrivit under så att han uttalar
              sig i samma anda. Jag hoppas också att sådana här förändringar
              i framtiden vi kan ju inte vara säkra på att alliansen inte kopierar
              fler lagförslag som man dragit tillbaka kommer fram lite fortare.
              Kanske måste tryckpressarna i Rosenbad ha lite bidrag så att de
              kan gå snabbare.
            </seg>
            <seg n="ecaa97f4">
              Vi är, som sagt, positiva till själva betänkandet. Vi beklagar
              bara att det tagit så lång tid att genomföra det som redan var
              beslutat en gång.
            </seg>
          </u>
          <note n="da6e1fe5">
            Överläggningen var härmed avslutad.
          </note>
          <note n="52a41705">
            14 § Sekretess vid forskningssamverkan
          </note>
          <note n="f4de0165">
            Föredrogs
          </note>
          <note n="006b7391">
            Förste vice talmannen konstaterade att ingen talare var anmäld.
          </note>
          <note n="604317a5">
            15 § Ersättning vid smittsamma djursjukdomar, m.m.
          </note>
          <note n="f4de0165">
            Föredrogs
          </note>
          <note n="006b7391">
            Förste vice talmannen konstaterade att ingen talare var anmäld.
          </note>
          <note n="4487a572">
            16 § Avskaffande av åldersgräns
          </note>
          <note n="f4de0165">
            Föredrogs
          </note>
          <note type="speaker" n="4bb2c01d">
            Anf. 174 MARIANNE KIERKEMANN (m):
          </note>
          <u who="marianne_kierkemann_28d164" xml:id="i-a4a487663a608f53-0" n="67b30367" next="i-e606567bf674719b-0"/>
          <note n="d3c09863">
            Herr talman! Vi ska i dag debattera socialutskottets betänkande
            2006/07:SoU15 Avskaffande av åldersgräns . I betänkandet behandlas
            regeringens proposition 2006/07:97 Avskaffande av åldersgränsen
            för privatpraktiserande läkare och sjukgymnaster samt tre motioner
            som väckts med anledning av propositionen.
          </note>
          <note n="6519fd85">
            Utskottet ställer sig bakom regeringens förslag att åldersgränsen
            70 år tas bort i lagen 1993:1651 om läkarvårdsersättning respektive
            lagen 1993:1652 om ersättning för sjukgymnastik. Lagförändringarna
            föreslås träda i kraft den 1 juli 2007.
          </note>
          <note n="ebfd4287">
            I betänkandet finns också två reservationer.
          </note>
          <u who="marianne_kierkemann_28d164" xml:id="i-e606567bf674719b-0" n="67b30367" prev="i-a4a487663a608f53-0">
            <seg n="6d08f8a5">
              Med denna korta inledning överlämnar jag betänkandet för debatt.
            </seg>
          </u>
          <note type="speaker" n="b6c8eed7">
            Anf. 175 PER SVEDBERG (s):
          </note>
          <u who="per_svedberg_201dc9" xml:id="i-c3987eb81b300e6b-0" n="f97cb240">
            <seg n="a5043af3">
              Herr talman! Övriga ledamöter! I dag ska vi debattera frågan
              om åldersgränsers vara eller icke vara. Vad jag förstår har det
              varit en diskussion om detta tidigare i kammaren, och gränsen
              har höjts ganska nyligen.
            </seg>
            <seg n="61a92da9">
              Vi socialdemokrater ställer oss frågan vad motivet är till att
              höja gränsen ytterligare. Av vilken anledning går regeringen fram
              med förslaget? Förmodligen får jag svar i de inlägg som kommer
              framgent, men låt mig ändå peka på några punkter som kan bli lite
              problematiska i och med förslagets införande.
            </seg>
            <seg n="ab928390">
              Vi ställer ofta krav på ålder och vigör när vi ska tillåta folk
              att göra olika saker. Det gäller i många sammanhang. En läkare
              som passerat 70-årsstrecket kommer förmodligen att fungera ypperligt.
              Kontrollen av honom eller henne utförs på ett speciellt sätt,
              och jag kan faktiskt inte utläsa hur det kommer att ske. Det innebär
              att risken för missar och felhantering är uppenbar.
            </seg>
            <seg n="c4535dc7">
              Den nuvarande lagstiftningen är utformad så att landstingen kan
              ge dispens till de läkare som passerar 70-årsstrecket. Det i sin
              tur innebär per automatik att man har en kontrollstation för att
              se huruvida läkaren utför sitt uppdrag på ett bra sätt, om han
              är uppmärksam, noggrann, hänger med i den medicinska utvecklingen
              med mera.
            </seg>
            <seg n="19d71e98">
              Jag säger inte att det alltid är så, men risken finns när vi
              åldras att vi kanske inte riktigt är med på att så sker. Det kan
              man se på sina nära och kära. När man ifrågasätter om morfar verkligen
              ska fortsätta att köra bil tycker morfar att han ska det. Vi övriga
              i släkten kan ha svårt att få honom att inse att det är dags att
              lägga bilnyckeln på hyllan. Därför blir jag lite orolig när man
              höjer gränsen i princip till oändlighet.
            </seg>
            <seg n="573638c5">
              Hur kommer patientsäkerheten att tryggas med förslaget? Man skriver
              i propositionen att patientkontakten kommer att bibehållas, vilket
              innebär en trygghet för patienten. Ja, det kanske är sant. Samtidigt
              kan man fundera på om det kanske är så att patienten går miste
              om de senaste innovationerna inom det läkeområde som han eller
              hon söker för.
            </seg>
            <seg n="a740e591">
              Min erfarenhet är i alla fall den att ju äldre man blir desto
              mindre aktiv blir man. Man kanske inte är så otroligt framåt när
              det gäller att söka nya innovationer, nya lösningar. Hur kommer
              det att tryggas utifrån ett patientperspektiv? Patienten måste
              väl ändå vara den som står i fokus.
            </seg>
          </u>
          <note n="04db4562">
            Med detta, herr talman, yrkar jag bifall till vår reservation,
            nr 1.
          </note>
          <note n="83f3882b">
            I detta anförande instämde Christer Engelhardt (s).
          </note>
          <note type="speaker" n="625f61b3">
            Anf. 176 ELINA LINNA (v):
          </note>
          <u who="elina_linna_aed53b" xml:id="i-790e8a7b662df775-0" n="1e6e2419" next="i-849b543ebea50b36-0">
            <seg n="67e2e91e">
              Herr talman! Socialutskottet har återigen lagt fram ett betänkande
              som går ut på att avskaffa en lag som stiftades här i kammaren
              bara för några år sedan. Den här gången handlar det om att avskaffa
              åldersgränsen för privatpraktiserande läkare och sjukgymnaster.
              Och bråttom är det igen. Redan den 1 juli i år ska lagen träda
              i kraft. Det är anmärkningsvärt att regeringen lagt fram propositionen,
              eftersom man har för avsikt att göra en mer omfattande översyn
              av lagen om läkarvårdsersättning och lagen om ersättning för sjukgymnastik.
            </seg>
            <seg n="1dd1cb27">
              Regeringen försvarar sitt beslut genom att skriva i propositionen
              att det är angeläget att de läkare och sjukgymnaster som i dag
              omfattas av regelsystemet får möjlighet att upprätthålla sin verksamhet
              och inte behöver upphöra med den enbart för att de uppnått åldersgränsen.
              Den åldersgräns vi talar om är 70 år. Man kan undra hur många
              personer vi då talar om. Patientsäkerhet och kvalitet talas det
              däremot inte om i lagförslaget. Regeringen kan inte vänta på sin
              egen översyn för att ett antal läkare och sjukgymnaster hinner
              fylla 70 år och vill fortsätta att arbeta innan översynen är färdig.
            </seg>
            <seg n="b45cda1e">
              Vad är det regeringen håller på med? Regeringen vet att landstingen
              kan skriva vårdavtal med läkare eller sjukgymnaster som fyllt
              70 år.
            </seg>
            <seg n="29d7aca1">
              Läkarna och sjukgymnasterna har med dagens lagstiftning möjlighet
              att fortsätta att vara yrkesverksamma som privatpraktiker även
              efter att de fyllt 70 år. Det vet både regeringen och vi. Den
              lag som nu avskaffas innebär alltså inte något absolut hinder
              för att driva verksamheten vidare efter 70 års ålder, men i praktiken
              är åldersgränsen ändå en kontrollstation som kan fästa landstingens
              uppmärksamhet vid dessa äldre läkare.
            </seg>
            <seg n="20ef3da3">
              Regeringen menar att en sådan kontrollstation är onödig och struntar
              därmed i tunga remissinstanser som Sveriges Kommuner och Landsting
              och Socialstyrelsen. Sveriges Kommuner och Landsting skriver i
              sitt remissvar att det nuvarande systemet med övre åldersgräns
              i ersättningslagarna är det mest ändamålsenliga sättet att värna
              om kvaliteten och patientens säkerhet. Även Socialstyrelsen poängterar
              att frågan om åldersgränser inte är helt oproblematisk.
            </seg>
            <seg n="9eab35d7">
              Herr talman! Det handlar inte om åldersdiskriminering. Det finns
              vissa yrken som ställer stora krav på yrkesutövarens förmåga att
              hålla sig ajour med utvecklingen inom yrket. Det är väl inget
              ovanligt med det. Vi har under den senaste tiden i en av våra
              stora dagstidningar fått läsa skrämmande beskrivningar på läkare
              som utövat sitt yrke på ett långt ifrån tillfredsställande sätt,
              läkare som riskerat patientens säkerhet genom till exempel förskrivning
              av narkotiska preparat på ett sätt som leder till beroende. Visst
              finns det också yngre och medelålders läkare bland dessa, men
              Socialstyrelsen har i sin tillsynsrapport kommit fram till att
              äldre läkare, som varit eller är privatpraktiserande, utgör en
              riskgrupp vad gäller överförskrivning av läkemedel.
            </seg>
            <seg n="2a7f1d1e">
              Det är märkligt att det i regeringens proposition inte beskrivs
              några farhågor alls med att avskaffa åldersgränsen. Däremot skrivs
              att förutsättningarna att klara personalförsörjningen inom vården
              kommer att förbättras. Vad är det vi talar om? Är det fråga om
              en promille eller en hundradels promille? Vad är det för siffror
              vi talar om? Det handlar om ytterst få läkare. År 2005 hade totalt
              1 037 läkare ersättning enligt den nationella taxan. Det måste
              rimligen vara en mycket liten andel av dessa som är i 70-årsåldern
              och som dessutom vill fortsätta att bedriva sin praktik. Om jag
              inte missminner mig menar Läkarförbundet att bara behovet av allmänläkare
              redan i dag ligger på 2 000 personer. Är det den personalförsörjningen
              som regeringen tänker förbättra med lagen?
            </seg>
            <seg n="f7f7ec13">
              Vänsterpartiet menar i stället att vi behöver utbilda fler läkare.
              Regeringen borde ha viktigare saker att syssla med än att stifta
              lagar som denna.
            </seg>
          </u>
          <note n="f1a7e7e8">
            Herr talman! Jag avslutar med att yrka bifall till reservation
            1.
          </note>
          <note n="e53c3e94">
            Anf. 177 THOMAS NIHLÉN (mp):
          </note>
          <u who="elina_linna_aed53b" xml:id="i-849b543ebea50b36-0" n="1e6e2419" prev="i-790e8a7b662df775-0">
            <seg n="7abe6254">
              Herr talman! I detta betänkande har Miljöpartiet två reservationer,
              men vi vill yrka bifall endast till reservation 1, som är en gemensam
              reservation med Socialdemokraterna och Vänsterpartiet.
            </seg>
            <seg n="9ce8048a">
              I propositionen som vi nu ska debattera föreslås att privatpraktiserande
              läkare och sjukgymnaster som i dag får ersättning enligt den så
              kallade nationella taxan ska kunna fortsätta att få det oavsett
              ålder. Den nu gällande åldersgränsen är 70 år. Landstingen har
              i dag möjlighet att ge dispens från detta.
            </seg>
            <seg n="b918cbf4">
              Att ha en fast åldersgräns som avgörande faktor för när någon
              är lämplig att sköta ett arbete eller inte skulle man kunna se
              som en form av åldersdiskriminering. Däremot finns förstås ett
              allmänintresse av att människor är välfungerande i yrken där man
              har ett stort och avgörande ansvar för andra människor. Dit anser
              vi att läkaryrket hör.
            </seg>
            <seg n="2d66c1d8">
              År 1994 införde den dåvarande borgerliga regeringen möjlighet
              till etableringsfrihet för läkare och sjukgymnaster. År 1995 skrotade
              den då nytillträdda socialdemokratiska regeringen etableringsfriheten.
              Ett antal läkare och sjukgymnaster hann under detta år etablera
              en privat verksamhet, vilket också ger möjlighet till att få ersättning
              från landstinget eller regionen enligt den så kallade nationella
              taxan.
            </seg>
            <seg n="f56bda7d">
              Miljöpartiet tycker inte att det är rimligt att de privatpraktiserande
              läkare och sjukgymnaster som i dag får ersättning enligt den nationella
              taxan, oavsett ålder, ska kunna fortsätta att lyfta denna ersättning
              från landstinget eller regionen oavsett om landstinget anser sig
              ha behov av deras tjänster. Ur landstingsperspektivet handlar
              det också om att man inte har någon möjlighet att styra eller
              påverka dessa privatpraktiserande läkare och sjukgymnaster. Inte
              heller finns det någon möjlighet till utvärdering eller uppföljning
              av deras arbete.
            </seg>
            <seg n="daeddaa2">
              Vi tror inte att landstingen nekar speciellt många privatpraktiserande
              läkare som efter att de fyllt 70 år ansöker om dispens. Om den
              aktuelle läkaren eller sjukgymnasten bedriver en seriös och efterfrågad
              verksamhet som uppfyller kraven på patientsäkerhet tror vi att
              landstinget med största sannolikhet ger dispens. Detta förfaringssätt
              med dispensmöjlighet enligt dagens regelverk ligger också helt
              i linje med det kommunala självstyret, som regeringen åtminstone
              i andra sammanhang brukar påstå sig värna om.
            </seg>
            <seg n="c4b4692a">
              Kanske kommer landstingen och regionerna att få bättre möjligheter
              att kontrollera de läkare och sjukgymnaster som får ersättning
              enligt den nationella taxan om SKL:s krav på medicinska revisioner
              av dessa grupper får gehör hos regeringen. Tyvärr ser det ut så
              att ett begränsat antal av de här privatläkarna missbrukar sin
              förskrivningsrätt och skriver ut stora mängder narkotikaklassade
              läkemedel till missbrukare. Flera av de läkarna har visat sig
              vara över 70 år. Vi anser visserligen att åldersgränsen 70 år
              är otymplig, men tillsammans med dispensmöjligheten anser vi att
              den är tillräcklig för att läkarkompetensen även ska kunna tas
              till vara efter 70-årsgränsen.
            </seg>
            <seg n="66d6867e">
              Det stora krav på patientsäkerhet som det offentliga måste ställa
              gör det befogat att ha kvar dagens regler som de är tills vidare,
              eftersom det för närvarande inte finns något bättre system. Det
              är därför som vi säger nej till regeringens proposition.
            </seg>
            <seg n="8743e39e">
              Herr talman! Däremot anser vi att ansvars- och lämplighetsregler
              för läkarkåren i sin helhet, privatpraktiserande eller inte, och
              även annan hälso- och sjukvårdspersonal behöver ses över. Det
              är viktigt ur ett kvalitets- och patientsäkerhetsperspektiv.
            </seg>
            <seg n="a04a1bdb">
              När vi skrev vår motion när det gäller yrkande 2 om krav på en
              utredning kring just det här hade vi ännu inte sett direktiven
              till den av regeringen nu tillsatta Patientsäkerhetsutredningen.
              Efter att ha läst direktiven känner vi oss försiktigt positiva.
              Det finns dock ingenting tydligt skrivet om att man ska titta
              på möjligheterna att sjukvårdspersonal efter en viss ålder bör
              genomgå regelbundna läkarundersökningar eller lämplighetsprövningar.
              Det handlar både om förmåga till utövande av yrket på ett tillfredsställande
              sätt och om förmåga att hålla sig uppdaterad inom forskning och
              utveckling.
            </seg>
            <seg n="55c9e528">
              En sådan reglering skulle kunna vara ett sätt att slippa att
              ha fasta åldersgränser för yrkesutövande och samtidigt ett steg
              i rätt riktning för en bättre patientsäkerhet. Vi hoppas att Patientsäkerhetsutredningen
              kommer att belysa även denna aspekt för att öka patientsäkerheten.
            </seg>
          </u>
          <note type="speaker" n="172164ee">
            Anf. 178 KENNETH JOHANSSON (c):
          </note>
          <u who="kenneth_johansson_2e0139" xml:id="i-3731fb71c517ce0d-0" n="872dc55a">
            <seg n="d4225945">
              Herr talman! För några veckor sedan beslutade vi om att upphäva
              stopplagen. I dag utgår jag från att vi kommer att besluta om
              att avskaffa 70-årsgränsen för läkare och sjukgymnaster för att
              få ersättning enligt lagen om läkarvårdsersättning respektive
              lagen om ersättning för sjukgymnastik.
            </seg>
            <seg n="9126673f">
              Det aviseras en mer omfattande översyn av de så kallade ersättningslagarna,
              bland annat för att ge ökade möjligheter till ersättningsetablering
              och för att se över vårdgivarnas rapporteringsskyldighet, landstingens
              uppföljningsmöjligheter, formerna för att fastställa ersättningsnivåer,
              patientsäkerhet med mera.
            </seg>
            <seg n="e497e2ba">
              Det är tydligt i regeringens förslag att i avvaktan på den översynen
              är det bra att det tas omedelbara beslut. Precis som tidigare
              talare vill jag återge och få till protokollet: Det är angeläget
              att läkare och sjukgymnaster får möjlighet att upprätthålla sin
              verksamhet och inte behöver upphöra med den enbart för att de
              uppnått åldersgränsen.
            </seg>
            <seg n="0996198b">
              Jag tycker att det är precis vad det handlar om, ett omedelbart
              beslut i väntan på att helheten kan tas. Det hänger ihop i två
              steg.
            </seg>
            <seg n="69a99c95">
              Centerpartiet och övriga allianspartier står fullt ut bakom propositionen.
              Jag yrkar således bifall till förslaget i betänkandet och avslag
              på reservationerna.
            </seg>
            <seg n="93ab52ec">
              Vi delar regeringens bedömning att förslaget kan bidra till att
              förbättra förutsättningarna att klara personalförsörjningen, öka
              mångfalden inom hälso- och sjukvården och öka kontinuiteten mellan
              vårdgivare och patient. Att ta till vara värdefull kompetens och
              erfarenhet i ett läge då personalbehovet är mycket stort känns
              ganska självklart, rätt och riktigt.
            </seg>
            <seg n="c728502f">
              Jag ser fram emot ytterligare förslag som går i samma linje,
              och de är på gång. Det handlar om avknoppningsstöd, bättre förutsättningar
              för ideella och idéburna verksamheter, och så vidare. Nytänkande
              och ökad mångfald av vårdgivare stimulerar utvecklingen av kostnadseffektiva
              lösningar, förbättrar tillgängligheten och ökar valfriheten både
              för patienter och personal.
            </seg>
            <seg n="cd6d0be2">
              Utskottets vänsteropposition säger nej i vanlig ordning: Det
              behövs en kontrollstation. Vi måste ha patientsäkerheten, vårdkvaliteten
              och kvalitetsskäl i fokus.
            </seg>
            <seg n="3e8f66ff">
              Herr talman! Jag undrar egentligen vad reservanterna har för
              kunskaper som inte jag och övriga har när det gäller att en 71-åring
              behöver kollas i en kontrollstation men inte en 69-åring. Jag
              tycker att det är åldersdiskriminering. Det är rimligt, tycker
              jag, att ni talar om varför det är så mycket farligare med en
              71-årig erfaren doktor eller sjukgymnast än vad det är med en
              69-åring.
            </seg>
            <seg n="288b6b8b">
              När det handlar om patientsäkerhet är det självklart. Det ligger
              alltid till grund för alla bedömningar. Men nu är det ju så att
              vi har en tillsynsfunktion på Socialstyrelsen som har den uppgiften,
              som har bra koll på var det finns anledning att ha ett extra vakande
              öga. Det gäller oavsett om man är 35, 69 eller 73 år. Det är Socialstyrelsens
              tillsynsuppgift. Det är naturligtvis en självklarhet att det också
              i detta fall måste få vägas in. Jag tycker att det är mycket överdrivet,
              och det är åldersdiskriminerande att föra upp att det blir så
              farligt helt plötsligt om man har uppnått 70-årsgränsen.
            </seg>
            <seg n="a1c59521">
              Med det, herr talman, hoppas jag att vi inom en halvtimme har
              beslutat om att ta steg 2 när det gäller att jobba för en ökad
              mångfald och valfrihet inom sjukvården.
            </seg>
          </u>
          <note type="speaker" n="1710cf72">
            Anf. 179 PER SVEDBERG (s) replik:
          </note>
          <u who="per_svedberg_201dc9" xml:id="i-c3987eb81b300e6b-1" n="f97cb240">
            <seg n="c8d41356">
              Herr talman! Det är intressant. Jag har suttit och lyssnat på
              ganska många debatter där man pratar om att man gör förändringar
              för att sedan göra en utredning om hur man ska ha det. Återigen
              kommer vi till en sådan situation.
            </seg>
            <seg n="76a748a9">
              Kenneth sade i sitt anförande att man håller på med en översyn
              för att se på helheten. Det är ju jättebra. Det är gräsligt bra,
              säger vi hemma. Men varför gör man denna förändring innan man
              har sett hur helheten ska se ut?
            </seg>
            <seg n="defb2874">
              Återigen: Patientsäkerheten måste stå i första rummet. Det sade
              även du, Kenneth. Så är det. Punkt.
            </seg>
            <seg n="dcc19b15">
              Hur kan man då få till det så att man ändå vidtar den här åtgärden?
              Hur det än är, om vi tittar ut över yrkeslivet för åtminstone
              det stora flertalet av svenskarna, så slutar man ju tidigare än
              70 år. Vi hade en höjning var det 2004 från 67 till 70 med argumentationen
              att den kunskapsmassa och den erfarenhetsmassa som fanns skulle
              kunna tas till vara.
            </seg>
            <seg n="1b7d84c7">
              Jag frågade i mitt anförande: Hur långt kan vi gå i den utvecklingen?
              Någonstans måste det ändå finnas någon typ av gräns.
            </seg>
            <seg n="4cc43e52">
              Så Kenneth, vilket skäl är det egentligen? Och varför inte titta
              på helheten innan ni gör förändringarna?
            </seg>
          </u>
          <note type="speaker" n="2a1aa587">
            Anf. 180 KENNETH JOHANSSON (c) replik:
          </note>
          <u who="kenneth_johansson_2e0139" xml:id="i-3731fb71c517ce0d-1" n="872dc55a">
            <seg n="b509055e">
              Herr talman! Långt innan Per Svedberg fanns i riksdagen har vi
              debatterat och röstat om denna fråga i separat ordning. Och från
              alliansens partier, som tyvärr då var i opposition, har vi haft
              anledning att reservera oss ett antal gånger. Vi har pekat ut
              att det då liksom nu är en åldersgräns som är diskriminerande.
              Och vi ser att det finns mer saker att göra.
            </seg>
            <seg n="21fba1e1">
              Vi ser att det finns en helhet, men i den helheten är vi övertygade
              om att en avveckling av 70-årsgränsen är ett självklart moment
              och inslag. Och vi har rapporterat att det finns ganska många
              enskilda som tar kontakter och är oroliga för att det tyvärr drar
              ut på tiden, även för oss, när det gäller att förändra reglerna
              kring ersättningsetablering.
            </seg>
            <seg n="7c3813da">
              Ni kommer säkert att säga nej även där, men vi jobbar för en
              förändring. Och i väntan på att man ska kunna få överlåta en verksamhet
              som man har investerat mycket pengar i och som man har byggt upp
              tycker vi att detta är en i högsta grad rimlig åtgärd.
            </seg>
            <seg n="9e2e2fba">
              När det gäller patientsäkerheten vill jag ställa frågan: Varför
              är en 71-åring farligare än en 69-åring? Har inte Per Svedberg
              samma uppfattning som jag, att vi har en samhällelig funktion
              i Socialstyrelsens tillsynsenhet för att se till att det funkar
              oavsett vilken ålder som finns på berörd befattningshavare?
            </seg>
          </u>
          <note type="speaker" n="1a2cd7d8">
            Anf. 181 PER SVEDBERG (s) replik:
          </note>
          <u who="per_svedberg_201dc9" xml:id="i-c3987eb81b300e6b-2" n="f97cb240">
            <seg n="efdc85e9">
              Herr talman! Patientsäkerheten stod nog högst på Socialdemokraternas
              lista även tiden innan jag satt i riksdagen. Jag är ganska säker
              på att det var den argumentationen som fanns då, även om jag kanske
              inte är riktigt påläst i den frågan. Så är det nog.
            </seg>
            <seg n="f2152fc4">
              Faktum är att det har funnits dispensmöjligheter. Innan riksdagstiden
              var jag faktiskt landstingspolitiker. Jag har faktiskt beviljat
              ett antal dispenser för att människor ska få fortsätta med den
              gärning som de har hållit på med, för att den har varit nyttig
              och bra för befolkningen. Och risken för eventuella felaktigheter
              och besvär för patienten har varit väldigt liten. Så det i sig
              är väl inte något bekymmer.
            </seg>
            <seg n="3c046d8d">
              Givetvis ska det vara en granskning. Kenneth Johansson har säkert
              följt debatten och kanske tittat på tv. Häromsistens kunde man
              se att vi har läkare ute i det svenska samhället som inte har
              en giltig legitimation. Det är beklagligt i sig. Då blir ju följdfrågan:
              Kommer man då att utöka Socialstyrelsens möjligheter att kontrollera?
            </seg>
            <seg n="2971f09d">
              Kenneth säger att det är åldersdiskriminering. Det handlar inte
              om en åldersdiskriminering. Om du får en dispens när du är 70
              år från landstinget hemmavid kan du hålla på till 72. Och sedan
              görs nästa granskning då landstinget gör en utvärdering: Behöver
              vi ha verksamheten kvar? Är människan kapabel att fortsätta med
              sitt yrke? Ja, då kan du få hålla på till 73.
            </seg>
            <seg n="3b610c54">
              Det intressanta blir där att man gör bedömningen lokalt. Man
              ser behoven lokalt i sitt eget område, i regionen eller länet.
              Då ser inte jag problemet. Då tänker jag så här: Det måste vara
              några andra underliggande krav som gör att man processar det här
              så fort.
            </seg>
          </u>
          <note type="speaker" n="9e96ff91">
            Anf. 182 KENNETH JOHANSSON (c) replik:
          </note>
          <u who="kenneth_johansson_2e0139" xml:id="i-3731fb71c517ce0d-2" n="872dc55a">
            <seg n="ec3cfcf8">
              Herr talman! Åter till patientsäkerheten. Det är grunden. Frågan
              tas upp om att man på ett felaktigt sätt kommer över eller säger
              sig ha en legitimation. I de här fallen där doktorer och sjukgymnaster
              oftast har haft avtal under lång tid behöver man nog inte vara
              orolig för att de inte har legitimation.
            </seg>
            <seg n="5ed5d87c">
              Det finns ett mycket ambitiöst och målmedvetet arbete hos Socialstyrelsen,
              i den utredning som ska påbörjas nu, för att vi ska få en ännu
              säkrare vård. Ett stort antal fackliga organisationer inom vårdsektorn
              har också verkligen lyft fram behovet av att vi hittar former
              för detta.
            </seg>
            <seg n="99aa20d2">
              Nu har Per Svedberg inte någon möjlighet att återkomma med replik.
              Men jag undrar återigen: Varför är en 71-åring farligare än en
              69-åring? Det har vi inte fått något svar på. Det finns inte något
              svar. Och det är väl förklaringen till att vi inte har fått något
              svar.
            </seg>
            <seg n="cdbd8a8e">
              Det är nog ändå den enskildes förmåga, möjligheter, kompetens
              och bakgrund som måste ligga till grund. Och om man inte har den
              kompetens och den förmåga som man behöver ska tillsynsuppgiften
              sättas in, och man ska vidta åtgärder.
            </seg>
            <seg n="08440d86">
              Både när det gäller åldersdispenser och när det gäller ersättningsetableringsdispenser
              är min erfarenhet att det är en ganska tandlös sak, åtminstone
              i s-styrda landsting. Det finns undantag, men generellt sett är
              det inte ofta de dispenserna ges. Det är min erfarenhet.
            </seg>
          </u>
          <note type="speaker" n="a408a8ba">
            Anf. 183 FINN BENGTSSON (m):
          </note>
          <u who="anders_bengtsson_84bcf7" xml:id="i-153574ffdd1fd430-3" n="bed06cbd">
            <seg n="bac6dc23">
              Herr talman! Som Kenneth Johansson och Centerpartiet har framfört
              är det här en glädjens dag för oss i alliansen, när vi får yrka
              bifall till förslaget i betänkandet och avslag på reservationerna.
            </seg>
            <seg n="eb95faf1">
              Varför det? Jo, vid sidan av den principiellt viktiga frågan
              att inte syssla med politisk diskriminering av något slag, i det
              här fallet åldersdiskriminering, är naturligtvis utmönstringen
              ur svensk politik av det praktiska yrkesförbud som den tidigare
              regeringen kollektivt lagt på dessa välfärdsarbetande yrkesgrupper
              en välgärning för medborgarna av stora mått.
            </seg>
            <seg n="90374236">
              Från uppbyggnaden av vårt offentligfinansierade välfärdssystem
              under 1960-talet och framåt tilläts läkare och sjukgymnaster att
              utan ett fixt åldershinder i privat regi bedriva sin välgörande
              verksamhet för otaliga patienter. Det finns inga rapporter om
              några negativa konsekvenser för patienterna under de 25 år som
              denna naturliga ordning på sjukvårdens arbetsmarknad rådde.
            </seg>
            <seg n="31f44742">
              Men i samband med att den dåvarande socialdemokratiska regeringen
              upphävde husläkarlagen 1994/95 kunde man inte hålla fingrarna
              borta från att samtidigt med lag hindra de läkare och sjukgymnaster
              som fyllt 65 år att verka som tidigare. År 2000 fann man för gott
              att höja denna gräns för att dessa personer skulle få utöva sitt
              yrke på rättvisa villkor till 67 års ålder. 2004/05 höjde man
              igen till en förutbestämd fixt uppnådd 70-årsdag.
            </seg>
            <seg n="5d23d135">
              Man ställer sig då frågan: Vad är det som inträffar kroppsligt
              och mentalt när en människa fyller 65 år och sedan fyller 67 år
              och sedan fyller 70 år, som gäller för hela samhället under denna
              tidsrymd av tio år? Det är ju en intressant biologi som vi måste
              studera närmare.
            </seg>
            <seg n="2a32d750">
              När vi i alliansen nu vill befria läkar- och sjukgymnastyrkena
              från en sådan här förlegad och moraliskt förkastlig fix åldersdiskriminering
              motionerar och reserverar sig hela vänsterkartellen mot detta
              beslut med motiveringen att 70 år är en rimlig avvägning.
            </seg>
            <seg n="e011c09a">
              Herr talman! Rimlig avvägning för vem då? Är det för den yrkeskunnige
              läkare eller sjukgymnast som har ett helt yrkesliv av erfarenhet
              att falla tillbaka på, som är frisk och kry i kropp och själ,
              som kanske kör bil till jobbet som bevis på detta och som fortfarande
              brinner för sitt kall att vilja hjälpa otaliga tacksamma patienter
              i deras lidande? Knappast!
            </seg>
            <seg n="72be217a">
              Alla läkare och sjukgymnaster underkastar sig utan tvekan strikt
              kontroll av deras yrkesutövning i alla åldrar, av Socialstyrelsen,
              som vi har hört här. Att vid ett fixt klockslag med lagtext från
              staten bestämma över huvudet på folk vilka läkare och sjukgymnaster
              som duger respektive inte duger åt det offentliga åtagandet genom
              ännu mer regelkrångel för just de äldre är inte bara allmänt omoraliskt.
              Det är inte klokt.
            </seg>
            <seg n="a95ce34c">
              Herr talman! Vänsterpolitiker i denna kammare har ända sedan
              alliansregeringen tillträdde försökt påskina att de, men inte
              vi, skulle vara banerförare för kampen mot diskriminering. Men
              när det ska upp till bevis i praktisk politisk handling visar
              sig janusansiktet. På klassiskt socialistiskt manér kan man inte
              avhålla sig från att fortsatt bekräfta en klart diskriminerande
              lagstiftning. Inga individuella hänsyn ska tillåtas gälla, vare
              sig för de sjukvårdsarbetande eller för deras patienter. Här bestämmer
              kollektivet vad som är bra för alla basta!
            </seg>
            <seg n="ff0dbc1c">
              Herr talman! Det är i samband med den votering som kommer att
              ske i denna kammare i detta ärende som vi kommer att se hur kraftig
              oppositionens vilja är att fortsätta diskriminera människor på
              grund av ålder, trots att man på gator och torg predikar motsatsen.
            </seg>
            <seg n="3357ac20">
              De som väljer att reservera sig mot utskottsmajoritetens förslag
              har i mina ögon förlorat all trovärdighet när det gäller att stå
              upp för en kamp mot diskriminering av människor i vårt samhälle
              nu till priset av att sälja ut en annars högt lovprisad grupp,
              just våra äldre. Reserverande riksdagsledamöter har också att
              förklara hur ett av sjukvårdens största infrastrukturella problem
              ska lösas genom att man bildligt talat hugger de läkande armarna
              av yrkeskunnigt folk i vården just den dag de fyller 70 år. Vi
              har gång efter annan i denna kammare konstaterat att svensk sjukvård
              lider av dålig tillgänglighet, bland annat på grund av för få,
              inte för många, yrkesverksamma läkare och sjukgymnaster.
            </seg>
            <seg n="93cf9706">
              Herr talman! Sammanfattningsvis vill jag ställa fyra frågor till
              dem som tänker reservera sig mot utskottsbeslutet i detta ärende.
            </seg>
          </u>
          <note type="speaker" n="6c8df167">
            Anf. 184 BARBRO WESTERHOLM (fp):
          </note>
          <u who="barbro_westerholm_364eaf" xml:id="i-fa6c9f2ca782f2a4-0" n="1566b855" next="i-93e6f29d44974617-0">
            <seg n="5bf9cfb0">
              Herr talman! Jag hör till den farliga läkargenerationen. Jag
              fyller 74 år om tre veckor, men min kliniska verksamhet begränsas
              till att ordna fästingvaccin åt familjemedlemmarna. Jag koncentrerar
              mig på att finnas här i Sveriges riksdag och vara beslutsfattare.
              För det finns det uppenbarligen ingen 70-årsgräns.
            </seg>
            <seg n="49aa4077">
              Herr talman! Det är tredje gången jag i kammaren tar upp att
              det är EU:s år för lika möjligheter. Det är för mångfald och mot
              diskriminering i alla former, inklusive åldersdiskriminering.
            </seg>
            <seg n="923f3a4d">
              Den socialdemokratiska regering som fanns år 2000 sade ja i EU
              till ett direktiv mot åldersdiskriminering. Men här säger Socialdemokraterna
              någonting annat. Man tillsatte en utredning som fick så mycket
              tid på sig att vi ännu inte har någon lag. Men den nuvarande regeringen
              arbetar i en sådan lags anda.
            </seg>
            <seg n="d84a0bce">
              Borttagandet av 70-årsgränsen är att se som ett led i det arbetet
              och att i avsaknad av lagen ändå leva upp till direktivet. Det
              finns i övriga EU-länders lagstiftning med undantag för Luxemburg
              och Sverige.
            </seg>
            <seg n="2f7c9220">
              Flera har talat om att äldre läkare inte håller sig uppdaterade
              i ny medicinsk kunskap och sådant. Jag håller inte med. Det ni
              inte tar upp som en värdering är den livserfarenhet som man får
              av att se många patienter och att följa deras förlopp.
            </seg>
            <seg n="56dc6bfe">
              Somligt kan man läsa i bok och vetenskapliga tidskrifter. Men
              att följa patienter i verkligheten är kanske den allra viktigaste
              läroboken. Det är någonting som har undervärderats.
            </seg>
            <seg n="0fc0ce50">
              Kronologisk ålder är inget bra instrument att skilja agnar från
              vetet. Några av er har tagit upp överförskrivande läkare. Jag
              har haft tillsyn över läkemedelsförskrivning under ett antal år.
              Det fanns läkare i alla åldersgrupper.
            </seg>
            <seg n="114807bd">
              Vi hittade en gång en grupp som var lite äldre privatpraktiserande.
              De var hårt pressade av sina patienter att skriva ut. De levde
              faktiskt under hot: Om du inte skriver ut, så
            </seg>
            <seg n="530caf85">
              De gick själva med på att bli av med sin förskrivningsrätt. De
              fick psykiater som backup dit de kunde skicka patienterna. På
              det sättet kom man till rätta med problemet. Jag tror att tillsynen
              är en mycket viktigare sak att satsa på än att invagga sig själv
              i en känsla av falsk säkerhet med kronologisk åldersgräns.
            </seg>
            <seg n="ef666293">
              Socialstyrelsens möjligheter att göra någonting åt de fel och
              brister man hittar är på grund av dålig lagstiftning begränsade.
              Socialstyrelsen har tagit upp det med tidigare regeringar gång
              efter annan. Men det har inte gjorts något. När fallen har kommit
              upp i kammarrätten har vederbörande gått fri. Det har inte varit
              till gagn för läkarkåren, patienterna det är naturligtvis värst
              för patienterna och inte för någon.
            </seg>
            <seg n="d54a5c91">
              Det är därför väldigt bra att det nu kommer en utredning om patientsäkerhet.
              Jag har ställt en fråga till Göran Hägglund. Han har i sitt svar
              utvecklat detta, och överförskrivningar och felbehandlingar är
              kärnpunkten i utredningen.
            </seg>
            <seg n="f5aaba56">
              Det togs upp att vi behöver fler läkare. Det finns också på regeringens
              program. I bristens tid ska vi inte dra undan mattan för de läkare
              som vill och kan fortsätta efter 70 år. Där kommer naturligtvis
              frågan om ersättningsetablering upp.
            </seg>
            <seg n="c3e3c957">
              Jag är glad över att åldersgränsen tas bort. Jag är ledsen över
              den syn som oppositionen har på äldre läkare. Jag var på Samfundet
              äldre läkares årsmöte i helgen. Det var ett par hundra personer
              med en mycket hög samlad kompetens där.
            </seg>
            <seg n="8c0ad475">
              Många av dem går nu in och vikarierar där det är brist på läkare.
              Jag är övertygad om att de lojalt gör ett väldigt gott jobb. De
              hade kanske velat använda sin tid till något annat. Men i lojalitet
              med patienterna och sjukvården ställer de upp.
            </seg>
          </u>
          <note n="1a1f5e2d">
            Herr talman! Jag yrkar bifall till utskottets förslag i betänkandet.
          </note>
          <note n="c5da6c85">
            Anf. 185 THOMAS NIHLÉN (mp) replik:
          </note>
          <u who="barbro_westerholm_364eaf" xml:id="i-93e6f29d44974617-0" n="1566b855" prev="i-fa6c9f2ca782f2a4-0">
            <seg n="d824fb42">
              Herr talman! I debatten låter det som att det med dagens reglering
              skulle vara förbjudet för doktorerna och sjukgymnasterna att jobba
              efter 70 år. Om det skulle vara så kan jag hålla med om att det
              är åldersdiskriminering. Men nu ser inte regleringen ut så.
            </seg>
            <seg n="5f1011e1">
              Landstingen har en dispensmöjlighet. Tror Barbro Westerholm att
              något landsting skulle neka en läkare dispens att jobba efter
              70 år om man bedömer att man behöver läkarens tjänster? Jag har
              väldigt svårt att se det.
            </seg>
            <seg n="07244bda">
              Är det verkligen ett problem? Hur många läkare är det som landstingen
              har nekat dispens? Jag vet inte. Jag tror inte att det är ett
              problem.
            </seg>
          </u>
          <note type="speaker" n="32e3e6f8">
            Anf. 186 BARBRO WESTERHOLM (fp) replik:
          </note>
          <u who="barbro_westerholm_364eaf" xml:id="i-fa6c9f2ca782f2a4-1" n="1566b855" next="i-93e6f29d44974617-1">
            <seg n="05be34d3">
              Herr talman! Jo, det är ett problem. Man har nekat dispens. Man
              har sagt att det inte har funnits behov av doktorerna. De är i
              händerna på landstingen på ett sätt som jag inte kan ställa upp
              på. Jag har inte antalet. Jag har inte bett riksdagens utredningstjänst
              leta fram de fall som har funnits. Annars skulle vi inte ta upp
              frågan på det här sättet.
            </seg>
            <seg n="294e78d7">
              Herr talman! Här har vi olika bilder. Jag tror att det var Västerbottens
              läns landsting som hade problem med ett par läkare. Vi mister
              också etableringarna. Det kommer inte nya doktorer i stället därför
              att landstingen vill hålla sitt hårda grepp över det hela.
            </seg>
          </u>
          <note n="fe58dd66">
            Anf. 187 THOMAS NIHLÉN (mp) replik:
          </note>
          <u who="barbro_westerholm_364eaf" xml:id="i-93e6f29d44974617-1" n="1566b855" prev="i-fa6c9f2ca782f2a4-1">
            <seg n="7a50ff57">
              Herr talman! Barbro Westerholm tar upp Västerbotten. Där tror
              jag att Barbro Westerholm har fel. Jag har själv suttit i landstingsfullmäktige
              i Västerbotten i tre mandatperioder. Vi har åtminstone gett dispenser
              till läkare. Är detta verkligen ett problem? Jag har svårt att
              se det.
            </seg>
            <seg n="d3e2b824">
              Skillnaden mellan oppositionen och alliansregeringen är just
              i den här frågan att vi har större förtroende för det kommunala
              självstyret och landstingens möjligheter att bedöma om en läkare
              ska få dispens och fortsätta att jobba efter 70 år. Det är egentligen
              vad det handlar om. Det är vad som är den stora skillnaden.
            </seg>
          </u>
          <note type="speaker" n="db4db302">
            Anf. 188 BARBRO WESTERHOLM (fp) replik:
          </note>
          <u who="barbro_westerholm_364eaf" xml:id="i-d38e6a40d7222b53-0" n="1566b855">
            <seg n="d7437329">
              Herr talman! Om antalet är stort eller litet är som jag ser det
              inte det väsentliga, utan det är synen på äldre doktorer: att
              man ska ifrågasättas när man har passerat den här åldersgränsen.
              Det är det som lyser igenom oppositionens reservation och debatt
              och som är så stötande. Man är ju en individ, och utifrån det
              ska man också kunna välja och behandlas.
            </seg>
            <seg n="3796015e">
              I läkaryrket vill man arbeta för och med andra människor. Alla
              vårdyrken innehåller detta, och det är bland det finaste som finns.
              Att då få i ansiktet att en kronologisk åldersgräns stämplar ut
              en känner jag är oerhört diskriminerande, negativt, förolämpande
              och förnedrande.
            </seg>
          </u>
          <note type="speaker" n="95666877">
            Anf. 189 CHATRINE PÅLSSON AHLGREN (kd):
          </note>
          <u who="chatrine_palsson_167827" xml:id="i-67df5ac29569822d-2" n="3dd06fe6" next="i-b3ed9ef2e527fada-2">
            <seg n="309365e9">
              Herr talman! Kära vänner! Man slutar aldrig att förvånas i den
              här kammaren. Det finns så mycket märkligt som på något sätt sitter
              i väggarna hos eller i kropparna på socialdemokraterna. Ni måste
              tänka om! Det är inte så att en åldersgräns gör oss olämpliga
              eller lämpliga för någonting. Det är så många andra faktorer.
            </seg>
            <seg n="4c249280">
              Ni har ju nästan gjort en grej av att stifta stopplagar. När
              jag hörde den förste talaren prata om bilkörning tänkte jag att
              nu kanske Mona Sahlin och ni går ut och säger att får vi regeringsmakten
              så får man inte köra bil efter 70 år.
            </seg>
            <seg n="9a1d6c9b">
              Man måste ju försöka att se signaler, som Barbro Westerholm sade.
              Vad ger det för signaler att man över huvud taget har en fast
              åldersgräns där man inte får ersättning? Jag tycker att vi borde
              ha kommit längre med den kunskap vi har i denna kammare. Jag är
              mycket stolt över att vi har propositionen framför oss i dag och
              ett betänkande där en majoritet tycker att den här åldersgränsen
              ska bort.
            </seg>
            <seg n="9845a00c">
              Patientsäkerheten är oerhört viktig, och det är därför denna
              nytänkande regering också har tillsatt en utredning om detta.
              Jag är glad över att Thomas Nihlén är positivt inställd till det,
              och det hoppas jag att vi alla ska vara.
            </seg>
            <seg n="7c8a910e">
              Vi talar väldigt mycket om diskriminering i andra sammanhang
              alltifrån diskriminering utifrån könstillhörighet och annat. Men
              åldersdiskriminering finns också fast vi inte erkänner den. Nu
              visar vi att vi inte vill ha någon åldersdiskriminering utan att
              det ska vara lämpligheten som avgör det hela.
            </seg>
            <seg n="97fa9741">
              Ni vet ju att det finns personer som blivit presidenter efter
              70. De har regerat alldeles utmärkt. Jag tror att Sverige i dag
              behöver mindre stopp och mera öppning. Alla behövs och de resurser
              och de kompetenser vi alla har tillförskaffat oss genom livet
              är värdefulla. Livserfarenhet och kompetens är något bra. Det
              är fantastiskt att människor vill jobba längre än till 70 år.
              Vi som är eller kommer att bli patienter behöver ju detta så innerligt
              väl.
            </seg>
            <seg n="e2911a2c">
              Därför känns det så bra att vi nu strax ska få votera om detta
              och få säga: Ja! Välkomna ni kommer att behövas!
            </seg>
            <seg n="0048a07e">
              Jag ger ett glatt bifall till förslaget i betänkandet.
            </seg>
          </u>
          <note n="da6e1fe5">
            Överläggningen var härmed avslutad.
          </note>
          <note n="db9e4813">
            Ajournering
          </note>
          <note n="7b681d79">
            Kammaren beslutade kl. 15.54 på förslag av förste vice talmannen
            att ajournera förhandlingarna till kl. 16.00 då votering skulle
            äga rum.
          </note>
          <u who="chatrine_palsson_167827" xml:id="i-b3ed9ef2e527fada-2" n="3dd06fe6" prev="i-67df5ac29569822d-2">
            <seg n="0b20b59c">
              Återupptagna förhandlingar
            </seg>
          </u>
          <note n="daa7124e">
            Förhandlingarna återupptogs kl. 16.00.
          </note>
          <note n="3327f7b5">
            17 § Beslut om ärenden som slutdebatterats vid dagens sammanträde
          </note>
          <note n="c25cf471">
            Punkt 1
          </note>
          <note n="77f949a3">
            Punkt 5
          </note>
          <note n="972d725f">
            Övriga punkter
          </note>
          <note n="c25cf471">
            Punkt 1
          </note>
          <note n="b76fab3e">
            Punkt 2
          </note>
          <note n="78edfd2b">
            Punkt 3
          </note>
          <note n="3c447f8b">
            Punkt 4
          </note>
          <note n="c25cf471">
            Punkt 1
          </note>
          <note n="b76fab3e">
            Punkt 2
          </note>
          <note n="c25cf471">
            Punkt 1
          </note>
          <note n="b76fab3e">
            Punkt 2
          </note>
          <note n="e7880f8e">
            18 § Strategisk exportkontroll 2006
          </note>
          <note n="f4de0165">
            Föredrogs
          </note>
          <note type="speaker" n="b3544ffe">
            Anf. 190 HANS LINDE (v):
          </note>
          <u who="hans_linde_f4736f" xml:id="i-fe81b458c7e72214-0" n="99022de2" next="i-0d3152f16f570033-0">
            <seg n="9f4a0be3">
              Herr talman! Varje vapen som tillverkas, varje krigsskepp som
              sjösätts, varje raket som avfyras är i slutändan stöld från dem
              som är hungriga men inte får någon mat, från dem som fryser men
              inte har några kläder. Så sade den amerikanske presidenten Dwight
              Eisenhower 1953. Det hör väl inte till vanligheten att vänsterpartister
              står i riksdagens talarstol och citerar amerikanska presidenter,
              men i det här fallet hade Eisenhower rätt och det är fortfarande
              alltför sant.
            </seg>
            <seg n="5bf33960">
              År 2005 spenderade världen 8 000 miljarder kronor på vapen och
              upprustning. Samtidigt dör 30 000 barn varje dag i syd på grund
              av undernäring, orent vatten och enklare sjukdomar. FN:s millenniemål
              kommer med största sannolikhet inte att uppfyllas fram till 2015.
              I ett flertal länder är nu risken stor att man inte uppfyller
              något av de åtta målen om inte något radikalt händer. FN har beräknat
              att det skulle kosta 900 miljarder kronor att uppfylla millenniemålen,
              alltså drygt en tiondel av utgifterna för vapen och upprustning.
            </seg>
            <seg n="20124b05">
              Förlorarna är många i det så kallade kriget mot terrorismen.
              I Irak kan så många som 650 000 människor ha dött. De största
              segrarna i detta krig är vapenindustrin, som har gjort miljardvinster
              i den allt snabbare militära upprustningen. Den svenska vapenindustrin
              är inget undantag. Bara under 2005 skedde en 25-procentig ökning
              av den svenska vapenexporten. Sedan 2001 har vi sett en tredubbling
              av den svenska vapenexporten. En inte obetydlig andel går till
              de länder som genomförde den USA-ledda invasionen av Irak och
              som i grunden är ansvariga för det ofattbara mänskliga lidandet
              vi nu ser för det irakiska folket. Av de 21 länder som har trupper
              i Irak exporterar Sverige vapen till 13. Den dåvarande regeringen
              sade att kriget var ett folkrättsbrott, men exporten till de krigförande
              länderna fortsatte.
            </seg>
            <seg n="454d05cc">
              Vapenexporten till de krigförande länderna i Irak är bara ett
              bland många exempel på de stora bristerna i dagens svenska vapenexportreglering.
              Retoriken i Sverige om fred, frihet och mänskliga rättigheter
              betyder i verkligheten alltför ofta motsatsen.
            </seg>
            <seg n="0c9da6d7">
              Herr talman! Klustervapen utgör i dag en av de vidrigaste formerna
              av vapen. När ett klustervapen exploderar sprids ett stort antal
              mindre sprängladdningar, inte olikt små minor, över ett stort
              landområde, vilket i praktiken gör det omöjligt att undvika civila
              offer. 98 procent av dem som har fallit offer för klustervapen
              har varit just civila, enligt en undersökning av Handicap International.
              40 procent har varit barn. Oexploderad klusterammunition kan ligga
              kvar under en lång tid och kräva civila offer långt efter det
              att konflikten har tagit slut, vilket vi ser inte minst i Libanon.
              Israels anfallskrig under förra sommaren skördar ett år senare
              fortfarande alltför många offer. n
            </seg>
            <seg n="d273abf6">
              Den 10 maj enades utrikesutskottet om att Sverige ska arbeta
              för ett internationellt förbud mot klusterbomber i enlighet med
              Oslodeklarationen. För en kort stund kunde fredsrörelsen glädjas.
              Men redan samma kväll meddelade försvarsminister Mikael Odenberg
              att Sverige inte hade för avsikt att avveckla sina klusterbomber,
              bombkapsel 90. Det var ett ofarligt vapen för civila. Ett ofarligt
              vapen en tydligare motsättning i sig själv får man leta efter.
            </seg>
            <seg n="8fd6f2c2">
              Regeringens inställning verkar vara följande: Gärna förbud mot
              klusterbomber, men någon annanstans, någon annan gång, för någon
              annan. Med en sådan inställning kan man fråga sig med vilken trovärdighet
              Sverige kommer att gå in i fortsatta förhandlingar om ett internationellt
              förbud.
            </seg>
            <seg n="fb50264f">
              Vänsterpartiet anser att om Sverige ska kunna vara en kraft som
              med trovärdighet driver på för ett internationellt förbud mot
              klustervapen måste Sverige förbjuda produktion, handel och användning
              av klustervapen här i Sverige. Belgien har redan infört ett sådant
              förbud, och Bosnien och Hercegovina, Österrike samt Norge har
              infört nationella moratorier. Frågan till de fyra borgerliga partierna
              och Socialdemokraterna är: Hur länge ska Sverige släpa efter?
              Det handlar ju inte längre om att Sverige ska gå före. Den chansen
              har vi redan försuttit. Nu handlar det om att följa efter de länder
              som visar vägen.
            </seg>
            <seg n="2bd3e690">
              Herr talman! Sveriges regler för vapenexport är i dag hopplöst
              förlegade. Regelverket har successivt urholkats. Sverige exporterar
              i dag vapen till krigförande länder som bryter mot folkrätten,
              till konflikthärdar och till diktaturer som kränker de mänskliga
              rättigheterna. Som jag redan har nämnt exporterar vi vapen till
              13 länder som deltar i ockupationen av Irak och som begår systematiska
              övergrepp mot och kränkningar av de mänskliga rättigheterna. Den
              näst största mottagaren för svensk vapenexport är militärdiktaturen
              Pakistan. Utvecklingen går i fel riktning. Under de senaste åren
              har Sverige inlett vapenexport till diktaturerna Brunei, Bahrain
              och Egypten. Det rimmar illa, riktigt illa, med utskottsmajoritetens
              vackra retorik om ett rättighetsperspektiv och de fattigas perspektiv
              på utvecklingen.
            </seg>
            <seg n="ac3a0154">
              Det behövs i grunden ett helt nytt regelverk som tar sin utgångspunkt
              i fattigdomsbekämpning, respekt för de mänskliga rättigheterna
              och demokrati. Krigsmaterielutredningen Krut, som presenterades
              2005, gick i den rakt motsatta riktningen. Näringspolitiska skäl
              skulle införas som ett kriterium, och man öppnade för vapenexport
              till länder som befinner sig i krig eller bryter mot de mänskliga
              rättigheterna. Ett nytt regelverk som tar sin utgångspunkt i Krut
              skulle bara leda till att de problem vi i dag ser skulle fördjupas.
              Vänsterpartiet anser därför att det behövs en i grunden helt ny
              utredning som inte utgår från näringspolitiken utan i Sveriges
              politik för global utveckling man lyssnar på fredsrörelsen och
              inte bara på krigsmaterielindustrin.
            </seg>
            <seg n="688de09b">
              Herr talman! Vänsterpartiet ser ett tydligt behov av att ett
              nytt regelverk för vapenexport också kompletteras med regler för
              uthyrning och import av krigsmateriel. I betänkandet sägs att
              krigsmaterielexporten är nödvändig för att vårt land ska kunna
              bevara kompetens och utvecklings- och produktionskapacitet på
              det försvarsindustriella området och upprätthålla en hög försvarsteknologisk
              nivå. Det gäller inte bara för Sverige utan det gäller så klart
              för de flesta länder som i dag exporterar vapen. Genom vår import
              går svenska skattepengar in i krigsmaterielindustrin i andra länder,
              bidrar till deras produktion och bidrar till att de kan utveckla
              sin vapenindustri. Vår vapenimport i dag från Vitryssland, Europas
              sista diktatur, bidrar knappast till att försvaga regimen under
              Lukasjenko. Vapenimporten från Israel kan svårligen antas ha en
              positiv inverkan på konflikten i Mellanöstern. Uppenbarligen räcker
              det inte att importen styrs av försvarets behov i dag.
            </seg>
            <seg n="18802380">
              Herr talman! Vapenexport kan inte bara värderas i kronor och
              ören. Det handlar i grunden även om vårt lands trovärdighet. Regeringen
              sade i den utrikespolitiska deklarationen att Sverige ska vara
              en röst för fred, frihet och försoning. Den rösten solkas i dag
              ned av vår vapenexport. Ska Sverige tala med trovärdighet om fattigdomsbekämpning,
              mänskliga rättigheter och demokrati krävs i grunden en helt annan
              vapenexportlagstiftning.
            </seg>
          </u>
          <note n="d902420a">
            Jag vill därför yrka bifall till reservation 3 och reservation
            7.
          </note>
          <note n="4d7c6564">
            Anf. 191 KARLA LÓPEZ (mp):
          </note>
          <u who="hans_linde_f4736f" xml:id="i-0d3152f16f570033-0" n="99022de2" prev="i-fe81b458c7e72214-0">
            <seg n="91ca5db3">
              Herr talman! När jag tänker på vapenhandel kan jag inte låta
              bli att dra paralleller till knarkhandel. Båda skapar förödelse
              och död. Båda skapar ett system där människors tillvaro går i
              spillror. Faktum är att runt om i världen går oftast vapenhandel
              och knarkhandel hand i hand. Man använder sig av knarkhandel för
              att finansiera vapenköp, vapen som sedan blir ett redskap för
              att kunna använda våld som maktmedel, och på så sätt skapas krig,
              terror och förtryck. Det i sin tur leder till tusentals döda och
              en uppluckring av hela samhällen.
            </seg>
            <seg n="0f80311d">
              I det här spelet är alla förlorare, utom de som tjänar pengar
              på just vapenhandeln, och Sverige är en av dem. Sverige är det
              land som exporterar mest vapen i relation till sin befolkning.
            </seg>
            <seg n="4d1a9331">
              Man brukar rättfärdiga det med att säga att vi behöver exportera
              vapen för att kunna finansiera vårt försvar. Men faktum är att
              vi inte kan se något hot mot Sverige den närmaste tiden. Detta
              erkänner man till och med från militärt håll. Trots det exporterar
              vi mer vapen än förr, mer än under kalla kriget då det fanns en
              hotbild mot Sverige.
            </seg>
            <seg n="03f872d4">
              Varför? Jo, det kan man sammanfatta med ett ord: Girighet.
            </seg>
            <seg n="b1af4373">
              Jag tycker inte att det är fel att tjäna pengar. Men ska man
              göra det på bekostnad av andras lidande? Eller har man glömt att
              svensk vapenexport dödar?
            </seg>
            <seg n="01275002">
              Såsom jag ser det är vi inte bättre än knarklangaren på Sergels
              torg. Han kanske kommer undan sitt samvete då han bara skadar
              några få, medan vår vapenhandel skadar långt fler.
            </seg>
            <seg n="efb5e79a">
              Vi i Miljöpartiet är medvetna om denna problematik, och därför
              vill vi avveckla Sveriges vapenexport. Tyvärr finns det ingen
              majoritet i riksdagen för det. Därför tvingas vi att skämmas för
              vårt land som slår sig hårt för bröstet för att man arbetar för
              mänskliga rättigheter men samtidigt bidrar till så mycket elände
              runt om i världen. Vilken dubbelmoral!
            </seg>
            <seg n="9e3db073">
              Men om vi nu ska exportera vapen ska vi inte göra det till diktaturer
              och länder som bryter mot mänskliga rättigheter. Våra regelverk
              säger att vi inte ska göra det, men i praktiken struntar vi i
              det. Återigen överskuggar girigheten vårt samvete.
            </seg>
            <seg n="1f4fd826">
              Vi respekterar inte heller våra egna regelverk, då vi inte behandlar
              alla länder lika. Enligt dessa regelverk ska vi inte exportera
              till länder i krig. Trots det exporterar vi till USA. USA har
              blivit dömt flera gånger för att bryta mot mänskliga rättigheter,
              och i dag deltar landet i ett blodigt krig i Irak.
            </seg>
            <seg n="28ff75ff">
              Man brukar säga att det beror på att vår vapenproduktion är så
              involverad i den amerikanska och att det skulle innebära stora
              ekonomiska förluster och även politiska. Men det är ingen ursäkt.
              Regler är regler, och vi ska inte hålla på att tumma på dem för
              att tjäna pengar.
            </seg>
            <seg n="7b4e439b">
              Ett annat exempel är Vitryssland som i dag anses vara en diktatur
              och där omfattande brott mot mänskliga rättigheter har förekommit.
              Vi tycker inte att det är acceptabelt. Sverige måste följa sina
              egna lagar och regler. Varför har vi dem annars?
            </seg>
            <seg n="a030e694">
              Ett annat problem som vi i Miljöpartiet ser i samband med vapenhandel
              är fattigdomsbekämpningen. Många ledare i fattiga länder är korrupta,
              och i stället för att investera i den egna befolkningen använder
              man pengarna till att köpa vapen trots att det i många fall råder
              svält i landet. Vi tycker inte att det är acceptabelt att Sverige
              exporterar vapen till sådana länder. Därför kräver vi att fattigdomsbekämpningen
              ska vägas in i vapenexportbeslut.
            </seg>
            <seg n="c89c0c0a">
              Vi driver också av denna anledning att i den årliga redogörelsen
              för exportkontroll ange hur målen för global utveckling, PGU,
              påverkats och följts upp.
            </seg>
            <seg n="15c716e9">
              Men jag är inte färdig här. Jag vill passa på att uppmärksamma
              en viktig fråga, nämligen frågan om klustervapen. Vi i Miljöpartiet
              tycker att det är olyckligt att regeringen anser att Sverige inte
              ska ta sitt ansvar och bli ett föregångsland och förbjuda klustervapen.
              Sverige är ett av de 34 länder som producerar klustervapen, och
              vi vet att klustervapen orsakar stora skador. Hur kan vi prata
              om att vi arbetar för en bättre värld när vi så fort det inte
              passar våra ekonomiska intressen låter bli att vidta åtgärder
              för mänsklighetens bästa? Norge och Österrike har redan förbjudit
              klustervapen. Belgien har gått så långt att man till och om med
              har förbjudit investeringar i företag som tillverkar klusterbomber.
            </seg>
            <seg n="68b1a614">
              Men Sverige då? Nej, vi ser till att motverka totalförbud när
              det gäller internationella avtal och driver i stället en urvattnad
              reglering. Det gjorde man åtminstone under förhandlingarna i Oslo
              nu under våren.
            </seg>
            <seg n="a4065fd5">
              Vad säger det om vår trovärdighet? Vad säger det om vårt ansvar?
            </seg>
            <seg n="2cfcfcce">
              Jag hoppas att den svenska regeringen skärper sig nu när utrikesutskottet
              tydligt har markerat att vi ska verka internationellt för ett
              förbud av klustervapen, och jag tycker att det är synd att vi
              inte är beredda att gå längre.
            </seg>
            <seg n="de303f68">
              Därför yrkar jag bifall till reservation 3. Jag vill ändå påpeka
              att vårt parti även ställer sig bakom våra andra reservationer,
              men av tidsskäl yrkar jag bifall bara till dessa.
            </seg>
          </u>
          <note n="854737c2">
            Jag yrkar därför bifall till reservation 9.
          </note>
          <note type="speaker" n="fe8589c5">
            Anf. 192 VERONICA PALM (s):
          </note>
          <u who="veronica_palm_ed0547" xml:id="i-8f3e8cfcc7888b83-0" n="9668941a">
            <seg n="db9e1728">
              Herr talman! Det vi nu behandlar i den här kammaren handlar om
              den kontroll riksdagen har av det gångna årets export av strategiska
              produkter. Det kan låta torrt, tråkigt och lite ospännande för
              den som inte är kalenderbitare av siffror. Men även om man inte
              är det blir debatten per automatik varje år vi gör denna historiska
              tillbakablick både en historisk tillbakablick och en väg in i
              framtiden och en inriktning från parlamentet om hur vi vill att
              exportkontrollen och exportpolitiken ska fungera i framtiden.
            </seg>
            <seg n="00f4670a">
              Jag vill i talarstolen i dag lyfta fram tre delar som är viktiga
              för det socialdemokratiska partiet.
            </seg>
            <seg n="5b48dd3e">
              Den första gäller en ny lagstiftning på området. Vi har under
              lång tid arbetat med en förberedelse för en lagstiftning på området.
              Krigsmaterielutredningen, Krut, är ett avstamp men långt ifrån
              någonting som man speciellt enkelt kan göra om till en lagstiftning.
              Flera talare har berört vilka problem som finns i Krut. Men det
              är ändå ett avstamp. Det har varit en beredningsprocess i det
              socialdemokratiska partiet det kanske inte intresserar alla kammarens
              ledamöter. Så det har varit en lång process.
            </seg>
            <seg n="bee88889">
              Vi upplever från det socialdemokratiska partiet att nu är det
              dags. Nu har vi berett det här ganska länge, vi har diskuterat
              det länge, och världen fortsätter att ändras. Världen fortsätter
              att ändras på så sätt att våra försvarsmaterielindustrier blir
              mer och mer sammanflätade. Det är inte enkelt att göra en sådan
              här lagstiftning. Den lagstiftning som vi har i dag härstammar
              från tiden innan Sverige var medlem av den europeiska unionen.
              Det är klart att den verkligheten gör att vi måste hitta en lagstiftning
              som fungerar också i dag.
            </seg>
            <seg n="2fcbfb78">
              Inte minst viktigt är att det saknas en del saker utifrån ett
              socialdemokratiskt perspektiv. Vi tycker att demokrati- och MR-kriterierna
              är alldeles för lättvindiga i den lagstiftning vi har i dag. De
              är inte tillräckligt tydliga, och vi skulle vilja ha en modernisering
              på det området.
            </seg>
            <seg n="b562fbae">
              Ett faktum som har blivit mer och mer aktuellt när det gäller
              import är att den lagstiftning vi har gäller bara export av krigsmateriel.
              Importen är helt oreglerad, vilket gör att det blir en offentlig
              upphandling. I de vanligaste fallen är det billigaste alternativ
              som gäller, och det innebär att svenskt försvar och svenska skattemedel
              är med och finansierar regimer som vi aldrig skulle kunna exportera
              vapen till därför att vår lagstiftning inte tillåter det. Även
              om vi tycker att den behöver uppdateras tillåter den inte detta
              i dag.
            </seg>
            <seg n="67fba4d0">
              Vitryssland och diktaturen där är ett exempel. Ett annat är ockupationsmakten
              i Israel och den israeliska militären, som är en av de starkaste
              i världen och som ständigt begår brott både mot folkrätten och
              mot mänskliga rättigheter såväl i sitt land som i de områden man
              har ockuperat i nära nog 40 år.
            </seg>
            <seg n="f5dd0afe">
              Där behövs en uppdatering. Det socialdemokratiska partiet har
              motionerat om det med anledning av skrivelsen.
            </seg>
            <seg n="fc43cf68">
              Däremot har vi valt att inte reservera oss. Det beror inte på
              att regeringen är jättebra utan på att vi tycker att det är sjyst
              att ge regeringen ett år till.
            </seg>
            <seg n="2e62746b">
              Man skriver både i skrivelsen och i betänkandet att arbetet pågår
              och att det är en beredningsprocess på Regeringskansliet. Det
              kanske vore lite väl magstarkt av den socialdemokratiska oppositionen
              att ett halvår efter att man har förlorat valet säga att nu är
              det dags. Men jag lovar er att om det inte har hänt någonting
              på det här området till nästa år kommer vi tillbaka, och då kommer
              vi att vara bra mycket tuffare.
            </seg>
            <seg n="0006f541">
              De andra två sakerna jag kort ska beröra handlar om politiken
              för global utveckling. Den här riksdagen har i bred enighet fattat
              beslut om att all politik ska vara koherent och syfta till fattigdomsbekämpning.
              Det här är väl ett av de områden som är svårast när det gäller
              det.
            </seg>
            <seg n="195a67e4">
              Riksdagen har vid ett flertal tillfällen påtalat, bland annat
              i samband med förra årets skrivelse, att vi gärna skulle vilja
              se en konsekvensbeskrivning utifrån politiken för global utveckling
              och hur den politiken motverkar fattigdomen och leder till fattigdomsbekämpning.
              Det finns inte i den här skrivelsen. Skrivelsen är bättre utformad
              jag ska ge regeringen en eloge för det arbetet men vi saknar en
              konsekvensbeskrivning när det gäller politiken för global utveckling.
            </seg>
            <seg n="6c873cf2">
              Det sista jag vill beröra är det som väl har varit det medialt
              intressanta och som är mer framåtsyftande, nämligen att ett enigt
              utskott i detta betänkande går fram med en skrivning om att man
              enligt Oslodeklarationen vill ha ett internationellt förbud mot
              klustervapen. Jag är otroligt stolt över det, och jag hoppas att
              vi alla i kammaren kan vara det i morgon när vi trycker på knappen
              och röstar igenom det.
            </seg>
            <seg n="d9af44b0">
              Det jag inte är lika stolt över är att Sverige i dag inte är
              företrätt på den uppföljningskonferens i Lima som börjar i dag
              och pågår i två dagar framöver, där man ska påbörja det konkreta
              arbetet och där definitionen ska göras, där det blir hardcore
              -frågor av det som vi har resonerat om här hemma.
            </seg>
            <seg n="10e17a1a">
              Jag återkommer med frågan, för jag har inte fått något svar.
              Varför är inte den svenska regeringen och vi som svenska medborgare
              företrädda när arbetet nu påbörjas på riktigt?
            </seg>
          </u>
          <note type="speaker" n="a6a631da">
            Anf. 193 KARIN ENSTRÖM (m):
          </note>
          <u who="karin_enstrom_8ae189" xml:id="i-9b27d76103c7690d-0" n="d9ca1f66">
            <seg n="c4b59b19">
              Herr talman! Som Veronica Palm började med behandlar det betänkande
              vi nu debatterar regeringens skrivelse Strategisk exportkontroll
              2006 samt motioner i frågor med anknytning till skrivelsen. För
              att få perspektiv på frågan kan jag berätta att det är 22:a året
              i rad som regeringen i en skrivelse till riksdagen redogör för
              sin exportkontrollpolitik. Den första skrivelsen överlämnades
              redan 1985.
            </seg>
            <seg n="7bb213ab">
              Det kan också vara bra att känna till att det inte finns några
              formella krav på hur den här redovisningen ska se ut. Skrivelsen
              har till innehåll och utformning utvecklats betydligt på dessa
              22 år.
            </seg>
            <seg n="e5addc49">
              I dag är det en omfattande redogörelse för svensk exportkontrollpolitik
              i sin helhet, och det är bra. Årets skrivelse har dessutom utökats
              med redovisning och information på flera nya områden, bland annat
              information om den svenska exporten av små och lätta vapen.
            </seg>
            <seg n="e31db5ce">
              Utskottet välkomnar detta. Ju mer öppenhet och transparens, desto
              lättare är det, anser vi, att få stöd och förtroende hos det svenska
              folket för krigsmaterielexport som vi håller på med.
            </seg>
            <seg n="5691d4d8">
              Den svenska krigsmaterielförsörjningen bygger numera på ett internationellt
              samarbete där Sverige bidrar med spetsteknologi inom vissa områden.
              Genom ett internationellt samarbete försäkrar sig Sverige om att
              landets utrikes-, säkerhets- och försvarspolitiska intressen och
              behov tillgodoses.
            </seg>
            <seg n="a7818771">
              För att kunna behålla ställningen som ledande nation inom vissa
              teknologiområden krävs det förutom internationellt samarbete även
              viss export. Krigsmateriel får ju exporteras endast om det finns
              säkerhets- eller försvarspolitiska skäl för det och det inte strider
              mot svensk utrikespolitik.
            </seg>
            <seg n="386b760d">
              Vi måste också ha i minnet att varje land har rätt att ha ett
              väpnat försvar och måste, om landet inte självt kan producera
              vapen, kunna köpa vapen någonstans. Det gäller det alltså att
              bära med sig.
            </seg>
            <seg n="3fe3a284">
              Kontrollen av denna export är nödvändig för att vi ska kunna
              vara säkra på vart de produkter går som förs ut ur landet, att
              de går till för oss acceptabla mottagarländer och att de inte
              exporteras vidare. Vi ska alltså veta vem som är slutanvändare.
            </seg>
            <seg n="ebdfbeb6">
              Exportkontrollen är underkastad full parlamentarisk insyn genom
              Exportkontrollrådet som består av representanter från samtliga
              riksdagspartier. Vi har också tillfälle att i skrivelsen titta
              på vad som exporteras från Sverige.
            </seg>
            <seg n="9d4329de">
              När vi i utskottet läser skrivelsen kan vi också konstatera att
              det framgår att den svenska krigsmaterielexporten betydligt har
              ändrat karaktär. Exporten av krigsmateriel för strid KS, det vill
              säga materiel som har förstörelsebringande verkan har minskat
              betydligt. I stället har andelen av den export som gäller övrig
              krigsmateriel, ÖK, ökat mycket kraftigt. Det kan gälla till exempel
              radarsystem och övervakningssystem.
            </seg>
            <seg n="c9516801">
              Kategorin övrig krigsmateriel utgjorde förra året hela 72 procent
              av den totala exporten. Det kan också vara bra att ha i minnet
              att 75 procent av den totala krigsmaterielexporten går till andra
              västliga industrinationer.
            </seg>
            <seg n="3049349c">
              Jag vill, herr talman, kommentera en del av de frågor som tas
              upp i motionerna. Jag börjar med frågan om en global konvention
              rörande vapenöverföring Arms Trade Treaty, ATT. Sverige och samtliga
              övriga EU-medlemsstater stöder förslaget om ett internationellt
              vapenhandelsavtal och arbetar aktivt för att ett avtal ska komma
              till stånd. Glädjande nog pågår nu ett arbete inom FN. En expertgrupp
              ska tillsättas som granskar frågan och utarbetar slutsatser som
              sedan kan tas upp till behandling inom FN-systemet.
            </seg>
            <seg n="23161fcc">
              Jag vill också kommentera frågan om ett internationellt förbud
              mot klustervapen. Den frågan behandlas i två motioner. Precis
              som tidigare sagts här i talarstolen visar mycket tragiska erfarenheter
              både från tidigare och från pågående väpnade konflikter runt om
              i världen att det finns all anledning att enas om specifika regler
              för användningen av klusterammunition.
            </seg>
            <seg n="bf4edde6">
              Sverige har inom ramen för CCW, Convention on Certain Conventional
              Weapons, senast i november förra året varit aktivt i frågan om
              en reglering av klustervapen. Vi agerade också i syfte att få
              till stånd ett juridiskt bindande dokument som slutmål.
            </seg>
            <seg n="9c8bb419">
              I det här arbetet ministern får väl återkomma till det här vill
              vi gärna se att detta primärt fortsätter att föras inom FN-systemet
              och inom CCW därför att det är där som de stora producenterna,
              innehavarna och användarna av klustervapen deltar i arbetet.
            </seg>
            <seg n="620886df">
              Parallellt med diskussionerna i FN och inom ramen för CCW har
              en diskussion inletts utanför dessa, den så kallade Osloprocessen.
              Sverige var med i februari i år och undertecknade den så kallade
              Oslodeklarationen tillsammans med 45 andra stater. Som land har
              vi ställt oss bakom ambitionen att före utgången av år 2008 sluta
              ett internationellt avtal om att förbjuda användning, produktion,
              överlåtande och lagring av klusterammunition som förorsakar oacceptabla
              civila skador. Utskottet betonar vikten av att Sverige fortsätter
              att vara pådrivande för att få till stånd ett internationellt
              förbud rörande klusterammunition i enlighet med Oslodeklarationen.
            </seg>
            <seg n="1522af2a">
              Det bästa kan ibland bli det godas fiende. Det gäller att vi
              arbetar inom de organisationer där just producenter och användare
              är med så att vi får med oss dem som verkligen förorsakar de största
              problemen.
            </seg>
            <seg n="0ac02e3e">
              Det kan också vara bra att veta att Sverige inte producerar eller
              exporterar några klustervapen.
            </seg>
            <seg n="af3f22ab">
              När det gäller frågan om exportkontroll inom EU finns det redan
              i dag en politiskt bindande uppförandekod för export av krigsmateriel.
              Den reviderades och förtydligades på flera punkter under 2005
              och har därmed blivit ett starkare instrument. För export av produkter
              med dubbla användningsområden finns det sedan 2000 en gemensam
              europeisk lagstiftning för samtliga länder. Detta är viktigt.
              Sverige är inte ensamt i världen.
            </seg>
            <seg n="75fb6e65">
              I EU:s uppförandekod finns gemensamma kriterier för export av
              krigsmateriel. Dessa ska också tillämpas vid den nationella prövningen
              av exportansökningar. Kriterierna är en form av minimireglering,
              men medlemsländerna kan ha egna striktare riktlinjer.
            </seg>
            <seg n="64f4488d">
              Inom EU har man också utarbetat tillämpningsbestämmelser som
              ska vara slutgiltigt klara under sommaren 2007. Dessutom finns
              som komplement en användarguide till hjälp för de olika tillståndsmyndigheterna
              i medlemsstaterna.
            </seg>
            <seg n="3957567b">
              Sammantaget har det visat sig att uppförandekoden har lett till
              viktiga förändringar, såväl i medlemsstaternas nationella regelverk
              som i deras exportkontrollpolitik. Man kan beskriva detta som
              en fortlöpande process.
            </seg>
            <seg n="c0f264e7">
              I en motion tas frågan om följdleveranser upp. Det är en fråga
              som kan komma upp i den fortlöpande processen. Det visar att det
              är samarbete och gemensamma regler som gör att vi får en övergripande
              kontroll där fler länder än Sverige har en restriktiv syn.
            </seg>
            <seg n="dafa6db3">
              Slutligen, herr talman, har vi frågan om behovet av en ny lagstiftning
              på detta område. Det var tur att Socialdemokraternas representant
              ändå var något blygsam och inte krävde att detta skulle ha presenterats
              i dag eller i nästa vecka.
            </seg>
            <seg n="c35b29d4">
              Det tillsattes en utredning, Krut, i juli 2003. Utredningens
              förslag presenterades i september 2005 i ett betänkande, men det
              kom inte något förslag till ny lagstiftning under valåret 2006,
              och det var kanske inte så konstigt. Men efter regeringsskiftet
              pågår nu en beredningsprocess i Regeringskansliet, och utskottet
              säger att man avvaktar resultatet av det pågående beredningsarbetet.
              Vi ser naturligtvis fram emot detta.
            </seg>
            <seg n="fb0a84b4">
              Herr talman! Jag vill avslutningsvis yrka bifall till utskottets
              förslag, nämligen att riksdagen lägger skrivelsen till handlingarna,
              och avslag på samtliga motioner.
            </seg>
          </u>
          <note type="speaker" n="6ec1e258">
            Anf. 194 HANS LINDE (v) replik:
          </note>
          <u who="hans_linde_f4736f" xml:id="i-3b5c3bf0b29a91b1-0" n="99022de2">
            <seg n="d6144943">
              Herr talman! Det är inte så ofta som vänsterpartister och moderater
              är ense när det gäller utrikespolitiken. Men på en punkt är vi
              ense, och det gäller kritiken av diktaturen Vitryssland. Vi har
              tillsammans och i stor enighet här i kammaren kritiserat Lukasjenko
              och hans regim för brott mot de mänskliga rättigheterna, för inskränkningar
              i pressfriheten och för de omfattande förföljelserna av oppositionella.
            </seg>
            <seg n="49ad8feb">
              Det som blir lite märkligt är att samtidigt som vi står i kammaren
              och kritiserar Vitryssland importerar Sverige fortfarande vapen
              från Vitryssland. Mellan 1996 och 2003 importerade vi framför
              allt lasersikten från det statliga vitryska företaget Belomo för
              90 miljoner kronor. Det handlar om svenska skattemedel som går
              direkt in i den vitryska försvarsindustrin. Och precis som Karin
              lyfte upp i sitt inlägg tidigare om att vår vapenexport möjliggör
              för oss att utveckla vår vapenindustri så innebär vår import från
              Vitryssland att vi bidrar till att utveckla den statliga vitryska
              vapenindustrin. Det hänger inte riktigt ihop. Det råder inte samstämmighet
              mellan retoriken i till exempel utrikespolitiska deklarationen
              och den konkreta vapenexporten.
            </seg>
            <seg n="5d7ee20c">
              Vad är det rimliga i att Sverige fortsätter att importera vapen
              från Vitryssland, Karin? På vilket sätt bidrar vi till en demokratiseringsprocess
              i Vitryssland genom att köpa in lasersikten från statliga vitryska
              företag?
            </seg>
          </u>
          <note type="speaker" n="9b664414">
            Anf. 195 KARIN ENSTRÖM (m) replik:
          </note>
          <u who="karin_enstrom_8ae189" xml:id="i-9b27d76103c7690d-1" n="d9ca1f66">
            <seg n="4fa57f64">
              Herr talman! Som vi har talat om tidigare finns det i dag inga
              regler för import av krigsmateriel. Det är möjligt att man i beredningsarbetet
              kommer fram till att det ska finnas riktlinjer och principer även
              för från vilka länder man ska importera vapen.
            </seg>
            <seg n="81422c15">
              Det är en tradition att man i dessa frågor inte pekar ut vilka
              enskilda länder vi säljer till eller köper från eller fattar beslut
              i riksdagen om vilka länder man ska importera från eller exportera
              till.
            </seg>
            <seg n="3eea8a7c">
              Jag tror och hoppas att den frågan kommer upp i det förslag som
              nu bereds i Regeringskansliet. Det är möjligt att statsrådet har
              fler nyheter att komma med.
            </seg>
          </u>
          <note type="speaker" n="b7b5a3e7">
            Anf. 196 HANS LINDE (v) replik:
          </note>
          <u who="hans_linde_f4736f" xml:id="i-3b5c3bf0b29a91b1-1" n="99022de2">
            <seg n="eb87d40f">
              Herr talman! Moderaterna här i kammaren har många gånger kritiserat
              regimen i Vitryssland på ett föredömligt sätt. Där kan jag ge
              en eloge till vissa moderater för deras arbete. Men nu blir jag
              lite besviken.
            </seg>
            <seg n="14db6e0d">
              Under min tid i riksdagen har jag lärt mig att man kan vara politiker
              på två olika sätt. Antingen gömmer man sig lite bakom att det
              kommer ett betänkande, det pågår en process, det pågår en behandling
              och vi brukar inte diskutera enskilda länder eller så talar man
              om vad man själv tycker. Som riksdagsledamöter har vi faktiskt
              fått mandatet av väljarna att företräda dem och uttrycka våra
              åsikter i kammaren.
            </seg>
            <seg n="54813f14">
              Jag är besviken över att Karin väljer att vara den första kategorins
              politiker och dölja sig bakom det beredningsarbete som pågår och
              som möjligen skulle kunna beröra import och Vitryssland.
            </seg>
            <seg n="8c06730f">
              Min fråga kvarstår. Jag skulle vilja att man i detta fall inte
              bara gömmer sig bakom ett pågående processarbete utan säger sin
              egen mening. Är det rimligt att Sverige i dag importerar vapen
              från den statliga vitryska vapenindustrin och att våra skattepengar
              går direkt in och stöttar och stärker Lukasjenkos regim?
            </seg>
          </u>
          <note type="speaker" n="98867286">
            Anf. 197 KARIN ENSTRÖM (m) replik:
          </note>
          <u who="karin_enstrom_8ae189" xml:id="i-6acdd0e1c40532c9-0" n="d9ca1f66" next="i-e3b9bb411e8abd21-0">
            <seg n="53aee72e">
              Herr talman! Hans Linde tar till ett debattrick. Det finns mycket
              i detta som Hans Linde skulle kunna kommentera eftersom jag uppfattar
              det som att Vänsterpartiet totalt sett är emot all export och
              import av krigsmateriel och helst skulle se att det inte fanns
              någon krigsmateriel över huvud taget. Det är en vacker tanke.
              Det hade jag också kunnat hoppas på, men nu är världen som den
              är. Varje land har rätt att försvara sig.
            </seg>
            <seg n="b1165777">
              Det kan vara bra att även titta på vilka länder som vi importerar
              från.
            </seg>
          </u>
          <note n="1a535c01">
            Anf. 198 KARLA LÓPEZ (mp) replik:
          </note>
          <u who="karin_enstrom_8ae189" xml:id="i-e3b9bb411e8abd21-0" n="d9ca1f66" prev="i-6acdd0e1c40532c9-0">
            <seg n="f3dff8ab">
              Herr talman! Det var intressant att höra Karins tal.
            </seg>
            <seg n="36197206">
              När det gäller exportreglerna sade du att vi inte får exportera
              till krigförande länder och att exporten inte ska gå emot svensk
              utrikespolitik. Men detta fungerar tydligen inte eftersom vi exporterar
              till USA som just nu är i krig i Irak. Göran Persson gick ut och
              fördömde ockupationen. Men vad jag vet har alliansen inte alls
              ändrat sig, åtminstone inte offentligt. Exportreglerna fungerar
              alltså inte. Jag skulle gärna veta varför och vad man kan göra
              för att visa det.
            </seg>
            <seg n="82973f78">
              En annan fråga gäller klustervapen. Det är lite synd att man
              säger att vi ska vara med och förhandla om det med andra länder.
              Visst kan vi göra det, men det ligger inget motsatsförhållande
              i att vi går före och förbjuder dem i Sverige och följer Norges,
              Österrikes och Belgiens exempel.
            </seg>
            <seg n="1b3a88b3">
              Jag kan inte hålla med när du säger att Sverige inte tillverkar
              klustervapen. Vi tillverkar bombkapsel 90 som är ammunition till
              JAS 39 Gripen, och därför blir jag väldigt fundersam.
            </seg>
          </u>
          <note type="speaker" n="609f83de">
            Anf. 199 KARIN ENSTRÖM (m) replik:
          </note>
          <u who="karin_enstrom_8ae189" xml:id="i-9b27d76103c7690d-2" n="d9ca1f66">
            <seg n="958c7a3a">
              Herr talman! Enligt den information jag har tillverkar inte Sverige
              bombkapsel 90. Den tillverkas i Tyskland. Däremot stämmer det
              att den svenska försvarsmakten och flygvapnet har bombkapsel 90
              som är en form av klustervapen. Där kommer vi till det svåra.
              Man har inte bestämt sig för definitionen när det gäller den speciella
              formuleringen vapen som orsakar oacceptabla civila skador. Man
              tittar på vilken kvarliggande effekt vapnet har, antalet blindgångare
              och hur länge vapnet är skadligt. Bombkapsel 90 är ett vapen som
              avaktiveras efter 12 timmar. Det som är odetonerat kan då inte
              sprängas. Det gör att det är mindre farligt än andra vapen.
            </seg>
            <seg n="4509e889">
              Sverige har inte köpt några nya sådana sedan 1996. Försvarsmakten
              och regeringen har gjort bedömningen att vi fortfarande har behov
              av dem. Jag tycker att det är renhårigt att säga att vi i dag
              inte kan gå med på ett totalförbud för alla typer av klusterammunition
              när vi själva har det i vår egen försvarsmakt. Det vore betydligt
              värre att säga att alla andra inte får använda det men att vi
              har en variant som förmodligen inte hamnar under definitionen
              och att vi därför inte behöver göra något åt det.
            </seg>
            <seg n="634d0163">
              Arbetet är viktigt. Men jag vill betona att det är viktigt att
              föra den här processen i de stora organisationerna inom FN och
              inom CCW. Det är där de stora producenterna och de stora skadegörarna
              och användarna som orsakar de här problemen finns.
            </seg>
            <seg n="1d1496f8">
              Anf. 200 KARLA LÓPEZ (mp) replik:
            </seg>
            <seg n="9971df12">
              Herr talman! Enligt expertis och fredsforskare är Försvarsmakten
              inte alls beroende av bombkapsel 90. De brukar ta England som
              exempel. Där sade militären att man var jätteberoende av den,
              men när man förbjöd den förändrades ingenting i deras försvar.
              Det stämmer alltså inte riktigt.
            </seg>
            <seg n="5acbe12c">
              Det var en nyhet för mig att den tillverkas i Tyskland. Jag vill
              då veta om det finns svenska investeringar i detta eller om man
              samarbetar med svenska företag.
            </seg>
            <seg n="6b4cf16d">
              Det är ju bra att vi är med och förhandlar. Men kan vi här i
              Sverige förbjuda detta redan nu samtidigt som vi förhandlar? Jag
              ser ingen motsättning i det. Du säger att det vore dubbelmoral.
              Det tycker inte jag. Om man förbjuder det här eller om man tillverkar
              och producerar men inte använder den samtidigt som man driver
              detta internationellt vore suveränt, tycker jag.
            </seg>
          </u>
          <note type="speaker" n="2b6615d3">
            Anf. 201 KARIN ENSTRÖM (m) replik:
          </note>
          <u who="karin_enstrom_8ae189" xml:id="i-9b27d76103c7690d-3" n="d9ca1f66">
            <seg n="00f10a40">
              Herr talman! När det gäller frågan om klusterammunition vidhåller
              jag att regeringen har skrivit under Oslodeklarationen som är
              bra. Det svåra i arbetet kommer nu när man ska göra definitionerna
              det kan låta tekniskt och torrt av vad som är ett klustervapen
              som orsakar oacceptabel civil skada. Jag fortsätter att tro att
              det är bättre att man gör det inom FN-systemet.
            </seg>
            <seg n="c9f6575a">
              Frågan om svenska affärsintressen i den tyska delen kan jag inte
              svara på. Det får jag återkomma till efter debatten.
            </seg>
            <seg n="f736ac5f">
              Karla López frågade mig tidigare om enhetligheten. Inte ens Göran
              Persson föreslog att Sverige skulle avbryta sin krigsmaterielexport
              till USA. Den har pågått hela tiden, och den pågår nu. Jag återkommer
              till de internationella avtal och det samarbete som vi har med
              andra stora duktiga industriländer även på det här området. Man
              har bedömt att nyttan av att fortsätta att samarbeta inte bara
              med USA utan med de sex nationerna är stor för att dra nytta teknologiskt
              för det svenska försvarets skull och för dem som arbetar inom
              försvarsindustrin. Det är 20 000 människor i Sverige som arbetar
              inom försvarsindustrin.
            </seg>
          </u>
          <note type="speaker" n="ae8b797a">
            Anf. 202 BIRGITTA OHLSSON (fp):
          </note>
          <u who="birgitta_ohlsson_ff6111" xml:id="i-e37e784b7fad8817-0" n="98faa8c7" next="i-eae1f9c0415bd79b-0">
            <seg n="2c4baa2c">
              Herr talman! Det är inte mindre neutralt för oss att stödja demokratins
              försvarare än det är för Sverige, Ryssland och andra nationer
              att skicka stål, malm, olja och annat krigsmateriel till Tyskland
              varje vecka. Vi måste vara demokratins stora vapenarsenal.
            </seg>
          </u>
          <note n="385f40f3">
            Orden yttrades av USA:s president Franklin Delane Roosevelt i
            ett tal till nationen den 29 december 1940 mitt under brinnande
            andra världskrig.
          </note>
          <u who="birgitta_ohlsson_ff6111" xml:id="i-eae1f9c0415bd79b-0" n="98faa8c7" prev="i-e37e784b7fad8817-0">
            <seg n="5897e492">
              Jag tycker att det i grunden är det som denna debatt i kammaren
              handlar om i dag. Det går inte att förhålla sig neutral mellan
              demokrati och diktatur.
            </seg>
            <seg n="201e6b4e">
              Svensk utrikespolitik, svensk säkerhetspolitik och svensk vapenexport
              måste sträva efter att vara glasklar värderingsmässigt och tydlig
              i handling och vara aktivistisk ute på fält.
            </seg>
            <seg n="11b1c1d4">
              Jag vill som liberal inledningsvis betona tre saker. Jag är inte
              pacifist. Jag är inte emot vapenexport i sig. Som liberal tycker
              jag att demokratiska länder ska få försvara sig själva med vapen.
              Jag tror att vi alla måste vara medvetna om att man ibland måste
              försvara det fria ordet, rösträtten, demokratin, kvinnors rättigheter
              och till syvende och sist det mänskliga livet med vapenmakt.
            </seg>
            <seg n="b518487e">
              Så var det under de allierades kamp mot Adolf Hitlers Nazityskland
              under andra världskriget. Få av oss vågar tänka tanken eller skulle
              kanske ens själva ha fått leva i dag om mänsklighetens grövsta
              brott Förintelsen hade fått få sin slutgiltiga lösning. Fascismen
              och totalitarismen hade utan vapenmakt genomsyrat Europas varje
              por än i dag.
            </seg>
            <seg n="735071a1">
              Skydd med vapen behövs ännu år 2007. Jag önskar att fler pågående
              folkmord, folkfördrivningar och massvåldtäkter kunde stoppas med
              vapen och inte bara få fortsätta med passiv diplomati.
            </seg>
            <seg n="61676a1c">
              Jag anser att det stora problemet i global politik i dag inte
              är att omvärlden ingriper för ofta, utan tvärtom alldeles för
              sällan, när blodiga konflikter pågår mitt framför ögonen på oss.
            </seg>
            <seg n="92700114">
              Vi har folkmordet i Darfur som skördar hundratals nya offer varje
              vecka, folkmordet i Rwanda där nästan en miljon människor blev
              slaktade 1994 under 100 dagar, i Srebrenica där tusentals muslimska
              män dödades 1995 eller i Halabja 1988 då Saddam Hussein gasade
              ihjäl 5 000 kurder. Det är en skam för mänskligheten att inte
              vi i den fria världen ingrep med vapen för att stoppa dessa blodiga
              massmord.
            </seg>
            <seg n="e91270e1">
              I svensk politik kan man i partierna och i utskottsbetänkandet
              urskilja tre olika linjer vad gäller synen på krigsmateriellagstiftning.
              Den första linjen är en rent pacifistisk linje som representeras
              av Miljöpartiet och i viss mån också av Vänsterpartiet. Den går
              ut på att Sverige ska avveckla sin krigsmaterielexport, inte minst
              till u-länder.
            </seg>
            <seg n="f4842029">
              Mot den linjen kan invändas att vi inte lever i den bästa av
              världar och att vapen fortfarande behövs. Vi kan slå fast att
              även fattiga demokratier ska få använda sig av vapen för att försvara
              sin frihet.
            </seg>
            <seg n="076e55d3">
              Den andra linjen befäster att vapenexport ska tillåtas, men med
              restriktioner inte minst vad gäller de allra farligaste vapnen.
              Det är glädjande att ett enigt utrikesutskott den 10 maj kunde
              ställa sig bakom ett internationellt förbud mot klustervapen.
            </seg>
            <seg n="1aa89153">
              Som Hans Linde från Vänsterpartiet redogjorde för tidigare är
              klustervapen en oerhörd tragedi för hela mänskligheten. Nästan
              100 procent av de skadade är civila, och 40 procent av dem som
              drabbas är barn. Vi ska vara stolta över att vi har givit regeringen
              ett kraftfullt mandat att verka för att dessa vapen försvinner.
              Det är allas vårt ansvar oavsett var vi står på den politiska
              skalan.
            </seg>
            <seg n="0db10559">
              Den tredje linjen, som jag personligen tycker är den viktigaste,
              är en framtidsdiskussion den är bara i sin linda ännu om visionerna
              att forma en vapenexport som ligger närmare våra utrikespolitiska
              ambitioner. Vi i Folkpartiet liberalerna tycker att det är det
              som bör lyftas fram allra mest.
            </seg>
            <seg n="7ac8c17b">
              I den svenska krigsmateriellagstiftningen står det i dag att
              tillstånd för vapenexport endast får lämnas om det finns säkerhets-
              eller försvarspolitiska skäl för det och om det inte strider mot
              Sveriges utrikespolitik. I den svenska utrikespolitiken, formulerad
              av regeringen och godkänd av riksdagen, ligger det i Sveriges
              intresse att mänskliga rättigheter främjas.
            </seg>
            <seg n="da2fe579">
              I regeringsförklaringen från den 6 oktober 2006 stadgas detta
              tydligt: Svensk utrikespolitik ska förena engagemanget för internationellt
              samarbete med en tydlig röst för demokrati och de mänskliga rättigheterna.
              Ambitionen ska vara klar. Sverige ska bättre bidra till frihet,
              säkerhet, demokrati, välstånd och hållbar utveckling i världen.
            </seg>
            <seg n="ea474e35">
              I praktiken ser det dessvärre mycket annorlunda ut. Vi borde
              en gång för alla lära oss av historien och inte samarbeta militärt
              med diktaturer som bryter mot demokrati och de mänskliga rättigheterna.
            </seg>
            <seg n="7cd3280c">
              I stället borde vi understödja demokratier som bidrar till fred
              och säkerhet i sin omvärld och de demokratiska krafter som verkar
              i odemokratiska länder.
            </seg>
            <seg n="ccfdca86">
              Vi i Folkpartiet liberalerna har länge menat att man borde införa
              ett demokratikriterium i svensk vapenexport. Ett sådant kriterium
              skulle innebära att export vägs mot tydliga krav på demokratisk
              utveckling. Därmed förhindrar man vapenexport till rena diktaturer.
            </seg>
            <seg n="51a0adcc">
              Den svenska utrikes- och säkerhetspolitiken vägleddes länge under
              1900-talet av en neutralitetspolitik som vilade på realpolitiska
              hänsynstaganden som i dag inte finns på samma sätt. Ett problem
              med politiken var att svenska regeringar till slut gjorde neutralitetspolitiken
              till en dygd. Och det är dags att vi slutligen gör upp med denna
              tradition. Demokrati borde ersätta neutralitet som den svenska
              säkerhetspolitikens ledstjärna.
            </seg>
            <seg n="c07b5279">
              Jag vill betona att Sverige som nation även i fortsättningen
              ska ha en vital och framgångsrik vapenexport, ett konstruktivt
              militärt samarbete med demokratiska nationer vilkas folk själva
              har fått välja sina ledare. I den mån Sverige ska bidra till att
              rusta världen ska vi vara demokratins vapensmedja. Jag tycker
              att det är dags för alliansregeringen att bryta med den linje
              som företräddes av den socialdemokratiska regeringen och inte
              inleda fler militära samarbeten med auktoritära diktaturer.
            </seg>
            <seg n="db2b47bd">
              Fru talman! Avslutningsvis: Friheten, demokratin och de mänskliga
              rättigheterna måste ibland försvaras med vapen. Men att understödja
              diktaturer med vapen är både omoraliskt och olämpligt.
            </seg>
            <seg n="0f03b6ff">
              Fru talman! Jag blev lite förvånad när du, Birgitta Ohlsson,
              talade om pacifism. Jag tänkte därför ge lite fakta om pacifism.
              Man kan faktiskt försvara ett land utan att använda våld. Det
              finns någonting som heter icke-våldsmotstånd. Det mest kända exemplet
              är Gandhi som lyckades befria sitt land helt pacifistiskt från
              den största stormakten som fanns vid den tiden. Ett annat exempel
              är Tjeckoslovakien 1968 som genom civilt icke-våldsmotstånd lyckades
              försvara dåvarande Tjeckoslovakien mot ryssarna.
            </seg>
            <seg n="088dd491">
              Det som är problemet i dagens värld är att vi fokuserar alldeles
              för mycket på militära lösningar och alldeles för lite på fredliga
              lösningar. Fredsforskningen får otroligt lite pengar i jämförelse
              med vad militärforskningen och vapenforskningen får. Fredsforskare
              hävdar att det är lika effektivt att lösa en konflikt genom icke-våld
              som genom våld. Problemet när man använder våld är att det får
              otroligt stora konsekvenser. När kriget är över lever nämligen
              konflikten, stressen, frustrationen och våldet kvar i människors
              huvuden och minnen, vilket gör att detta kan trappas upp och leda
              till ytterligare en konflikt i framtiden. Denna effekt får man
              inte genom fredliga lösningar.
            </seg>
          </u>
          <note n="5a44e90c">
            Anf. 203 KARLA LÓPEZ (mp) replik:
          </note>
          <note type="speaker" n="fe8c6864">
            Anf. 204 BIRGITTA OHLSSON (fp) replik:
          </note>
          <u who="birgitta_ohlsson_ff6111" xml:id="i-e37e784b7fad8817-1" n="98faa8c7" next="i-eae1f9c0415bd79b-1">
            <seg n="b86564e8">
              Fru talman! Jag beundrar också mahatma Gandhi oerhört mycket.
              Han var en stor ledare i världen. Men vi måste också slå fast
              att vi inte lever i den bästa av världar. Kvinnor som har varit
              utsatta för massvåldtäkter och som jag har träffat i folkmordets
              Darfur blir inte hjälpta av mer diskussion om fredliga lösningar
              och olika typer av pacifism. De behöver människor med vapen som
              kan försvara dem och som ser till att de inte blir våldtagna igen
              och som ser till att de kan föras tillbaka till sina byar som
              numera är nedbrända och få ett drägligt liv. Deras barn behöver
              vapenskydd för att kunna gå i skolan. Flyktinglägren behöver försvaras
              med vapen för att klara sig.
            </seg>
            <seg n="30f35e2c">
              Jag tycker att det är väldigt vackert att tala om freden. Och
              det är väldigt positivt att lyfta fram förebyggande lösningar.
              Men det räcker inte eftersom världen inte ser ut på det sättet.
              Vi kommer att behöva vapen under en lång tid framöver för att
              faktiskt se till att människor inte ska slaktas och för att barbariet
              inte ska tillåtas fortsätta.
            </seg>
          </u>
          <note n="34def277">
            Anf. 205 KARLA LÓPEZ (mp) replik:
          </note>
          <u who="birgitta_ohlsson_ff6111" xml:id="i-eae1f9c0415bd79b-1" n="98faa8c7" prev="i-e37e784b7fad8817-1">
            <seg n="388c44c2">
              Fru talman! Jag håller med dig, Birgitta Ohlsson, att om vi diskuterar
              fred är det klart att vi inte löser problematiken, utan det krävs
              handling, och det krävs icke-våldshandling. Och det finns effektiva
              metoder i dag som man vet kan försvara människor som redan är
              i krig eller i en våldssituation. Bland annat har man insett det
              inom FN. Så man lutar åt det hållet i resolution 1325, där man
              menar att kvinnor ska vara mer involverade i konfliktlösningen.
              I och med det arbetar man mer med icke-våld. Självklart kan man
              arbeta mer offensivt i denna fråga. Men det är ingen som jobbar
              med det. Jag tycker att det är otroligt synd, därför att om vi
              skulle satsa mer på icke-våldslösningar skulle vi skapa fred i
              världen. Fred kan man inte skapa med våld. Fred kan bara skapas
              med fred.
            </seg>
          </u>
          <note type="speaker" n="3ffcb0dc">
            Anf. 206 BIRGITTA OHLSSON (fp) replik:
          </note>
          <u who="birgitta_ohlsson_ff6111" xml:id="i-f6eebd434cc6922f-0" n="98faa8c7">
            <seg n="1e3f9603">
              Fru talman! Det är väldigt vackra ord som Karla López använder.
              Och det är klart att det är oerhört viktigt med prevention. Men
              jag tror att de uppemot en miljon rwandier som blev slaktade under
              100 dagar i Kigali med omnejd med macheteknivar och annat hade
              behövt vapenmakt på plats för att kunna överleva. Vi svek dem,
              Förenta nationerna och resten av omvärlden, genom att vi inte
              ingrep. Det är den verklighet som vi lever i. De 5 000 kurder
              som gasades ihjäl av Saddam Hussein 1988 hade också behövt vapen.
              Befolkningen fick sedermera skydd av USA och Storbritannien som
              upprättade flygförbudszoner. Det är denna verklighet som vi måste
              utgå från.
            </seg>
            <seg n="40fb282c">
              Jag säger inte någonting om att man ska negligera fredstanken
              eller inte lyfta fram olika förebyggande lösningar. De är viktiga.
              Och resolution 1325 är ett bra steg för att se hur man kan involvera
              kvinnor, hur man kan tänka på barns situation, och hur man via
              så kallade early warning system kan se att olika konflikter kommer
              att bubbla upp på olika ställen. Många krig skulle inte behöva
              bryta ut om vi faktiskt hade ett mer effektivt bistånd och om
              vi faktiskt hade en mer öppen värld som i större utsträckning
              såg tendenserna.
            </seg>
            <seg n="d051e28c">
              Men jag tycker att det är väldigt oansvarigt att i dagens samhälle
              hävda att vapnens tid är förbi. Den är ännu inte förbi. Det är
              klart att de värsta vapnen måste fasas ut. Men vi kommer under
              en lång och överskådlig tid att behöva använda oss av vapen och
              militära insatser för att skydda det mänskliga livet.
            </seg>
          </u>
          <note type="speaker" n="5e50acc0">
            Anf. 207 HANS LINDE (v) replik:
          </note>
          <u who="hans_linde_f4736f" xml:id="i-3b5c3bf0b29a91b1-2" n="99022de2">
            <seg n="cf2538f7">
              Fru talman! Nu är det två företrädare för majoriteten som har
              beskrivit Vänsterpartiet som ett delvis pacifistiskt parti eller
              ett parti som helt vill avskaffa svensk vapenexport.
            </seg>
            <seg n="41cda30c">
              Dagens boktips till er i majoriteten är att ni faktiskt läser
              vad vi i Vänsterpartiet skriver i våra motioner och reservationer.
              Det finns en risk att det så att säga är ett ganska torrt boktips.
              Men jag kan tycka att det är nyttigt och hederligt att man faktiskt
              läser på innan man kritiserar sina motståndare. Vi i Vänsterpartiet
              har inte sagt att vi vill avskaffa svensk vapenexport. Vi har
              sagt att den behöver regleras tydligare.
            </seg>
            <seg n="0989735a">
              Jag håller fullständigt med om att varje land har rätt till ett
              försvar. Men vi kan aldrig acceptera att försvaret sker på vilka
              sätt eller på vilka villkor som helst. Jag tror att de flesta
              av oss är ganska glada över att man har förbjudit senapsgasladdade
              handgranater. Och jag tror att de flesta av oss är tacksamma för
              att granatkastarammunition laddad med mjältbrandssporer inte längre
              används. Och jag tror att vi alla ställer oss bakom Genèvekonventionen
              om att endast militära mål får angripas.
            </seg>
            <seg n="2b87a8b6">
              Det är därför som det känns så märkligt att vi nu har en majoritet
              i den här riksdagen som företräds av ett statsråd som nu säger
              att Sverige ska behålla sina klustervapen och att man ska behålla
              bombkapsel 90. Jag tror att det krävs ett stort mått av politiskt
              mod för att hävda att bomkapsel 90 aldrig kan drabba civila. Jag
              tror inte att någon av oss här i den här kammaren eller någon
              annan kan lämna dessa garantier. Självklart finns det en överhängande
              risk att civila kommer att drabbas av den typen av vapen som bombkapsel
              90 är.
            </seg>
            <seg n="3142b9b4">
              Jag vet att Birgitta Ohlsson har varit en förkämpe för ett svenskt
              förbud mot klustervapen. Men nu står Birgitta Ohlsson trots det
              i denna kammare och representeras av ett statsråd som faktiskt
              säger att vi ska behålla bombkapsel 90. Hur går det ihop, Birgitta
              Ohlsson?
            </seg>
          </u>
          <note type="speaker" n="587128ee">
            Anf. 208 BIRGITTA OHLSSON (fp) replik:
          </note>
          <u who="birgitta_ohlsson_ff6111" xml:id="i-f6eebd434cc6922f-1" n="98faa8c7">
            <seg n="e0163c69">
              Fru talman! Jag tror att vi alla ska vara ärliga och inse att
              klockan klämtar för den svenska bombkapsel 90. Om vi kommer att
              få ett internationellt förbud inom ett par års tid så är det väldigt
              märkligt om vissa vapen då skulle undantas. Jag tror att den utvecklingen
              är väldigt viktig att följa. Man kan fråga om det kommer att ske
              år 2009, om det kommer att ske senare, eller om det kommer att
              ske i förtid.
            </seg>
            <seg n="ff869695">
              Det viktiga är också att se hur vapnen utvecklats genom historien.
              Frågan är om Sverige kommer att kunna använda ett vapen som tillverkades
              1986, bombkapsel 90, för att år 2020 bekämpa främmande makt. Troligtvis
              inte, för det kommer att krävas andra vapen. Inte heller ser det
              svenska invasionshotet i dag ut som det tidigare gjorde, utan
              det är andra utmaningar som vi står inför.
            </seg>
            <seg n="e35128e7">
              Jag tror att alla vi som är väldigt glada över att, förhoppningsvis,
              inom ett par år få ett internationellt förbud mot klustervapen
              ska se in i denna kontext. Jag tycker att bombkapsel 90 ska fasas
              ut. Det är Folkpartiets bestämda åsikt i denna fråga.
            </seg>
            <seg n="f4b4f292">
              Sedan handlar det om förhandlingar. I grund och botten är det
              nog inte en fråga om om utan om när .
            </seg>
          </u>
          <note type="speaker" n="1ca11029">
            Anf. 209 HANS LINDE (v) replik:
          </note>
          <u who="hans_linde_f4736f" xml:id="i-3b5c3bf0b29a91b1-3" n="99022de2">
            <seg n="5be356b8">
              Fru talman! I ett tidigare inlägg pratade jag om bristen på samstämmighet
              mellan olika delar av den här regeringens utrikespolitik. Här
              ser vi en brist på samstämmighet inom den borgerliga alliansen.
              Det är ju inte riktigt de här signalerna som vi fått från statsrådet
              Mikael Odenberg.
            </seg>
            <seg n="b37d0d47">
              Klockorna klämtar möjligtvis för klustervapen. De skulle kunna
              klämta betydligt högre om den reservation som nu ligger på riksdagens
              bord bifölls. Det är fullt möjligt att vi vid voteringen i morgon
              röstar igenom ett svenskt förbud mot produktion, handel och förvaring
              av klustervapen här i Sverige, inklusive bombkapsel 90. Klockorna
              skulle alltså kunna klämta betydligt högre än de i dag gör.
            </seg>
            <seg n="ee365208">
              Det är möjligt att de här vapnen avskaffas om ett par år. Men
              det är nu, i år, som vi ska ge oss ut och förhandla runt om i
              världen om ett internationellt förbud.
            </seg>
            <seg n="99000cfa">
              Frågan är vilken trovärdighet vi har när vi samtidigt åker ut
              i världen och säger att vi ska verka för ett internationellt förbud
              samtidigt som den entydiga signalen från den svenska regeringen
              har varit att det här förbudet inte ska omfatta bombkapsel 90
              gärna ett förbud men någon annanstans, för någon annan och någon
              annan gång.
            </seg>
            <seg n="bc95e103">
              Vilken trovärdighet har alltså den svenska regeringen när det
              gäller att agera för ett internationellt förbud när man samtidigt
              så entydigt har sagt att bombkapsel 90 ska bevaras?
            </seg>
          </u>
          <note type="speaker" n="793bc8a4">
            Anf. 210 BIRGITTA OHLSSON (fp) replik:
          </note>
          <u who="birgitta_ohlsson_ff6111" xml:id="i-f6eebd434cc6922f-2" n="98faa8c7">
            <seg n="db3bf8cd">
              Fru talman! För tillfället är det viktigaste att vi får i gång
              ett ambitiöst och tillräckligt effektivt avtal mot klustervapen.
              Jag ser det själv som en omöjlighet att Sverige på sikt kommer
              att kunna behålla egna vapen.
            </seg>
            <seg n="805ed63a">
              Det viktigaste just nu är att vi inte agerar som någon form av
              bromskloss i förhandlingarna utan att vi på sikt försöker flytta
              fram våra olika positioner.
            </seg>
            <seg n="8aae6bbf">
              Men sett till just den vapentekniska utvecklingen tror jag, som
              jag tidigare nämnde, att klustervapnen, även den svenska versionen,
              inom ett par år väldigt mycket kommer att ha spelat ut sin roll.
            </seg>
            <seg n="c02cda72">
              I en interpellationsdebatt om klustervapen som ägde rum här i
              december, precis inför julen, och där bland annat jag och Veronica
              Palm debatterade med försvarsminister Mikael Odenberg deklarerade
              han tydligt att svenska klustervapen inte skulle användas vid
              internationella insatser.
            </seg>
            <seg n="0e3ec316">
              Då blir frågan vad de ska användas till. Behövs de för det svenska
              invasionshotet? Enligt mångas bedömning är svaret nej. Då kan
              man fråga sig hur pass effektiva dessa vapen på sikt kommer att
              vara.
            </seg>
            <seg n="c474207f">
              Oavsett hållning i denna kammare i denna fråga tror jag att klockan,
              som jag inledningsvis sade, klämtar för dessa vapen och att de
              inom en viss tid inte kommer att finnas kvar.
            </seg>
          </u>
          <note type="speaker" n="05c8f686">
            Anf. 211 ALF SVENSSON (kd):
          </note>
          <u who="alf_svensson_d978de" xml:id="i-e61aff3fe1a280c8-0" n="2d9464fc">
            <seg n="a99cb1aa">
              Fru talman! Om vi anser att Sverige, vårt land, ska ha ett militärt
              försvar har vi därmed sagt att det måste finnas vapen för det
              försvaret. Vi har därmed också, som vi alla säkert är helt överens
              om, sagt att vi gör oss beroende av andra länder och då med största
              sannolikhet inte med ett utan med flera länder.
            </seg>
            <seg n="30a5724f">
              Vi är säkert också överens om att vi inte av andra länder kan
              kräva en moral som säger att de ska exportera till oss och att
              vi då, när vi har industrier som kan exportera, moraliskt skulle
              vara förmer och inte alls syssla med export.
            </seg>
            <seg n="ad59f32e">
              Sedan är jag den förste att tillstå att den här exporten ständigt
              ska vara under observans. Det ska resoneras om den, och det ska
              debatteras om den. Den här debatten kommer att fortgå. Så har
              det varit under olika regeringar, och så kommer det att vara också
              under den här och kommande regeringar oavsett kulör.
            </seg>
            <seg n="8b4af728">
              Egentligen tror inte jag att det råder så väldigt delade meningar
              om det betänkande som nu så att säga är uppe på våra taburetter
              här i dag. Men det är inte detsamma som att jag tycker att detta
              är oviktigt. Det är precis tvärtom. Jag tycker att det är angeläget
              att stryka under vissa meningar speciellt i skrivningarna här.
              Det talas om transparens och om parlamentarisk insyn. Det menar
              jag är mycket mycket viktigt, mycket mycket angeläget.
            </seg>
            <seg n="b60227a1">
              Det har här också talats om att den här kampen i någon mån är
              kontrollerad. FN:s generalförsamling antar resolutioner, och i
              EU finns, som sagts här, en politiskt bindande uppförandekod för
              krigsmaterielexport. Men onekligen fordras det mycket mer av implementering
              när vi talar om vapenhandel och bestämmelser.
            </seg>
            <seg n="3bc4971e">
              Jag tycker, precis som mer eller mindre starkt uttalats från
              nästan alla håll, att det är bra att det nu finns formuleringar
              om klustervapen formuleringar som lett till ett i varje fall mycket
              större mått av samstämmighet i utrikesutskottet än vad som annars
              hade varit fallet.
            </seg>
            <seg n="ac6ed1d9">
              Det är också viktigt att vi får en tydlig internationell definition
              som är så objektiv som möjligt om vad som är klustervapen. Visst,
              man kan mycket väl fundera över formuleringen i texten: klusterammunition
              som förorsakar oacceptabla civila skador. Man kan vända på det
              och undra: Vad skulle vara acceptabla civila skador? Det är nog
              ingen enkel gräns att dra för något vapenslag, allra minst när
              det talas om klusterammunition.
            </seg>
            <seg n="9603efa4">
              Det är också så när vi talar om små lätta vapen. Inte heller
              där finns det väl en definition som omfattas eller accepteras
              av alla. Det är säkert gränslöst viktigt i ordets egentliga betydelse
              att vi på de områdena får definitioner som omfattas internationellt.
              I varje fall för närvarande jag tycker att det är viktigt att
              betona det ser vi kanske inte när vi talar om försvarsfrågor konflikter
              med stora breda fronter. I stället är det väldigt mycket av terrorism
              och krigstillstånd inom länder. Där är det svårt att avskilja
              frontavsnitt.
            </seg>
            <seg n="d56338e9">
              Det är klart att man kan göra gällande att en viss diskrepans
              råder mellan att ha vapenembargo visavi Kina och att samtidigt
              handla med vapen med Vitryssland. Jag för min del tror att embargot
              riktat mot Kina enbart är symboliskt, och det är väl bra med symbolik.
              Handeln med Vitryssland däremot är substantiell. Det finns en
              ambivalens i verkligheten som man kan tycka väldigt illa om men
              som, tyvärr, inte alltid är så enkel att hantera.
            </seg>
            <seg n="47c0285e">
              Fru talman! Avslutningsvis vill jag växla in på ett spår som
              jag tycker är oerhört viktigt i de här resonemangen. Jag vill
              understryka att utrikesutskottet måste hålla isär fattigdomsbekämpning
              från militära insatser och vapenhandel. Detta måste sägas gång
              på gång.
            </seg>
            <seg n="c6bfcaa2">
              Om man börjar plädera för att militära insatser skapar förutsättningar
              för humanitära insatser säger man egentligen, menar jag, att allt
              bistånd skulle kunna slussas över till militära insatser.
            </seg>
            <seg n="12dde1b8">
              Fru talman! Det säkraste sättet flera har varit inne på detta
              eller i varje fall ett av de säkraste sätten att minska ropen
              på militära insatser världen över är att kraftfullt och konsekvent
              tränga tillbaka fattigdom och förnedring.
            </seg>
          </u>
          <note type="speaker" n="a4e960a7">
            Anf. 212 Statsrådet STEN TOLGFORS (m):
          </note>
          <u who="sten_tolgfors_fcf589" xml:id="i-02764cae8be14d13-0" n="60ee5bf0">
            <seg n="8eaeafc3">
              Fru talman! I dag debatterar riksdagen den förmodligen öppnaste
              redovisningen av svensk krigsmaterielexport som någon regering
              har lämnat. Regeringen ökar på fem centrala områden informationen
              om exporten av krigsmateriel. Denna utökade information kommer
              att lämnas till riksdagen årligen. Jag noterar med tillfredsställelse
              att utrikesutskottet och samtliga partier där uppmärksammat och
              välkomnat detta.
            </seg>
            <seg n="8a2ce97d">
              Värt att uppmärksamma i år är att den svenska exporten har bytt
              karaktär. Det är bra att utrikesutskottet noterar det.
            </seg>
            <seg n="935efab6">
              Exporten av krigsmateriel för strid, alltså materiel med förstörelsebringande
              verkan, har minskat kraftigt. År 2006 minskade den med 18 procent.
              Samtidigt har exporten av det som kallas övrig krigsmateriel,
              till exempel övervaknings- och radarsystem, ökat och ökat starkt,
              närmare bestämt med 47 procent 2006. Den uppgick då till 72 procent
              av den totala krigsmaterielexporten.
            </seg>
            <seg n="8cd019e5">
              Ofta talas det om den svenska vapenexporten och att den ökar.
              Det är alltså en inte alldeles rättvisande beskrivning, även om
              exporten är sådan att stora enskilda affärer får genomslag i statistiken
              direkt och därmed varierar med avseende på mottagarländer och
              innehåll mellan åren.
            </seg>
            <seg n="0fc303ef">
              Exportaffärer med krigsmateriel är mycket långsiktiga. De affärer
              som nu genomförs och som genomfördes förra året kan ha inletts
              för drygt tio år sedan och prövats i flera omgångar av Inspektionen
              för strategiska produkter och dess rådgivande exportkontrollråd.
            </seg>
            <seg n="e93bff1d">
              Inspektionen har nämligen till sitt stöd ett parlamentariskt
              sammansatt exportkontrollråd, som består av representanter för
              samtliga riksdagspartier. Genom detta råd ges partierna insyn
              i och inflytande över exporten. Det är en viktig del, också den,
              i öppenheten kring exportfrågorna.
            </seg>
            <seg n="3a328919">
              Huruvida Sverige har en strikt krigsmaterielexportpolitik avgörs
              främst av kvaliteten på kontrollen, inte bara av siffrorna för
              enskilda år, som man ibland får intryck av i debatten. Om ett
              land köper till exempel JAS är det en affär stor nog att förändra
              hela statistiken.
            </seg>
            <seg n="ce9bca43">
              Sverige har ett grundläggande säkerhetspolitiskt intresse av
              tillgång till högteknologisk materiel. Detta förutsätter en försvarsindustri
              som samarbetar med andra länder. Detta i sin tur kräver att export
              av försvarsmateriel tillåts.
            </seg>
            <seg n="8cdfebce">
              Sedan det kalla kriget har den svenska försvarsindustrin i bred
              enighet genomgått en omfattande internationalisering. Den ägs
              numera till stor del av utländska företag. Utveckling av nya produkter
              sker i mycket nära samarbete med andra länders försvarsindustrier.
              När produkter tas fram sker det med sikte på användbarhet i flera
              länders försvarsmakter. Det utvecklas knappast längre system avsedda
              att enbart möta det svenska försvarets behov, men det sker heller
              inte utveckling av system enbart för andras behov.
            </seg>
            <seg n="fb81f7bb">
              Sveriges tillgång till nödvändig högteknologisk materiel utgår
              från internationell samverkan, från utbyte av kunskap till försäljning
              av gemensamt utvecklade system och import av resterande materielbehov.
            </seg>
            <seg n="59fbb4a3">
              Denna förändring av försvarets materielförsörjning och försvarsindustrins
              villkor har under en rad år i denna riksdag skett i brett politiskt
              samförstånd.
            </seg>
            <seg n="7d8ff98f">
              Den tekniska utvecklingen går så fort att Sverige inte kan vara
              nationellt självförsörjande med försvarsmateriel. Vi klarar inte
              att på egen hand försörja Försvarsmakten med högteknologisk materiel
              på alla de områden som det behövs. Det går inte heller att upprätthålla
              den breda kompetens som behövs för att möta försvarets alla behov
              eftersom utvecklingen av försvarsmaterielsystem är oerhört kostsam.
            </seg>
            <seg n="c751ae05">
              Däremot kan Sverige väl möta kraven på ett begränsat antal teknologiområden
              och inom dessa upprätthålla en egen utveckling och produktion
              av försvarsmateriel. Övrig materiel importeras.
            </seg>
            <seg n="a895a274">
              För att säkerställa en fortsatt god teknikutveckling och materielförsörjning
              behöver Sverige exportera försvarsmateriel. På det sättet delar
              vi på utvecklingskostnaden med andra länder och säkerställer vår
              egen tillgång.
            </seg>
            <seg n="08499f3f">
              Det säkerhetspolitiska läget har förändrats. För Sveriges del
              har närområdet blivit tryggare. Samtidigt befinner sig svenska
              soldater i dag ofta i mycket farliga situationer när de deltar
              i internationella insatser. När Sverige sänder svenska soldater
              på fredsbevarande uppdrag till krigsområden och krisområden måste
              de ha tillgång till bästa tänkbara utrustning. Det handlar om
              deras säkerhet. Sverige är militärt alliansfritt, men vi deltar
              i Natoledda operationer. Det internationella samarbetet kräver
              också att den materiel som vi använder är kompatibel med andras.
            </seg>
            <seg n="333eb6c0">
              Vidare är det så, fru talman, att vad som är en svensk produkt
              inte längre är entydigt. En produkt som vi känner som svensk kan
              i själva verket ha ett stort internationellt inslag. Ett exempel
              är att en JAS Gripen numera till ungefär hälften består av amerikanskt
              innehåll. JAS utvecklades från början av Saab och såldes sedermera
              av både Saab och BAE. Flygplanet har efterhand Natoanpassats och
              kräver amerikanskt tillstånd för teknologiöverföring för att kunna
              exporteras.
            </seg>
            <seg n="b9585e47">
              Det krävs entydigt bättre europeisk samverkan om reglerna för
              försvarsmaterielexport. Vid tillståndsgivning i Sverige tillämpas
              också EU:s uppförandekod för vapenexport med åtta kriterier som
              ska beaktas. De behandlar sammanfattningsvis situationen i mottagarlandet,
              situationen i mottagarlandets regioner, avsändarlandets och mottagarlandets
              internationella åtaganden.
            </seg>
            <seg n="4d6ac674">
              Sverige har aktivt arbetat för att EU-länderna ska anta en ny,
              moderniserad och bindande uppförandekod för försvarsmaterielexport.
              En sådan finns också framtagen sedan några år, men antagandet
              blockeras alltjämt.
            </seg>
            <seg n="a021d840">
              Sverige har restriktiva regler gällande försvarsmaterielexport
              jämfört med andra EU-länder. Vi förordar starkare EU-regler för
              att länderna ska agera mer sammanhållet.
            </seg>
            <seg n="56a70d53">
              Vikten av att mänskliga rättigheter respekteras är central för
              svensk utrikespolitik. Också det tar de svenska reglerna för försvarsmaterielexport
              fasta på. Export bör inte ske till länder där omfattande grova
              kränkningar av MR förekommer eller där vapen kan användas för
              internt förtryck eller hot mot grannar. Respekt för MR är ett
              viktigt kriterium när man prövar tillstånd.
            </seg>
            <seg n="e9aeb4b9">
              Svensk krigsmaterielexport kan bara komma i fråga när det finns
              säkerhets- eller försvarspolitiska skäl som talar för det och
              när det inte strider mot Sveriges utrikespolitik.
            </seg>
            <seg n="c3b64e77">
              Den svenska hållningen i försvarsmaterielexportfrågor har varit
              att titta på effekterna av snarare än formerna för olika styrelseskick.
              Vi ska inte sälja till länder där materielen från Sverige kan
              komma att användas för internt förtryck eller hot mot grannar.
            </seg>
            <seg n="8bca4709">
              ISP fattar med stöd av EKR, Exportkontrollrådet, beslut i enskilda
              exportärenden. ISP kan också välja att överlämna ärenden till
              regeringen för avgörande, men det sker mycket sällan. Regeringen
              påverkar via riktlinjer och riksdagen via lag.
            </seg>
            <seg n="18acff81">
              Fru talman! Världen har förändrats, och den gamla modellen för
              redovisning av krigsmaterielexporten var inte längre ändamålsenlig.
            </seg>
            <seg n="21e9c9b2">
              Ökad öppenhet och transparens kring exporten av krigsmateriel
              är viktiga, menar vi. Det bidrar till en mer precis debatt och
              ett ökat förtroende och stöd för den nödvändiga exporten för Sverige.
              Det är också någonting som länge har efterlysts av ideella organisationer
              och som regeringen nu för första gången tillmötesgår i Sverige.
            </seg>
            <seg n="a7fb7294">
              Det gäller för det första information om exporten av små och
              lätta vapen. Begreppet omfattar i princip handeldvapen som bärs
              och avfyras av en person och lätta vapen som är avsedda att bäras
              och användas av upp till tre personer.
            </seg>
            <seg n="10715fa9">
              Lätta vapen är inte ett stort svenskt exportområde. Enligt en
              redovisning baserad på FN:s definition av små och lätta vapen
              uppgick den svenska exporten 2006 till ungefär 1,3 miljarder.
            </seg>
            <seg n="822bf6ad">
              Men det finns anledning till oro för spridning av lätta vapen.
              Om man ser, precis som Alf Svensson nämnde, till terrorism, brottslighet
              och förtryck av mänskliga rättigheter är lätta vapen tveklöst
              det mest använda medlet. Globalt sett är kontrollen på detta område
              förmodligen sämre än för större vapensystem.
            </seg>
            <seg n="bcde852d">
              Det andra vi lyfter fram i den här skrivelsen till riksdagen
              för första gången är svensk export av Manpads, alltså handburna
              luftförsvarssystem.
            </seg>
            <seg n="fd2048cf">
              Det tredje är leasing, som ingen regering tidigare har särredovisat.
              Leasingavtal med utländska kunder har inte ingått i exportstatistiken,
              av den enkla anledningen att det inte är fråga om försäljning.
              Att detta nu ingår är ett exempel på hur regeringens redovisning
              utvecklas för att möta exportens förändrade karaktär.
            </seg>
            <seg n="d795b72a">
              Svensk försvarsindustri och Försvarets materielverk har de senaste
              åren i allt större omfattning kommit att sluta leasingavtal med
              utländska kunder. Det har skett för att man ska kunna möta de
              ökade internationella behoven av snabb tillgång till materiel
              för internationella insatser. Det kan vara fråga om leasingkontrakt
              för försvarsmateriel som Sverige inte längre behöver till följd
              av försvarets neddragningar, till exempel JAS-plan.
            </seg>
            <seg n="32816f9f">
              Det fjärde regeringen nu tillför i redovisningen handlar om upplåtelse
              av tillverkningsrätt utanför Sverige och samarbetsavtal med utländska
              företag.
            </seg>
            <seg n="0ea2ebbf">
              Prövning av ärenden gällande upplåtelse av tillverkningsrätt
              och samarbete med utländsk part sker alltid med de strängare kriterier
              som gäller för export av krigsmateriel för strid.
            </seg>
            <seg n="68bc2408">
              Det femte vi nu tillför i informationen till riksdagen handlar
              om en utförligare beskrivning av produkter med dubbla användningsområden
              och utförligare statistik om förhandsbesked och förfrågningar.
              Dessutom ingår en förteckning över företag i Sverige som tillverkar
              produkter med dubbel användning.
            </seg>
            <seg n="dce2f0c5">
              Detta gör vi i perspektiv av att vi ser att risken för spridning
              av massförstörelsevapen i världen är betydande. Vi vill uppmärksamma
              också detta som en risk för världen i framtiden.
            </seg>
            <seg n="b16ea346">
              Merparten av de produkter som har dubbla användningsområden och
              exporteras med tillstånd från ISP i Sverige är telekommunikationsutrustning.
              En annan stor produkt i detta sammanhang är, faktiskt, värmeväxlare.
            </seg>
            <seg n="a8754b1a">
              Fru talman! Sverige deltar i omfattande internationella operationer.
              Försvarsindustrin äger och utvecklar system internationellt. Vi
              hämtar försvarsmateriel från ett antal länder, och vi säljer också
              materiel till andra länder. Det är nödvändigt för landets och
              våra internationella styrkors säkerhet. Det sker med respekt för
              svenska utrikes- och säkerhetspolitiska intressen samt med ansvar
              för mänskliga rättigheter. Svensk materiel ska inte användas för
              att skapa regional oro.
            </seg>
            <seg n="88e9344d">
              För att öka insynen i krigsmaterielexporten har regeringen därför
              lämnat riksdagen den förmodligen mest öppna redovisning av svensk
              krigsmaterielexport hittills.
            </seg>
            <seg n="fea3acbc">
              Avslutningsvis noterar och välkomnar jag att alla partier i utrikesutskottet
              välkomnar detta.
            </seg>
          </u>
          <note type="speaker" n="eb67206c">
            Anf. 213 VERONICA PALM (s) replik:
          </note>
          <u who="veronica_palm_ed0547" xml:id="i-8f3e8cfcc7888b83-1" n="9668941a">
            <seg n="3fd7398d">
              Fru talman! Som jag sade i mitt anförande är det här en bättre
              redovisning. Den var spännande att läsa. Det var en bra genomgång
              som statsrådet Tolgfors gjorde på sina tolv minuter här i kammaren.
              Men han lyckades inte på tolv minuter nämna det som har varit
              den politiskt spännande diskussionen, nämligen det internationella
              förbudet mot klustervapen.
            </seg>
            <seg n="416a2b8c">
              Jag har försökt vid flera tillfällen, men jag tar chansen nu
              igen. Vi har varit aktiva i CCW-förhandlingarna inom FN-systemet.
              Det har varit viktigt. Sverige har gått in i Osloprocessen och
              har varit en av kärnstaterna där. Vi har skrivit under Oslodeklarationen.
              Vi har ett enigt utrikesutskott i Sveriges riksdag med samtliga
              sju partier som nu inför kammaren lägger fram ett förslag om ett
              internationellt förbud i enlighet med Oslodeklarationen.
            </seg>
            <seg n="25545f63">
              Och så väljer den svenska regeringen att inte företrädas på det
              sammanträde då man ska behandla de svåra frågorna! Som Karin Enström
              sade: Nu blir det svårt. Det är nu vi ska göra det på riktigt.
              Nu ska vi behandla texterna.
            </seg>
            <seg n="39aa0426">
              Jag har svårt att tolka detta som någonting annat än att det
              gick lite för fort för den svenska regeringen. Man kanske inte
              hade räknat med att riksdagen samtliga sju partier skulle vara
              så här tydlig. Det gick nog lite för fort, och regeringen hade
              nog gärna velat harva i CCW-processen ett tag till innan man tydligt
              tog ställning för ett internationellt förbud enligt Osloprocessen.
            </seg>
            <seg n="fcdd1e23">
              Min konkreta fråga till Sten Tolgfors är: Varför är inte Tolgfors,
              Odenberg eller möjligen Bildt i Lima i dag och företräder Sverige?
            </seg>
          </u>
          <note type="speaker" n="cab2500d">
            Anf. 214 Statsrådet STEN TOLGFORS (m) replik:
          </note>
          <u who="sten_tolgfors_fcf589" xml:id="i-02764cae8be14d13-1" n="60ee5bf0">
            <seg n="feae17ca">
              Fru talman! Jag noterar med tillfredsställelse till att börja
              med att Socialdemokraterna välkomnar den öppenhet som den här
              regeringen tillför debatten och som de själva valde att inte tillföra
              den.
            </seg>
            <seg n="78f55227">
              Jag tycker också att det är intressant att se att det efter bara
              några månader i opposition är självklart för Socialdemokraterna
              att en ny lag, som man hade tolv år på sig att ta fram, nu ska
              tas fram av en annan regering än den egna. Jag noterar också att
              det råder en total splittring i det tilltänkta regeringsunderlaget
              från Socialdemokraternas sida om vad denna nya lag ska innehålla.
              Vi kan gärna återkomma till de aspekterna.
            </seg>
            <seg n="0c539cff">
              När det gäller Veronica Palms konkreta fråga är det på det här
              viset: Frågor som gäller det svenska försvarets beväpning hanteras
              av försvarsministern. Frågor som gäller denna konferens hanteras
              inom UD av utrikesminister Carl Bildt. Den svenska regeringens
              position är följande: Vi bejakar internationell reglering för
              att komma till rätta med de erkända problem som klustervapen kan
              innebära. Inget av de förslag som nu diskuteras internationellt
              innefattar ett totalförbud. Utgångspunkten är, som Alf Svensson,
              Karin Enström och andra har redogjort för flera gånger i debatten,
              att förbjuda klustervapen som förorsakar oacceptabla civila skador.
              Vapnen är olika. Det handlar bland annat om stridsdelarnas varaktighet.
              Karin Enström redogjorde här för att bombkapsel 90:s stridsdelar
              avaktiveras ganska snabbt.
            </seg>
            <seg n="68096bde">
              Karin redogjorde också för att Sverige har deltagit aktivt i
              arbetet i Osloprocessen tillika med det mötet. Men ni kanske vill
              höra det en gång till, och jag ska gärna upprepa det. Uppfattningen
              är att det huvudsakliga arbetet i frågan bör bedrivas inom ramen
              för FN-arbete i ett forum som omfattar ett större antal stater
              inklusive stora tillverkare och användare av vapen.
            </seg>
          </u>
          <note type="speaker" n="59fb7fe5">
            Anf. 215 VERONICA PALM (s) replik:
          </note>
          <u who="veronica_palm_ed0547" xml:id="i-8f3e8cfcc7888b83-2" n="9668941a">
            <seg n="c7167202">
              Fru talman! Tack, Sten Tolgfors det var tydligt! Det är alltså
              så att regeringen säger att man vill fortsätta i CCW. Man struntar
              i den eniga riksdag som säger att Osloprocessen och ett internationellt
              förbud är det som vi vill förorda. Därför väljer man att inte
              fortsätta att delta och att inte fortsätta att vara en av kärntrupperna,
              som man faktiskt sade sig vilja vara. Carl Bildt väljer att träffa
              Condoleezza Rice i stället. Det är skönt att få tydlighet i den
              frågan.
            </seg>
            <seg n="5f27c3eb">
              Jag går vidare till nästa fråga, som gäller den text som nu diskuteras
              i Lima. Den text som nu föreligger konferensen är ju inte färdigbehandlad,
              men man föreslår där en definition av klustervapen där bombkapsel
              90 ingår inom ramen. Den betraktas alltså som ett klustervapen.
            </seg>
            <seg n="a8b70ed8">
              Man kan som regering i det land där bombkapsel 90 finns välja
              att göra på två sätt. Det ena sättet är att säga att om bombkapsel
              90 är en del av det hela när dokumentet undertecknas så ska den
              självfallet fasas ut ur det svenska försvaret. Då ska man vänta
              till dess. Det andra sättet är att säga att om detta redan från
              början definieras i grundtexterna så måste vi naturligtvis ta
              de signalerna på allvar för att kunna vara rakryggade i vårt arbete
              för ett internationellt förbud. Då ska vi påbörja en utfasning
              av bombkapsel 90 i dag.
            </seg>
            <seg n="ae2eaaad">
              Jag skulle vilja fråga statsrådet Tolgfors vilket regeringen
              väljer att göra när vi nu vet att texten föreligger. Jag förutsätter
              att regeringen har läst den även man inte åker till konferensen.
              Ska vi påbörja i dag eller vänta till dess att det före utgången
              av 2008 finns en tydlig definition som man har kommit överens
              om, förvisso utanför FN-systemet?
            </seg>
          </u>
          <note type="speaker" n="5589b8b2">
            Anf. 216 Statsrådet STEN TOLGFORS (m) replik:
          </note>
          <u who="sten_tolgfors_fcf589" xml:id="i-9e20d208c43394e6-0" n="60ee5bf0" next="i-933a9b135732a9b4-0">
            <seg n="30fccff9">
              Fru talman! Det är inte alldeles lätt att bli på det klara med
              vad det är som Veronica Palm tycker är bra och dåligt i frågan.
              Är man för eller emot ett bredare arbete i FN-systemet till exempel?
              Var det för övrigt bra eller dåligt att Carl Bildt träffade Condoleezza
              Rice?
            </seg>
            <seg n="8735ad2e">
              Karin Enström och andra har redogjort för frågan tidigare, men
              vi tar det igen: Oslo är bra. Sverige har stött Osloprocessen,
              men det är inte den huvudsakliga vägen. Frågor som gäller bombkapsel
              90 och det svenska försvarets beväpning hanteras av försvarsministern.
            </seg>
            <seg n="058d9c85">
              Jag hade uppskattat om Veronica Palm hade utvecklat sin syn på
              en ny krigsmateriellagstiftning i den här debatten. Ni hade som
              sagt tolv år på er. Ni tillsatte en utredning. Ni bearbetade utredningen,
              sade ni. Ni tog fram ett utkast till lagrådsremiss, och sedan
              tvärstannade arbetet. Det blev liggande. Ni lade definitivt aldrig
              fram någonting för riksdagen.
            </seg>
            <seg n="01c0f385">
              Men nu är det dags, får vi höra! Nu har Socialdemokraterna förlorat
              valet, så nu måste högsta fart gälla i lagstiftningsarbetet. Så
              var det inte för åtta månader sedan, inte för ett år sedan och
              inte för två år sedan. Så var det inte under den allmänna motionstiden
              då man hade chansen att lägga fram ett förslag. Men nu, när någon
              annan får ta fram lagen och ta ansvaret, är det tydligen dags.
            </seg>
            <seg n="3b10e36a">
              Denna begäran är möjligen en illustration av bristen på stöd
              inom det egna framtida eventuella regeringsunderlaget. Nu kan
              Socialdemokraterna uttrycka önskan om precis vilken lag som helst.
              Men det finns ingen samsyn när det gäller att ta fram något.
            </seg>
            <seg n="33382fdd">
              Vi har hört tidigare i dag hur Miljöpartiet och Vänstern blankt
              har avfärdat Krut det som Veronica Palm stod i talarstolen och
              lyfte fram som fundamentet för en ny lagstiftning. Jag ska med
              allra största intresse följa Socialdemokraternas slalomåkning
              i frågan framöver.
            </seg>
          </u>
          <note n="35d5af7f">
            Anf. 217 KARLA LÓPEZ (mp) replik:
          </note>
          <u who="sten_tolgfors_fcf589" xml:id="i-933a9b135732a9b4-0" n="60ee5bf0" prev="i-9e20d208c43394e6-0">
            <seg n="27ee6e56">
              Fru talman! Jag blev lite provocerad när statsrådet inledningsvis
              pratade om att vi behöver vapenexporten för vårt försvar. Samtidigt
              är det tydligt så som alla säger; vi har inget invasionshot för
              tillfället.
            </seg>
            <seg n="d54fa292">
              Jag tänkte därför fråga statsrådet vilka åtgärder regeringen
              vidtar när det gäller de hot som vi står inför. Det gäller framför
              allt miljökatastrofer. Det är större sannolikhet att vi drabbas
              av miljökatastrofer än att någon invaderar oss, och samtidigt
              satsar vi så otroligt mycket på försvaret. Det var den ena frågan.
            </seg>
            <seg n="5a63fef8">
              Den andra frågan är om man inte är rädd för terrorattentat nu
              när vi håller på med internationella insatser. Är man inte rädd
              för att man provocerar andra länder att begå terrorattentat även
              här i Sverige? Det har vi ju sett i England och Spanien bland
              annat. Det är att utsätta den svenska befolkningen för ett större
              hot än om man inte gör de här internationella insatserna i den
              så kallade kampen mot terrorismen. Vi är överens om att man inte
              kan åtgärda hot om terrorism genom det traditionella försvaret.
              Det måste till andra åtgärder. Vilka åtgärder vidtar man i så
              fall? Varför ser försvaret ut som det gör nu?
            </seg>
            <seg n="9f2b3455">
              Varför kan inte Sverige driva förslaget om icke-våldsarméer via
              FN? Det handlar inte bara om att förebygga, utan när en konflikt
              uppstår kommer den här icke-våldsarmén att verkligen försvara
              civilbefolkningen.
            </seg>
          </u>
          <note type="speaker" n="bb8a79e8">
            Anf. 218 Statsrådet STEN TOLGFORS (m) replik:
          </note>
          <u who="sten_tolgfors_fcf589" xml:id="i-9e20d208c43394e6-1" n="60ee5bf0" next="i-933a9b135732a9b4-1">
            <seg n="10a49c3f">
              Fru talman! Karla López säger sig bli provocerad av de resonemang
              vi för om internationella insatser. Alla som vill kan gå tillbaka
              till protokollet och se hur Karla López jämför svensk vapenexport
              och krigsmaterielexport med knarklangning på Sergels torg. Sedan
              talar hon om att hon blir provocerad.
            </seg>
            <seg n="1df4ba0b">
              Gör inte svensk trupp nytta i Afghanistan, i Kosovo, i Libanon
              och i Bosnien? Vill Karla sända svensk trupp utan beväpning till
              dessa krishärdar? Vill hon så till den milda grad utsätta svenska
              killar och tjejer för risk, och dessutom utan att de ska ha möjlighet
              att själva försvara sig? Det är betydande risker för de killar
              och tjejer från Sverige som finns i Afghanistan. Det är högst
              betydande risker.
            </seg>
            <seg n="1edfb346">
              Det kostar på att ta internationellt ansvar, ibland politiskt
              men dessvärre också personligt för många. Jag beklagar att Miljöpartiet
              inte är berett att vara med och ta det ansvaret. Det är ansvarsfulla,
              ofta tunga men alldeles nödvändiga beslut för Sverige och situationen
              i andra länder.
            </seg>
          </u>
          <note n="b80e1869">
            Anf. 219 KARLA LÓPEZ (mp) replik:
          </note>
          <u who="sten_tolgfors_fcf589" xml:id="i-933a9b135732a9b4-1" n="60ee5bf0" prev="i-9e20d208c43394e6-1">
            <seg n="e2ac2670">
              Fru talman! Det är i och för sig kul att man blir provocerad
              av mitt tal. Jag ser inget fel i att bli provocerad i och för
              sig.
            </seg>
            <seg n="9b5baa99">
              Du säger att det är utan beväpning. Man skickar självfallet inte
              personer utan beväpning utan någon träning, utan att känna till
              olika metoder för hur man ska försvara människor. Det är klart
              att det behövs träning, olika metoder och olika sätt som gör att
              man inte behöver använda våld eller vapen i de här krigssituationerna.
              Det finns faktiskt forskning på det. Tyvärr är det inget land
              i världen som satsar på det och ser det som en framtid. Alla lösningar
              är militära. Det är gammalt tänkande. Nu lever vi i en ny värld
              där det finns andra lösningar och andra metoder. Varför inte använda
              dem? Varför kan inte Sverige vara ett föregångsland? Det tycker
              jag är mer ansvarsfullt. Det leder till fred. Genom fredliga metoder
              kan vi skapa fred. Genom våldsmetoder skapar vi bara tillfälligt
              stopp på våldet, och våldet kan fortsätta så småningom.
            </seg>
            <seg n="e9f9e634">
              Det tycker jag är mer ansvarsfullt än det du säger. Miljöpartiet
              tar visst ansvar här. Jag skulle önska att det fördes en bredare
              diskussion om vilka metoder som finns och hur vi kan ta fram dem.
              Jag tror att de är mer effektiva och mindre kostsamma. Hela FN-systemet
              skulle kunna bidra till detta. På det sättet skapar vi en fredligare
              värld.
            </seg>
          </u>
          <note type="speaker" n="01665960">
            Anf. 220 Statsrådet STEN TOLGFORS (m) replik:
          </note>
          <u who="sten_tolgfors_fcf589" xml:id="i-02764cae8be14d13-2" n="60ee5bf0">
            <seg n="3dd760b2">
              Fru talman! Jag tror att det finns anledning för dem som hör
              den här debatten att reflektera över det Karla López säger. Om
              man någon gång har träffat någon, svensk eller av annan nationalitet,
              som har verkat i Afghanistan och den situation som är där tror
              jag att man förstår att deras säkerhetssituation är så oändligt
              mycket mer utsatt än Karla López över huvud taget verkar förstå.
              Jag rekommenderar henne starkt att ta ett resonemang med någon
              av de svenska FN-soldater som inte kan redovisa sina namn ens
              en gång därför att hotbilden är så stark. De riskerar sina liv
              varje gång de lämnar förläggningen och ger sig ut utanför. Det
              är dem som Karla López tycker inte ens ska ha materiel, utan hon
              säger att det finns andra metoder. Detta är ett land som regerades
              av talibaner innan förändringen kom.
            </seg>
            <seg n="ed207f36">
              Sedan noterar jag också Miljöpartiet är emot svensk krigsmaterielexport
              över huvud taget. Varför vill man då ha en ny lag för krigsmaterielexporten?
              Det går inte ihop. Vill man stoppa den, förbjuda den och se till
              att den inte längre förekommer behöver man knappast ropa på ett
              nytt regelverk utan på ett totalförbud.
            </seg>
            <seg n="f534036d">
              Jag noterar också att Miljöpartiet vill ha en ny lag men är helt
              emot det förslag som arbetades fram under den tidigare regeringen
              när Miljöpartiet var regeringsunderlag, nämligen Krut. Vad vill
              man då ha?
            </seg>
            <seg n="995e9c6e">
              Miljöpartiet hade också tolv år på sig för att komma överens
              med Socialdemokraterna. Det skedde inte. Det är alldeles uppenbart
              att det som har ägt rum efter valet är att Miljöpartiet och Vänstern
              och Socialdemokraterna har gått åt olika håll. Socialdemokraterna
              står i det här sammanhanget kvar vid en ansvarsfull politik, och
              Vänstern och Miljöpartiet har gått sin alldeles egna väg.
            </seg>
          </u>
          <note type="speaker" n="89500b3b">
            Anf. 221 HANS LINDE (v) replik:
          </note>
          <u who="hans_linde_f4736f" xml:id="i-3b5c3bf0b29a91b1-4" n="99022de2">
            <seg n="18845605">
              Fru talman! Man kan börja med att fråga i vilken position statsrådet
              är att prata om brist på enighet i oppositionen. Det är inte riktigt
              så att enigheten har varit överväldigande i majoriteten under
              den här debatten. Vi har hört en företrädare för majoriteten prata
              om att klusterbombernas tid är över, klockan klämtar och de är
              otidsenliga. Andra företrädare för majoriteten har sagt att man
              inte avser att avskaffa några klustervapen och att de här klustervapnen
              helt enkelt skulle vara ofarliga för civilbefolkningen.
            </seg>
            <seg n="f4c9fe1a">
              Jag tror att den fråga som många ställer till den här regeringen
              är: Vad är egentligen regeringens linje när det kommer till klusterbomberna?
              Varför behöver vi klusterbomber i Sverige? Varför behöver vi bombkapsel
              90? Svaret brukar bli att vi behöver den som en del av vårt invasionsförsvar.
              Jag tror att inte att någon i den här kammaren tror att risken
              är speciellt överhängande för en invasion i Sverige. Men även
              om det skulle ske en invasion av Sverige vet vi att krigets mekanismer
              har förändrats under de senaste hundra åren. Slagfältens tid är
              över. Det är inte som i första världskriget att man har en tydlig
              skiljelinje mellan det civila och det militära. Den gränsen har
              luckrats upp.
            </seg>
            <seg n="070ff294">
              Därför innebär också de svenska klusterbomberna, bombkapsel 90,
              en risk för oacceptabel civil skada, vad det nu är för någonting.
              De kommer att täcka ett område på 250 gånger 400 meter. Felmarginalen
              är inte noll. Den är 1 procent, enligt egna undersökningar. Då
              vet vi av erfarenhet att väder och geografiska faktorer kan leda
              till att felmarginalen blir ännu större. Vi vet att bombkapsel
              90 riskerar att leda till just oacceptabel civil skada. Varför
              vill regeringen hålla fast vid dessa uråldriga vapen som klockan
              borde klämta för?
            </seg>
          </u>
          <note type="speaker" n="cd0bb1d7">
            Anf. 222 Statsrådet STEN TOLGFORS (m) replik:
          </note>
          <u who="sten_tolgfors_fcf589" xml:id="i-02764cae8be14d13-3" n="60ee5bf0">
            <seg n="c79bb6b9">
              Fru talman! Jag må möjligen påminna min med- och motdebattör
              om att detta är en debatt om en svensk krigsmaterielexport under
              2006. Det är inte en debatt om svensk försvarspolitik för framtiden.
              Det hanteras av försvarsministern. Men jag välkomnar varje inlägg.
            </seg>
            <seg n="8fa2c20d">
              Låt mig också konstatera att i det dokument som riksdagen nu
              debatterar finns det icke en enda alliansreservation mot någonting.
              Dessutom finns det icke en enda gemensam s-, v- och mp-reservation
              om framtiden.
            </seg>
            <seg n="b33835b8">
              Det föranleder mig att ställa en del frågor till Vänstern. Jag
              tycker att det är ett under av inkonsekvens när man försöker att
              följa vilka ståndpunkter Vänster företräder i den här debatten.
              Ni är inte med på Miljöpartiets reservation om att stoppa svensk
              krigsmaterielexport. Är ni för eller emot? Ni vill låta för och
              vara emot, eller låta mot och vara för. Längre fram i en annan
              reservation ihop med Miljöpartiet står det i en bisats att Sverige
              inte bör exportera vapen. Jag hörde Hans Linde tidigare be andra
              läsa vissa böcker. Han lämnade boktips. Jag kan uppmana honom
              att läsa sina egna texter och försöka få dem att gå ihop.
            </seg>
            <seg n="019cc060">
              Om man vill stoppa vapenexporten, varför är man inte med på mp:s
              reservation? Varför vill man då låta utreda ett nytt regelverk?
              Vill man stoppa svensk vapenexport behövs inte ett nytt regelverk.
              Då behövs ett förbud. Men ändå åberopar Vänstern detta. Det förefaller
              vara något av en omväg, om det är förbud man är ute efter punkt
              och slut. Jag noterar också att Vänstern särskilt vill förbjuda
              export till Danmark, Estland och Litauen. Förstå det, den som
              kan!
            </seg>
            <seg n="faff4049">
              Detta är alltså reservationer med enbart tyckande från Vänsterns
              sida. Till råga på allt sade Hans Linde tidigare här i debatten
              att varje land har rätt till ett försvar. Ja, men uppenbarligen
              inte till att beväpna det, för den tillgången till materiel vill
              Vänstern stoppa.
            </seg>
          </u>
          <note type="speaker" n="97746871">
            Anf. 223 HANS LINDE (v) replik:
          </note>
          <u who="hans_linde_f4736f" xml:id="i-3b5c3bf0b29a91b1-5" n="99022de2">
            <seg n="94cbba1d">
              Fru talman! Vi har ju sett lite olika exempel på debatteknik
              här i denna kammare. Nu fick vi se ytterligare ett debattknep,
              nämligen att vägra svara på några av de frågor man har fått, fullständigt
              ignorera de synpunkter som har förts fram och i stället prata
              utifrån något slags agenda som man hade med sig till debatten.
              Jag tycker inte att det är ett hederligt sätt att förhålla sig
              till denna debatt. Jag tycker att statsrådet har fått flera konkreta
              frågor av mig. Det skulle ha varit klädsamt om statsrådet valde
              att förhålla sig till dem.
            </seg>
            <seg n="05b5aa4b">
              Detta är inte bara en skrivelse om vad som hänt tidigare. Till
              det betänkande som nu ligger på vårt bord och som vi behandlar
              finns motioner som behandlar Sveriges tillgångar på klusterbomber
              inklusive bombkapsel 90. Det ingår i detta betänkande! Om vi inte
              ska debatterade det nu, när ska vi då göra det, statsrådet?
            </seg>
            <seg n="b6fd4518">
              Jag fick en fråga om varför vi inte ska exportera vapen till
              Estland, Litauen och Danmark. Jo, för att svensk vapenreglering
              i dag säger att vi inte ska exportera vapen till länder som befinner
              sig i krig! Estland, Litauen och Danmark har i dag trupp i Irak.
              Är det någon som påstår att det är fred i Irak i dag? Jag tror
              att ingen, inte ens statsrådet, skulle säga det. Det pågår i dag
              ett krig i Irak. Ingen kan ifrågasätta detta faktum. Det är ett
              krig där Estland, Litauen och Danmark genom sin väpnade trupp
              på plats faktiskt deltar. Frågan är då hur det är förenligt med
              svensk lagstiftning att vi exporterar vapen till länder som befinner
              sig i aktivt krig i dag i Irak.
            </seg>
            <seg n="1686d26b">
              Sedan måste jag säga för detta är mitt sista inlägg att denna
              debatt har varit intressant och spännande. Men jag vet inte om
              jag har blivit så mycket klokare, för den röda tråden i denna
              debatt har ju just varit bristen på samstämmighet mellan olika
              delar av regeringens utrikespolitik, mellan olika delar av majoriteten
              och mellan den vackra retoriken här i talarstolen och verkligheten
              och fakta ute i världen.
            </seg>
          </u>
          <note type="speaker" n="c141f7b8">
            Anf. 224 Statsrådet STEN TOLGFORS (m) replik:
          </note>
          <u who="sten_tolgfors_fcf589" xml:id="i-02764cae8be14d13-4" n="60ee5bf0">
            <seg n="9bf1f6dd">
              Fru talman! Låt oss då återvända till fakta. Import av kikarsikten
              från Vitryssland fram till 2003 har i talarstolen av Hans Linde
              beskrivits som import av vapen till Sverige i dag. Tala om fakta!
            </seg>
            <seg n="736add97">
              Jag tror att den som väljer att gå igenom Hans Lindes anföranden
              från i dag kommer att finna en rik blandning av intressanta tolkningar
              av situationen i verkligheten och i vår omvärld.
            </seg>
            <seg n="e2f67967">
              Jag har svarat på klusterbombfrågan, Karin Enström har svarat
              på klusterbombfrågan, Alf Svensson har varit inne på den och Birgitta
              Ohlsson har varit inne på den. Sveriges behov av bombkapsel 90
              är en försvarspolitisk fråga som besvaras av försvarsministern.
              I den version av utskottets betänkande som jag fick mig tillsänd
              var Hans Linde ensam om reservation 4 som handlade om klusterbomber.
              Det visar att den enighet som Hans Linde hänvisade till också
              den var en chimär.
            </seg>
            <seg n="2f7bfccc">
              Hur skulle det se ut för oss om vi befann oss i en utsatt situation
              och omvärlden stängde dörren? Hur skulle det bli för oss om Sverige
              var i en utsatt situation och Danmark, Estland och Litauen stängde
              dörren? Det är inte en korrekt beskrivning av svenskt regelverk
              som Hans Linde ger. Man tittar inte bara på ett kriterium när
              man fattar beslut om svensk krigsmaterielexport, utan man väger
              samman ett antal olika kriterier. Däribland finns Sveriges behov
              av tillgång till försvarsmateriel för egen vinning den svenska
              nationens intresse av att ha tillgång till materiel och teknik.
              Det är nog därför, tror jag, som man under den förra regeringen
              beslutade att inte stoppa exporten av vapen till de länder som
              har trupper i exempelvis Irak. Där hade Hans Lindes parti som
              bekant betydande möjligheter att påverka, men då valde man att
              fortsätta, och denna regering har inte ändrat uppfattning.
            </seg>
          </u>
          <note type="speaker" n="50c0872c">
            Anf. 225 PETER RÅDBERG (mp):
          </note>
          <u who="peter_radberg_980aa0" xml:id="i-e70108b71691d7ae-0" n="6df075ae" next="i-86af62997f024f94-0"/>
          <note n="ccc4867c">
            Fru talman! Jag vill yrka bifall till reservationerna 3 och 9.
          </note>
          <u who="peter_radberg_980aa0" xml:id="i-86af62997f024f94-0" n="6df075ae" prev="i-e70108b71691d7ae-0">
            <seg n="1f768b3e">
              Jag ska börja med ett citat från betänkandet om varför regeringen
              tycker att det är viktigt att exportera krigsmateriel: Krigsmaterielexporten
              är nödvändig för att vårt land ska kunna bevara kompetens och
              utvecklings- och produktionskapacitet på det försvarsindustriella
              området och upprätthålla en hög försvarsteknologisk nivå.
            </seg>
            <seg n="ca95f031">
              Det är precis detta det handlar om. Vi i Sverige ska exportera
              krigsmateriel för att kunna utveckla vår kompetens och produktionskapacitet.
              Det handlar inte om att skapa en bättre värld, minska konflikterna
              i världen etcetera. Det var precis det som statsrådet Sten Tolgfors
              höll med om i sitt tal. Han biföll att det är ett av huvudskälen
              till att exportera vapen.
            </seg>
            <seg n="52b9e841">
              Jag citerar vidare: Detta är en förutsättning för en trovärdig
              militär alliansfrihet. Man kan för det första ifrågasätta om det
              över huvud taget har funnits någon svensk alliansfrihet. Men att
              vår krigsmaterielexport skulle vara en förutsättning för en trovärdig
              militär alliansfrihet tycker jag är rent nonsens.
            </seg>
            <seg n="8ffb3758">
              Jag har ytterligare ett citat: Exporten får emellertid inte ha
              destabiliserande verkan i vår omvärld. Men det är väl precis det
              som våra vapen åstadkommer de förstör den infrastruktur som finns,
              eller vad det kan vara. Man baxnar när man läser denna inledande
              text.
            </seg>
            <seg n="b0e4fc96">
              ISP slår sig för bröstet och säger att Sverige i jämförelse med
              andra länder har en restriktiv politik när det gäller export av
              krigsmateriel. Allianspartierna säger att den svenska exporten
              har bytt karaktär. I stället för att exportera krigsmateriel i
              strid exporterar Sverige övervaknings- och radarsystem. Några
              talare har varit inne på detta. Men är det något som är viktigt
              i krig så är det väl just övervaknings- och radarsystem, för att
              på så vis kunna slå ut eventuella mål. Det är väl de nya vapnen
              i dag. Att påstå att det inte är krigsmateriel utan att vi har
              en annan typ av export i dag är märkligt.
            </seg>
            <seg n="079a2303">
              Allianspartierna säger inte ett enda ord om vad dessa vapen får
              för konsekvenser för människor. Som sagt är det den svenska kompetensen
              och produktionskapaciteten som går i första hand.
            </seg>
            <seg n="846dedeb">
              Bakom allt detta står en enad regering med Kristdemokraterna
              i spetsen. Det är ett parti som har kristna värderingar, Alf Svensson!
              Någon som hade fredstankar var väl ändå den som stora delar av
              Kristdemokraterna ser upp till, nämligen Jesus. Han predikade
              att man skulle vända andra kinden till. Det bibelordet verkar
              vara glömt hos Kristdemokraterna i dag. Jag konstaterar att det
              finns en avgrund mellan vad Jesus predikade om krig och fred och
              dagens kristdemokrater.
            </seg>
            <seg n="26c94031">
              Den svenska vapenexporten ökade återigen för femte året i rad
              under 2006 från 8,6 miljarder till 10,3 miljarder. Det är en ökning
              på drygt 20 procent. Totalt exporterade Sverige under 2006 till
              57 länder. Sverige är i dag världens åttonde största vapenexportör.
              Räknat per capita är Sverige världsledande.
            </seg>
            <seg n="1d65d1f8">
              Vår utrikesminister sade i debatten den 14 februari att vikten
              av att främja demokrati, mänskliga rättigheter och hållbar utveckling
              genomsyrar den svenska utrikespolitiken. Hur tänker då allianspartierna
              och ministern här leva upp till dessa fagra ord? Jag utgår från
              att ni står bakom Carl Bildts syn på utrikespolitiken.
            </seg>
            <seg n="90ffc0f3">
              Sverige har under ett antal år exporterat krigsmateriel till
              en rad länder som har en tvivelaktig syn på demokrati. Detta kan
              främja varken demokrati, mänskliga rättigheter eller hållbar utveckling.
              Regelverket slår ju tydligt fast att vapen inte ska säljas till
              länder som förtrycker sin egen befolkning, som deltar i krig eller
              ligger i regioner med hög krigsrisk. Trots detta har Sverige aldrig
              tidigare exporterat till så många länder som i dag. Aldrig tidigare
              har krigsmateriel godkänts i så många länder där svåra brott mot
              mänskliga rättigheter begås.
            </seg>
            <seg n="7a8c4d26">
              Jag vill bara nämna några av de länder som det gäller. Sverige
              säljer vapen till USA och Storbritannien, som i dag är i krig
              med Irak. Framför allt är det följdleveranser som sker. Vi säljer
              radarsystem till Pakistan, ett land med bristande demokrati. Dessutom
              befinner sig Pakistan i en långvarig konflikt med Indien över
              gränsområdet Kashmir. Båda länderna är därtill kärnvapenstater.
              Förutom att vi beväpnar Pakistan säljer vi även vapen till Indien.
              Sverige bidrar således aktivt till en upprustningsspiral i en
              av världens mest explosiva regioner. Det var lite märkligt att
              då höra Birgitta Ohlsson understryka att det är omoraliskt att
              sälja vapen till diktatoriska länder. Det är precis vad Sverige
              gör och har gjort under mycket lång tid.
            </seg>
            <seg n="63805e98">
              Fru talman! Jag ska också komma in på klusterbomber. Sverige
              har tidigare motsatt sig ett förbud och i stället verkat för en
              reglering av vissa typer av klusterbomber. Jag tycker det är en
              makalös hållning som Socialdemokraterna haft fram till dess att
              de hamnade i opposition. Då ändrar man inställning. Jag tycker
              inte att Socialdemokraterna är trovärdiga med den typen av politik.
              På den punkten kan jag hålla med statsrådet.
            </seg>
            <seg n="eea09a0b">
              När ett klustervapen exploderar sprids mängder av mindre sprängladdningar
              över ett stort område. Det är i praktiken omöjligt att undvika
              civila offer. Klusterbomber används i en mängd krig i världen
              Afghanistan, Irak, Libanon, Tjetjenien. 98 procent av de människor
              som dött eller skadats av klusterbomber beräknas vara civila.
              40 procent av de drabbade är barn.
            </seg>
            <seg n="aa157c5e">
              Försvarsministern sade så sent som för bara ett par veckor sedan
              att Sverige inte kommer att ingå i en internationell överenskommelse
              som skulle förbjuda bombkapsel 90. Hans uttalande bekräftar bara
              den tidigare svenska exportpolitiken. Men utrikesutskottets beslut
              någon dag efter försvarsministerns uttalande var lyckligtvis att
              Sverige ska vara pådrivande i att få till stånd ett internationellt
              förbud mot klusterbomber i enlighet med Oslodeklarationen, ett
              beslut som försvarsministern mer eller mindre viftar bort dagen
              efter. Att det råder delade meningar mellan utrikesutskottet och
              försvarsministern är helt klart, och jag misstänker att det blir
              regeringen och försvarsministern som får sista ordet.
            </seg>
            <seg n="b9b4d86c">
              Oslodeklarationen, som många talat om, uppmanar länderna att
              vidta åtgärder mot klusterbomber på nationell nivå det är vad
              Oslodeklarationen säger i väntan på det internationella förbudet.
              Vi i Miljöpartiet tycker att ett nationellt moratorium mot klusterbomber
              skulle vara ett självklart första steg. Jag ska inte upprepa det
              som vi pratat om tidigare, men det är den 23 maj i dag och vi
              har inlett det internationella regeringsmötet. Statsrådet har
              försökt förklara hur det är. Jag konstaterar dock att det är lite
              pinsamt att Sverige inte är med, även om statsrådet säger att
              det inte är en fråga för hans ämbete. Jag tycker det är märkligt.
              Man kan stå i talarstolen och säga många vackra ord, men när det
              sedan handlar om att komma till förhandlingsbordet vill Sverige
              inte vara med och delta. Jag förstår det inte.
            </seg>
            <seg n="439911cf">
              Avslutningsvis, fru talman, vill jag säga något om FN:s målsättning.
              FN:s målsättning är en allmän och total militär avrustning. Så
              står det faktiskt. Jag kan väl ställa den något konstiga frågan
              om regeringen står bakom den målsättningen. Om svaret är ja skulle
              jag vilja höra vilken strategi regeringen har för att uppfylla
              FN:s målsättning. Vi menar att ett mål om en långsiktig volymminskning
              av vapenproduktionen och vapenexporten bör införas i enlighet
              med just FN:s målsättning.
            </seg>
          </u>
          <note type="speaker" n="ab181ca4">
            Anf. 226 ALF SVENSSON (kd) replik:
          </note>
          <u who="alf_svensson_d978de" xml:id="i-e61aff3fe1a280c8-1" n="2d9464fc">
            <seg n="3220b066">
              Fru talman! Jag kunde inte annat än begära ordet när Jesus helt
              plötsligt blev indragen i denna debatt. Det kanske inte alla var
              beredda på, i varje fall inte jag.
            </seg>
            <seg n="7634f0ee">
              Jag ska svara med ett exempel. Jag hade en kollega i Danmark
              som var kristdemokrat. Han hette Jens Möller och hade varit med
              om den tyska ockupationen. Det har skrivits en del om honom för
              han stod i ett gathörn i en liten stad i Danmark när han såg en
              tysk sikta på hans närmaste vän. Han insåg blixtsnabbt att antingen
              skjuter tysken hans vän eller så skjuter han tysken. Han sköt
              tysken.
            </seg>
            <seg n="6456a872">
              Jag har livet igenom, har Jens Möller berättat för mig, lidit
              över att jag sköt tysken, för jag vet naturligtvis inte hur hans
              familj var och vilka förhållanden han kom från. Men om jag inte
              hade skjutit tysken hade min vän skjutits.
            </seg>
            <seg n="11c19921">
              Det var alltså fråga om ett val, inte mellan en vit och en svart
              ruta, utan i en hopplös situation. Man kan fråga sig om han gjorde
              fel. Jag tycker inte man ska döma honom för det han gjorde. Sedan
              är jag helt överens med Peter Rådberg om att ifall vi hade följt
              Jesu lära mer i Miljöpartiet och i alla partier världen över,
              i verkligheten över huvud taget hade vi inte behövt ha den här
              debatten. Men verkligheten är sådan att det nog känns ganska motiverat
              att ha den. Så uppfattade jag också Peter Rådberg när han höll
              sitt anförande.
            </seg>
          </u>
          <note type="speaker" n="f45b2b8f">
            Anf. 227 PETER RÅDBERG (mp) replik:
          </note>
          <u who="peter_radberg_980aa0" xml:id="i-d2c85e5d85e25b17-0" n="6df075ae">
            <seg n="2d7ad64b">
              Fru talman! Det exempel som Alf Svensson tar upp kan jag väl
              på något sätt hålla med om, men den här debatten handlar bland
              annat om ifall vi ska sälja klustervapen eller om Sverige ska
              gå före och försöka avbryta klustervapenförsäljningen. Den handlar
              också om ifall vi ska sälja vapen till diktatoriska länder eller
              inte. Jag nämnde Pakistan, och det finns en rad andra länder som
              jag inte nämnde men som Alf Svensson säkert känner till. Det är
              vad debatten handlar om.
            </seg>
            <seg n="03e3b196">
              Kristdemokraterna står bakom regeringen och allianspartierna
              i denna fråga. Det förvånar mig mycket, för det finns hur många
              exempel som helst på att det som Sverige håller på med inte gynnar
              freden på lång sikt. Som jag nyss sade handlar det om profiten,
              om vår kompetens, om att vi ska utveckla våra vapen och så vidare.
              Det är vad det handlar om. Jag är förvånad över att Kristdemokraterna
              inte har en lite högre volym i debatten när det gäller att protestera.
            </seg>
          </u>
          <note type="speaker" n="e2d48e3e">
            Anf. 228 ALF SVENSSON (kd) replik:
          </note>
          <u who="alf_svensson_d978de" xml:id="i-e61aff3fe1a280c8-2" n="2d9464fc">
            <seg n="b836558e">
              Fru talman! Om man har inställningen att man är radikalpacifist
              och inte vill ha några vapen över huvud taget respekterar jag
              det. Men jag vet inte riktigt var Miljöpartiet står i den frågan.
              De vill inte exportera, men frågan är: Ska vi ha ett militärt
              försvar eller inte? Min uppfattning är att vi måste ha ett militärt
              försvar eftersom verkligheten ser ut som den gör. Här har getts
              exempel på exempel på vad som skulle inträffa världen över om
              det inte fanns några som gav sig ut för att försvara människor
              som är försvarslösa. Vi har nämnt Darfur. Vi har nämnt Afghanistan.
            </seg>
            <seg n="58b82213">
              Jag måste ärligt säga att jag tycker att det är för väl om man
              kan stoppa talibanerna från att komma tillbaka och ta över makten
              i Afghanistan. Jag tror inte att vi är framme vid det himmelrike
              där man kan säga att vi klarar det utan vapen.
            </seg>
          </u>
          <note type="speaker" n="c5ae163b">
            Anf. 229 PETER RÅDBERG (mp) replik:
          </note>
          <u who="peter_radberg_980aa0" xml:id="i-d2c85e5d85e25b17-1" n="6df075ae">
            <seg n="f0feac01">
              Fru talman! Vi är helt överens, Alf Svensson. Det handlar om
              till vilka länder vi ska sälja dessa vapen och på vilket sätt.
              Vi pratar inte om att Sverige inte ska ha ett försvar, utan debatten
              handlar om ifall vi ska sälja vapen till Pakistan eller inte,
              ifall vi ska sälja vapen till Kina, ifall vi ska sälja vapen till
              andra länder som har diktatoriska regeringar. Det är vad det handlar
              om.
            </seg>
            <seg n="e6b12842">
              Ska vi stanna upp med klusterbomberna i dag eller ska vi vänta
              på ett internationellt förbud om tre år? Varför går inte Kristdemokraterna
              före i den debatten och säger stopp och belägg? Nu blir det en
              konstig debatt. Miljöpartiet anklagas för att vara pacifister,
              men det handlar ju om realpolitik. Vi kan ha ett försvar, men
              frågan är på vilket sätt vi ska ha försvaret och vilka vi ska
              skicka våra vapen till. Det är det debatten handlar om.
            </seg>
          </u>
          <note type="speaker" n="34e75197">
            Anf. 230 ANNICKA ENGBLOM (m):
          </note>
          <u who="annicka_engblom_49b7f0" xml:id="i-48a53c1690ae0eba-0" n="22c9f157">
            <seg n="01fec566">
              Fru talman! Man kan ha olika uppfattningar om vapentillverkning.
              Det har klart framgått av debatten. Man kan också ha olika uppfattningar
              om Försvarsmakten över huvud taget. Man kan önska fred på jorden.
              Ingen skulle skriva under på det hellre än jag med den försvarsbakgrund
              som jag har. Jag är utbildad till att till syvende och sist och
              i slutändan rikta vapen mot människor i dödande syfte. Samtidigt
              som man går igenom en sådan utbildning hoppas man givetvis att
              man aldrig ska behöva använda sig av den. Det är alltså en komplicerad
              situation både vad gäller Försvarsmakten, krig och vapentillverkning.
            </seg>
            <seg n="ecb61ad7">
              Som ledamot av Exportkontrollrådet känner jag mig föranledd att
              gå upp i talarstolen och tala i denna fråga för att komma med
              ett antal klargöranden. Klargörandena kommer framför allt från
              mina företrädare inom alliansen och givetvis från statsrådet Tolgfors.
              Jag vill också ge en kort beskrivning av arbetet inom Exportkontrollrådet,
              som är den parlamentariska delen av Inspektionen för strategiska
              produkter.
            </seg>
            <seg n="04a2842b">
              Exportkontrollrådet består av elva ledamöter; antalet utökades
              2007. Vi möts en gång i månaden. Till vår hjälp har vi experter
              från bland annat Utrikesdepartementet och Försvarsdepartementet
              som gör utrikes- och säkerhetspolitiska beskrivningar och bedömningar
              av läget, av de exporttillstånd som ligger för handen. Det är
              ibland fråga om ganska svåra avvägningar. En sådan har lyfts fram
              i dag. Den gäller Indien och Pakistan, bland annat exporten av
              JAS 39 Gripen till Indien. Man ska emellertid ta med i bilden
              att inget exporttillstånd utfärdats när det förelegat någon som
              helst konflikt i området. Då har det stoppats.
            </seg>
            <seg n="0e1f8b94">
              Vapenexporten, som lyfts fram, är ett vitt begrepp. Det innefattar,
              såsom redovisats, många olika delar. När den nya lagen om krigsmateriel
              infördes 1993 utvidgades begreppet med övrig krigsmateriel, vilket
              inte hade omfattats av tillsynen tidigare.
            </seg>
            <seg n="028c6f04">
              I skrivelsen från regeringen står att läsa att av de 57 länder
              som export av krigsmateriel går till är exporten till tio av länderna
              av arten övrig krigsmateriel, alltså sportskyttevapen och ammunition
              till dessa samt spaningsradarer. Spaningsradarer används även
              i civila syften, bland annat i Sydamerika vid spaning av narkotikasmugglare.
              Det finns alltså en mångfacetterad bild av vapenexporten.
            </seg>
            <seg n="b98b444e">
              Ett intressant område som kräver mycket teknisk expertis är PDA,
              produkter för dubbel användning. Det handlar om kemikalier och
              speciallegeringar som kan användas till massförstörelsevapen.
              Här är Inspektionen för strategiska produkter oerhört aktiv genom
              en kontinuerlig kontroll av våra egna vapenföretag.
            </seg>
          </u>
          <note type="speaker" n="7f0a7016">
            Anf. 231 PETER RÅDBERG (mp) replik:
          </note>
          <u who="peter_radberg_980aa0" xml:id="i-d2c85e5d85e25b17-2" n="6df075ae">
            <seg n="36cdae31">
              Fru talman! Annicka Engblom sade att vi inte skickar vapen till
              länder där det pågår en konflikt. Hon nämnde Indien, men i det
              området har det pågått en konflikt mellan Indien och Pakistan
              under mycket lång tid. Att påstå att det inte är en konflikthärd
              förvånar mig oerhört. Dessutom kommer Sverige att skicka dit de
              JAS-plan som nu ska uppgraderas till CD-nivå för att ha Natostandard.
              Indien kommer inte att köpa JAS-planen om de nu tänkt köpa dem
              om de inte kan sätta på klusterbomber eller kärnvapen. Det är
              ju det som JAS-planen är uppbyggda för. Annars kan vi helt enkelt
              inte sälja vapnen. Att påstå att vi säljer dessa vapen till ett
              område där det är ganska lugnt tycker jag är fel i sak.
            </seg>
          </u>
          <note type="speaker" n="b5610f71">
            Anf. 232 ANNICKA ENGBLOM (m) replik:
          </note>
          <u who="annicka_engblom_49b7f0" xml:id="i-48a53c1690ae0eba-1" n="22c9f157">
            <seg n="98c4f1b4">
              Fru talman! Jag kan lugna Peter Rådberg på den punkten, för det
              har nämligen varit uppe till diskussion i Exportkontrollrådet
              huruvida JAS 39 Gripen skulle kunna utrustas med kärnvapen. Så
              är icke fallet. De är alldeles för tunga. JAS 39 Gripen är ett
              lätt stridsflygplan även i CD-versionen och har inte den möjligheten.
            </seg>
            <seg n="2ed0cadb">
              När det gäller Indien och Pakistan överväger man framför allt
              huruvida den vapenexport som sker från Sverige kan användas i
              dessa konflikter och om den är av avgörande betydelse. Det viktiga
              är dock att ingen export sker jag understryker det när det finns
              risk för konflikt i det land till vilket man exporterar. Det görs
              hela tiden noggranna överväganden. Från Utrikesdepartementet får
              vi bland annat noggranna rapporter om hur det utrikes- och säkerhetspolitiska
              läget är i de länder som vi exporterar till. Det tas under parlamentariskt
              övervägande, och där är alla riksdagens partier representerade,
              så även Miljöpartiet.
            </seg>
          </u>
          <note type="speaker" n="d947ea4a">
            Anf. 233 PETER RÅDBERG (mp) replik:
          </note>
          <u who="peter_radberg_980aa0" xml:id="i-d2c85e5d85e25b17-3" n="6df075ae">
            <seg n="c8381c4c">
              Fru talman! Jag reagerar fortfarande oerhört starkt mot att det
              inte skulle vara en konflikthärd. Jag kan nämna fler områden i
              världen som svenskar skickar vapen till och som är konflikthärdar.
              Det finns 1020 sådana länder. Jag vill inte rabbla upp dem i talarstolen,
              men det är ställt utom allt tvivel. Att påstå att området kring
              Pakistan och Indien inte är en konflikthärd förvånar mig oerhört.
              Det är ju inte sant.
            </seg>
            <seg n="c0336bc1">
              Det kanske inte pågår någon konflikt där vid det tillfälle då
              man levererar vapnen, just det halvåret och den månaden, men vi
              som läst historia och kan bakgrunden vet mycket väl vad som försiggått
              i det området under lång tid, och vi vet också vad som kan ske
              framledes, om kanske tre fyra år.
            </seg>
            <seg n="940b0dd6">
              När det gäller de vapen som vi ska leverera, om vi tar JAS som
              exempel, kommer Pakistan och Indien, som dessutom är kärnvapennationer,
              att se till att de blir de bästa möjliga flygvapnen. I det läget
              bidrar inte Sverige till att skapa en bättre värld i området.
              Tvärtom späder vi på konflikten. Det förvånar mig att inte Annicka
              kan ställa upp på det.
            </seg>
          </u>
          <note type="speaker" n="38046bb5">
            Anf. 234 ANNICKA ENGBLOM (m) replik:
          </note>
          <u who="annicka_engblom_49b7f0" xml:id="i-48a53c1690ae0eba-2" n="22c9f157">
            <seg n="f1fbdfcf">
              Fru talman! Låt mig återigen poängtera att länder som vi exporterar
              vårt krigsmateriel till, om det så är övrig krigsmateriel eller
              sådant med dubbel användning eller krigsmateriel för direkt strid,
              står under lupp. Det görs ständiga överväganden. ISP och Exportkontrollrådet
              har även möjlighet att göra så kallade denials . Detta redovisas
              också i EU. Det gäller även de andra medlemsstaterna för att man
              inte heller ska kunna handla med något annat land.
            </seg>
            <seg n="4b7e491e">
              Transparensen vad gäller kontrollen av vår vapenexport är exemplarisk.
              Det finns inte motstycke i världen till öppenheten i redovisningen
              av vår exportkontroll. Många länder har faktiskt Sverige som modell
              i det framtida parlamentariska arbetet beträffande öppenheten.
              Den experthjälp som bland annat Exportkontrollrådet har, och den
              expertis som ISP besitter, är betryggande och innebär att vi gör
              väl avvägda beslut vad gäller vår vapenexport.
            </seg>
          </u>
          <note type="speaker" n="64da562a">
            Anf. 235 KERSTIN LUNDGREN (c):
          </note>
          <u who="kerstin_lundgren_66285f" xml:id="i-eed56461e1e666d2-0" n="cb4c8e7b">
            <seg n="fe76f16e">
              Fru talman! Det som kammaren nu behandlar gäller en skrivelse
              om exportkontrollen för 2006. Det är spännande att höra Miljöpartiet
              prata om att det för femte året i rad skett en ökning av krigsmaterielexporten.
              2006 var det femte året som Miljöpartiet fanns med som stödjande
              underlag för den utveckling som uppenbarligen nu beklagas. Man
              kan fundera över vad Miljöpartiet gjort annat än stöttat Socialdemokraterna
              och den regering som suttit vid makten.
            </seg>
            <seg n="bfe1397f">
              Även jag skulle kunna konstatera, precis som vi hört tidigare,
              att vi såsom i sången om drömmen om fred på jorden skulle kunna
              ägna oss åt det. Vi kan drömma om en värld utan vapen, och det
              vore naturligtvis en skön värld. Men vi är inte där, och vi i
              denna kammaren måste givetvis fullfölja det uppdrag som vi fått
              av svenska folket, nämligen att säkra våra medborgare.
            </seg>
            <seg n="01766cf0">
              Om vi vill ha en trovärdig militär alliansfrihet är krigsmaterielexporten
              nödvändig. Den ska naturligtvis bygga på säkerhets- och försvarspolitiska
              skäl, vilket utskottet också konstaterar. Sverige har en exportkontroll.
              Det är bra. Det är långt ifrån alla länder som har det. Det gör
              att vi har parlamentarisk insyn och möjlighet att föra debatt
              när gränser träds nära. Vi har transparens och öppenhet, vilket
              som framgick tidigare är ovanligt. Vi ser fram emot att få ett
              nytt regelverk för krigsmaterielexporten från regeringen att behandla
              här i kammaren.
            </seg>
            <seg n="6d4f1a57">
              Vi har all anledning att glädja oss åt den breda enighet som
              utrikesutskottet har visat i detta betänkande över den historia
              som vi i många stycken har att betrakta i skrivelsen. I den breda
              enigheten ligger också vikten av att nå en internationell överenskommelse
              om förbud mot klustervapen, vilket som jag förstår har varit mycket
              aktuellt i den tidigare debatten.
            </seg>
            <seg n="60896a69">
              Från svensk sida har vi naturligtvis ett förflutet att leva upp
              till. Vi har agerat internationellt tidigare med stor framgång
              för att få en bättre ordning på världsarenan. Personminorna är
              ett exempel. Men det får inte leda oss till ett agerande som gör
              att vi lämnar fältet öppet för de mörkerstater som också gärna
              vill vara med på arenan. Vi får inte lämna fältet fritt för mindre
              nogräknade länder, som Kina, Iran eller andra stater som skulle
              vara intresserade av att vara ute på säljarstråt, och göra dem
              till de enda aktörerna.
            </seg>
            <seg n="10e3981a">
              Det är viktigt att vi som ett internationellt öppet land som
              har kontroll över verksamheten också har möjligheter att vara
              närvarande på världsarenan. Men vi ska som sagt göra det med säkerhets-
              och försvarspolitiska skäl som grund.
            </seg>
            <seg n="654fafe4">
              Fru talman! Jag yrkar bifall till förslaget i det betänkande
              som utrikesutskottet med bred enighet har presenterat.
            </seg>
          </u>
          <note type="speaker" n="082d0f9f">
            Anf. 236 PETER RÅDBERG (mp) replik:
          </note>
          <u who="peter_radberg_980aa0" xml:id="i-d2c85e5d85e25b17-4" n="6df075ae">
            <seg n="899d6368">
              Fru talman! Kerstin Lundgren påstod i talarstolen att vi hade
              stöttat Socialdemokraterna i frågan. Det har vi inte gjort. Jag
              satt inte i riksdagen vid det tillfället, men vi hade en viss
              uppgörelse med Socialdemokraterna och Vänsterpartiet, dock inte
              i denna fråga. Vi har varit motståndare till den här typen av
              vapenexport. Det känner säkert Kerstin Lundgren väl till.
            </seg>
            <seg n="04839a66">
              Du sade någonting som förvånade mig, nämligen att vi måste säkra
              våra medborgares liv genom den här typen av vapenexport. Jag reagerar
              och tycker att det är jättekonstigt. Hur skulle klusterbomberna,
              som du inte vill säga nej till nu, säkra våra medborgare på ett
              bättre sätt? Hur gör de vapen som vi skickar till de diktatoriska
              länder som jag redogjorde för att det blir säkrare för våra medborgare?
              Jag förstår inte kopplingen.
            </seg>
            <seg n="2dd201ec">
              Vi kan säkert vara rätt överens om att vi kanske ska ha ett försvar
              och allt det här, men diskussionen i dag handlar om vilken typ
              av vapenexport vi ska ha. Ska vi ha vapenexport till Kina, Pakistan
              och det här området i Indien? Det finns ett tiotal länder till.
              Det är det som det handlar om. Hur det skulle säkra de svenska
              medborgarna förstår jag inte.
            </seg>
          </u>
          <note type="speaker" n="16766806">
            Anf. 237 KERSTIN LUNDGREN (c) replik:
          </note>
          <u who="kerstin_lundgren_66285f" xml:id="i-eed56461e1e666d2-1" n="cb4c8e7b">
            <seg n="1e32058b">
              Fru talman! Som Peter Rådberg säkert vet har vi ingen vapenexport
              till Kina. Det är en av de frågor där vi har agerat tydligt. Vi
              har varit en aktör också här för att hålla den frågan stram, just
              mot bakgrund av det som denna stat har visat när det gäller mänskliga
              rättigheter, förtryck och demokratiskt underskott, för att uttrycka
              det milt. Det är alltså en kommuniststat av den sort som vi inte
              ska ha vapenexport till. Det trodde jag Peter Rådberg var klar
              över.
            </seg>
            <seg n="0b548e28">
              Miljöpartiets agerande är lite märkligt, kan man tycka. Miljöpartiet
              sitter med och har en röst i krigsmaterielexportsammanhang och
              kan mycket väl vara med och agera för att förändra och påverka,
              men har inte tagit avstånd från detta eller lämnat Exportkontrollrådet,
              utan finns med. Miljöpartiet har också tillsammans med regeringen
              ställt upp på det svenska försvarets omställning, en debatt som
              jag inte ska föra här just nu.
            </seg>
            <seg n="9c7a631b">
              En del av svenskt försvar handlar om huruvida vi ska kunna ha
              en säkerhet. Om vi inte ska köra ett försvar med blåbärssoppa
              så måste vi ha en säkerhet när det gäller tillgång till egna vapen.
              Det är en del av grundförutsättningen. Då måste vi också naturligtvis
              ha möjligheter till krigsmaterielexport. Annars går det inte ihop.
            </seg>
            <seg n="0e0c3ac9">
              Av vem vill Miljöpartiet att vi ska köpa våra vapen? Vem är det
              vi ska köpa vapen till det svenska försvaret av om vi inte har
              möjligheter att själva producera och också vara med och sälja
              externt? För det är väl inte så att Miljöpartiet tycker att vi
              ska producera vapen för att bygga upp ett jättelager i Sverige?
            </seg>
          </u>
          <note type="speaker" n="e8d6a7d4">
            Anf. 238 PETER RÅDBERG (mp) replik:
          </note>
          <u who="peter_radberg_980aa0" xml:id="i-d2c85e5d85e25b17-5" n="6df075ae">
            <seg n="5df82f63">
              Fru talman! Som Kerstin vet har vi i försvarsutskottet en annan
              uppgift nu, nämligen säkerhetstänkandet. Miljöpartiet kommer att
              driva tanken att vår säkerhet också måste byggas upp på andra
              parametrar än krigsparametrarna. En framtida konflikt kanske inte
              behöver leda till en atombomb mot Helsingfors; det kan vara andra
              typer av kriser som dyker upp. Det är en uppgift som bland annat
              försvarsutskottet har. Men jag vet att det är utrikesutskottet
              vi pratar om här. Säkerhetstänkandet måste ligga parallellt med
              den övriga diskussionen, vilket jag tyvärr tycker inte sker.
            </seg>
            <seg n="095f245c">
              Det är klart att vi är med i Exportkontrollrådet. Vi kommer att
              lägga fram våra synpunkter. Ni kommer väl att lägga fram något
              förslag i november någon gång, tror jag. Det är klart att vi ska
              vara med och diskutera och påverka.
            </seg>
            <seg n="c2d4efa0">
              Du säger hela tiden, Kerstin Lundgren, att säkerheten är så viktig.
              Jag kan hålla med om det. Men återigen: Varför blir vår säkerhet
              ännu större om vi skickar vapen till länder med mycket tveksamma
              demokratiska styrmedel? Vad är det som gör att vi då får det säkrare
              i Sverige? Det går inte ihop helt enkelt. Du svarar ju inte på
              den frågan. Statsrådet ville inte ens gå upp själv och bemöta
              detta. Jag får inga svar på den här typen av frågor. Det blir
              en allmän diskussion om att vi måste exportera vapen för att säkra
              landet.
            </seg>
          </u>
          <note type="speaker" n="94a8bed4">
            Anf. 239 KERSTIN LUNDGREN (c) replik:
          </note>
          <u who="kerstin_lundgren_66285f" xml:id="i-a396b9589071c50a-0" n="cb4c8e7b" next="i-a0528184dacbe7f4-0">
            <seg n="e4a8f0a0">
              Fru talman! Det är spännande att höra Miljöpartiet prata om en
              ny form av säkerhet. Jag är gärna med på att diskutera det. Det
              är en av de diskussioner som vi för som medlem i Europeiska unionen
              för att försöka bygga ett säkrare Europa. Men även där väljer
              Miljöpartiet att stå vid sidan om.
            </seg>
            <seg n="081d29e8">
              Med den inställning som Miljöpartiet har tycker jag att det är
              upp till bevis. Från vilka länder vill ni att vi ska importera
              vapen? Eftersom vi uppenbarligen inte ska tillverka vapen som
              lagervara måste det vara så att Miljöpartiet till det försvar
              som Miljöpartiet vill ha tänker sig att köpa vapen på världsmarknaden.
              Från vilka länder vill Miljöpartiet köpa? Vilka länder är det
              som har den exportkontroll som vi har? Vilka länder är det som
              har den öppenhet, transparens och granskning som Sverige har?
            </seg>
            <seg n="03f7540e">
              Där är Miljöpartiet svaret skyldigt. Innan det svaret har kommit
              tycker jag att det klingar falskt när Miljöpartiet försöker vara
              oerhört fina i kanten och få det att framstå som att vi inte behöver
              vapen och inte behöver sälja vapen, utan klarar allting ändå.
              Det är den typen av modeller som likt såpbubblor har varit väldigt
              skadliga tidigare genom historien. Den modellen bygger inte säkerhet,
              så även där behöver Miljöpartiet fundera i nya banor.
            </seg>
          </u>
          <note n="da6e1fe5">
            Överläggningen var härmed avslutad.
          </note>
          <note n="a17c53cd">
            19 § Justering av Studsviksavgiften m.m.
          </note>
          <note n="f4de0165">
            Föredrogs
          </note>
          <note n="f39b565e">
            Tredje vice talmannen konstaterade att ingen talare var anmäld.
          </note>
          <note n="4aa85e03">
            20 § Lagen om elektromagnetisk kompatibilitet och det nya EMC-direktivet
          </note>
          <note n="f4de0165">
            Föredrogs
          </note>
          <note n="f39b565e">
            Tredje vice talmannen konstaterade att ingen talare var anmäld.
          </note>
          <note n="de4568df">
            21 § Anmälan om interpellationer
          </note>
          <note n="70155adc">
            Anmäldes att följande interpellationer framställts
          </note>
          <note n="8d7b5442">
            den 23 maj
          </note>
          <note n="24a98add">
            Monica Green
          </note>
          <note n="9b27f7ff">
            Peter Hultqvist
          </note>
          <note n="c490c70e">
            Birgitta Eriksson
          </note>
          <note n="7a7fa7c2">
            Pernilla Zethraeus
          </note>
          <u who="kerstin_lundgren_66285f" xml:id="i-a0528184dacbe7f4-0" n="cb4c8e7b" prev="i-a396b9589071c50a-0">
            <seg n="93842ecc">
              Luciano Astudillo
            </seg>
          </u>
          <note n="3616d2dd">
            Interpellationerna redovisas i bilaga som fogats till riksdagens
            snabbprotokoll tisdagen den 29 maj.
          </note>
          <note n="d5dd367e">
            22 § Anmälan om frågor för skriftliga svar
          </note>
          <note n="21281494">
            Anmäldes att följande frågor för skriftliga svar framställts
          </note>
          <note n="8d7b5442">
            den 23 maj
          </note>
          <note n="57eba93c">
            Carina Hägg
          </note>
          <note n="134d799b">
            Hans Wallmark
          </note>
          <note n="e7dc7bf9">
            Ewa Björling
          </note>
          <note n="cc8fcbae">
            Christer Nylander
          </note>
          <note n="9fc42c40">
            Cecilia Wikström
          </note>
          <note n="38fc6b10">
            Anita Brodén
          </note>
          <note n="355202d3">
            Frågorna redovisas i bilaga som fogats till riksdagens snabbprotokoll
            tisdagen den 29 maj.
          </note>
          <note n="1041e6a9">
            23 § Anmälan om skriftliga svar på frågor
          </note>
          <note n="c3c3f8fe">
            Anmäldes att skriftliga svar på följande frågor inkommit
          </note>
          <note n="8d7b5442">
            den 23 maj
          </note>
          <note n="5020e2e8">
            Cecilia Wigström
          </note>
          <note n="10accccf">
            Lars-Arne Staxäng
          </note>
          <note n="5c4aa793">
            Svaren redovisas i bilaga som fogats till riksdagens snabbprotokoll
            tisdagen den 29 maj.
          </note>
          <note n="9a0da902">
            24 § Kammaren åtskildes kl. 18.29.
          </note>
          <note n="87414667">
            Förhandlingarna leddes
          </note>
          <note n="298b2589">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
