<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2006</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2006</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200607--82</head>
          <docDate when="2006-03-27">2006-03-27</docDate>
        </div>
      </front>
      <body>
        <div>
          <note n="8bd9c95f">
            ﻿
          </note>
          <note n="4fef9567">
            Riksdagens protokoll
          </note>
          <note n="aa4e4e36">
            2006/07:82
          </note>
          <note type="date" n="9c981b08">
            Tisdagen den 27 mars
          </note>
          <note n="f20f5fcd">
            Kl. 13:30 - 23:01
          </note>
          <note n="1e69d14e">
            1 § Justering av protokoll
          </note>
          <note n="f86e79fb">
            Justerades protokollet för den 21 mars.
          </note>
          <note n="7b4e5c61">
            2 § Anmälan om val av ordförande i miljö- och jordbruksutskottet
          </note>
          <note n="f02ace42">
            Talmannen anmälde att Carina Ohlsson (s) valts till ordförande
            i miljö- och jordbruksutskottet under tiden den 22 mars17 september
            under Anders Ygemans ledighet.
          </note>
          <note n="b56f0504">
            3 § Ledighet
          </note>
          <note n="efbe1492">
            Talmannen meddelade att Roger Tiefensee (c) ansökt om ledighet
            under tiden den 18 april29 juli.
          </note>
          <note n="b7da5e52">
            Kammaren biföll denna ansökan.
          </note>
          <note n="bd33cd18">
            Talmannen anmälde att Christina Andersson (c) skulle tjänstgöra
            som ersättare för Roger Tiefensee.
          </note>
          <note n="1dd7248c">
            4 § Meddelande om frågestund
          </note>
          <note n="b7f8b91c">
            Talmannen meddelade att vid frågestunden torsdagen den 29 mars
            kl. 14.00 skulle frågor besvaras av statsminister Fredrik Reinfeldt
            (m).
          </note>
          <note n="af3a23b9">
            Meddelandet hade delats ut till kammarens ledamöter.
          </note>
          <note n="aa471b01">
            5 § Svar på interpellation 2006/07:372 om arbetstillfällen till
            Kristinehamn
          </note>
          <note type="speaker" n="6d04f815">
            Anf. 1 Näringsminister MAUD OLOFSSON (c):
          </note>
          <u who="maud_olofsson_7aa61f" xml:id="i-acd9062960ca4b93-0" n="222f4f10" next="i-97bbe11f0e9a4b0e-0">
            <seg n="b27231c9">
              Herr talman! Berit Högman har frågat mig
            </seg>
            <seg n="77797bac">
              Jag har nyligen besvarat en fråga av Gunilla Wahlén angående
              ersättningsarbeten till Gotland samt en interpellation av Stefan
              Wikén angående omställningsarbetet i Östersund. Jag framhöll då
              bland annat min intention att i huvudsak fullfölja försvarsbeslutet.
            </seg>
            <seg n="4682f6ce">
              I propositionen Vårt framtida försvar (prop. 2004/05:05, bet.
              2004/05:FöU5, rskr. 2004/05:143) aviserade den tidigare regeringen
              en rad åtgärder för de regioner som berörs mest av förändringarna
              inom Försvarsmaktens grundorganisation. En av de åtgärder som
              den tidigare regeringen beslutade om är betydande lokaliseringar
              av statliga verksamheter till Karlstad och Kristinehamn. Länsstyrelsen
              i Värmlands län har dessutom i detta sammanhang tillförts betydande
              tillskott av medel, 50 miljoner kronor, för utvecklingsarbete
              i regionen.
            </seg>
            <seg n="c1504257">
              En huvuddel av de statligt ägda bolagen agerar på konkurrensutsatta
              marknader. Deras ägare eller bolagens styrelser har varken stöd
              i riksdagsbeslut eller i bolagsordning att besluta om hur verksamheten
              ska organiseras annat än utifrån vad som är bäst för bolaget och
              dess konkurrenskraft. Posten AB har genom sina tillståndvillkor
              ansvar för att leverera en postservice över hela landet men förutsätts
              i övrigt fatta beslut om sin organisation utifrån vad som är effektivt
              och konkurrenskraftigt.
            </seg>
            <seg n="ac223877">
              Regeringen har inte för avsikt att ändra i gällande ansvarsordning
              genom att i särskilda ägaranvisningar styra hur Posten AB ska
              organisera sin verksamhet.
            </seg>
          </u>
          <note n="f2fe0ba7">
            Näringsdepartementet för en dialog med Kristinehamns kommun.
            Bland annat besökte kommunen departementet i början av 2007. Vid
            mötet deltog politiska företrädare och tjänstemän.
          </note>
          <u who="maud_olofsson_7aa61f" xml:id="i-97bbe11f0e9a4b0e-0" n="222f4f10" prev="i-acd9062960ca4b93-0">
            <seg n="31cadc53">
              Regeringen arbetar för tillväxt i hela landet. När det gäller
              Karlstad och Kristinehamn är jag övertygad om att det regeringen
              nu gör för att stimulera små och medelstora företag samt servicesektorn
              kommer att ha stor betydelse för regionens fortsatta utveckling.
              Beträffande försvarsomställningen kommer vi att under våren göra
              en uppföljning av vad denna har inneburit för de olika regionerna.
            </seg>
            <seg n="5be49ffe">
              Regeringen har presenterat ett brett program för arbete och företagande
              för att bryta utanförskapet på arbetsmarknaden, skapa fler jobb
              och fler företag. Regeringen har initierat en rad olika reformer
              och åtgärder som förbättrar Sveriges företagsklimat och gör det
              enklare och mindre kostsamt att anställa och mer lönsamt att driva
              företag. Sverige ska bli ett av världens bästa länder att starta
              och driva företag i.
            </seg>
            <seg n="16599f53">
              Regeringen kommer på ett flertal sätt att stödja och utveckla
              näringslivet och företagsamheten och då även i Karlstad och i
              Kristinehamn. Detta har för mig högsta prioritet.
            </seg>
          </u>
          <note type="speaker" n="1c6d3195">
            Anf. 2 BERIT HÖGMAN (s):
          </note>
          <u who="berit_hogman_17a4be" xml:id="i-adf2c56c3a857f38-0" n="deadba07">
            <seg n="8f5c1133">
              Herr talman! Tack Maud Olofsson! Kristinehamn är en kommun som
              har varit med om många förändringar som har haft stora konsekvenser
              för sysselsättningen. Jag tänker på nedläggningen av ett stort
              mentalsjukhus för många år sedan men också på neddragningar på
              sjukhuset. Det är alltså förändringar till följd av politiska
              beslut. Och nu senast var det försvarsbeslutet.
            </seg>
            <seg n="255a7ea5">
              Arbetslösheten är inte låg i Kristinehamn. Ungdomsarbetslösheten
              är riktigt hög 8,8 procent i februaristatistiken. I arbetsmarknadsregionen,
              dit vi kan räkna Kristinehamn, Storfors, Karlskoga och kanske
              också Degerfors, var ungefär 1 500 personer utan arbete. Och i
              grannkommunen västerut, Karlstad, var det nästan 2 000. Så är
              det trots att kommunerna gör insatser och behåller exempelvis
              plusjobbarna.
            </seg>
            <seg n="05e79daa">
              Det gläder mig förstås att Maud Olofsson säger att hon vill följa
              intentionerna i försvarsbeslutet, men samtidigt blir jag bekymrad.
              Jag tycker nämligen inte att statsrådet är beredd att visa hur
              detta ska gå till i realiteten, utöver det som redan har hänt
              tack vare en socialdemokratisk regering.
            </seg>
            <seg n="abfa4f2f">
              Jo, men vi vill förbättra företagsklimatet, säger Maud Olofsson.
              Men är det riktigt sant? Ungefär 400 företag i Kristinehamn har
              ju fått höjd arbetsgivaravgift sedan Maud Olofsson blev näringsminister.
              Det är 400 företagare som måste höja sin omsättning rejält, kanske
              med uppåt 700 000, för att kunna finansiera den höjda arbetsgivaravgiften.
            </seg>
            <seg n="ff17a3e3">
              Den kommunala vuxenutbildningen har fått strama åt och skära
              ned, och planerna på byggnation av nya bostäder kanske måste ändras
              till följd av indragna subventioner till hyresrätter. På universitetet,
              högst fyra mil bort, är många bekymrade över de allt kärvare intagningsregler
              som regeringen planerar att införa. Det blir svårare att lära
              om och lära nytt, någonting som har varit oerhört viktigt för
              människor i Kristinehamn och Värmland. Det här är en del av landet
              där andelen vuxenstuderande är hög. Andelen kortutbildade är också
              fortfarande hög.
            </seg>
            <seg n="e400fcaf">
              Kommunens företrädare besökte departementet. Jag har fått uppgiften
              att det var i november. Du säger januari, men det spelar mindre
              roll. Jag uppfattade att kommunledningen hade idéer om vilka dessa
              statliga ersättningsjobb skulle kunna vara. Men man uppfattar
              inte att man har fått respons på de idéerna. Jag har därför en
              fråga där jag känner att jag vill ha ett konkret besked. Är det
              konkreta beskedet till kristinehamnarna och till mig att det inte
              blir ytterligare statliga jobb i Kristinehamn?
            </seg>
          </u>
          <note type="speaker" n="a465575c">
            Anf. 3 ANNE-MARIE WALLOUCH (v):
          </note>
          <u who="unknown" xml:id="i-a31a8f092c56f047-0" n="3a4cd2b4">
            <seg n="daf9af30">
              Herr talman och näringsministern! Jag vill ta det här gyllene
              tillfället i akt att som kristinehamnare komplettera Berits mycket
              bra beskrivning av situationen i Kristinehamn. Kristinehamn är
              nämligen min hemkommun.
            </seg>
            <seg n="690d470e">
              Precis som Berit Högman beskrev har många olika saker hänt i
              Kristinehamn. Nu känns det ändå som att vi är på väg åt rätt håll.
              I kommunen finns det en oerhört stark och målmedveten vilja att
              också göra någonting åt situationen helt själv. Vi kan väl säga
              ungefär som Sally Santesson säger, om näringsministern är bekant
              med henne: Det går inte att bromsa sig ur en uppförsbacke. Ungefär
              så har vi diskuterat i vår kommun också.
            </seg>
            <seg n="1c2532bc">
              Vi har gjort mycket offensiva satsningar som handlar om att vi
              som bor där och andra ska uppleva en allt större livskvalitet
              i den här mellanstora staden, som Kristinehamn är. Det finns ju
              mycket positivt där. Det ska vara enkelt att starta småföretag,
              och vardagen för barnfamiljer ska vara riktigt bra.
            </seg>
            <seg n="0c86fe65">
              Vi kämpar för att få behålla våra invånare och även för att vi
              ska bli fler. Det här står och faller med att vi har invånare,
              så att vi klarar av de satsningar som vi ändå vill göra. Jag kan
              beskriva det som en skör balansgång på slak lina, på något sätt.
              Samtidigt som man måste satsa på vissa områden är det hela tiden
              på gränsen. Vi vet inte riktigt hur det går.
            </seg>
            <seg n="9083f948">
              I det här arbetet är ju varje arbetstillfälle guld värt. Och
              det säger sig självt att 100 arbetstillfällen är oerhört stort
              för Kristinehamn. Jag vill därför vädja till näringsministern.
              Jag hoppas att de här 100 jobben kommer. Dessutom kämpar vi också
              för andra jobb, så klart.
            </seg>
          </u>
          <note type="speaker" n="75fee720">
            Anf. 4 Näringsminister MAUD OLOFSSON (c):
          </note>
          <u who="maud_olofsson_7aa61f" xml:id="i-d67b8f5d01e371eb-0" n="222f4f10">
            <seg n="e7244722">
              Herr talman! Jag kanske mer än många andra vet hur det är att
              bo på landsbygden och långt från storstäderna, så jag känner nog
              rätt väl till villkoren i Kristinehamn och på många andra ställen.
            </seg>
            <seg n="d2d715ce">
              Det är klart att utflyttning och nedläggning av statlig service,
              neddragning av infrastruktursatsningar och annat som har pågått
              under en lång lång tid sätter sina spår. Jag tycker att det är
              beklagligt att staten under en så lång tid har dragit sig undan
              ansvaret och faktiskt inte hittat alternativa lösningar på servicen
              och alternativ finansiering för att få en infrastruktur utbyggd
              ut i hela landet.
            </seg>
            <seg n="da959c61">
              Nu har vi en ny regering som måste ta itu med de sakerna. Vår
              intention är att i hela landet skapa villkor som i grunden är
              så bra som möjligt detta för att slippa jobba med kompensationsåtgärder,
              för att slippa jobba med olika stöd och bidragssystem som företag,
              enskilda och kommuner ska förhålla sig till. Detta är vår grundläggande
              hållning.
            </seg>
            <seg n="df3450f0">
              Det jag ändå kan se framför mig är att det med den småföretagspolitik
              som vi nu bedriver finns förutsättningar för många många fler
              småföretag att också starta verksamhet på landsbygden och på småorter
              runt om i Sverige.
            </seg>
            <seg n="da2fa765">
              Det som är viktigt att säga när det gäller de löften som den
              gamla regeringen har gett är att det faktiskt är den gamla regeringen
              som har gett dessa löften men inte fullföljt dem. Det är det som
              man ska komma ihåg.
            </seg>
            <seg n="22c08f56">
              Berit Högman och Anne-Marie Wallouch kritiserar egentligen brister
              hos den gamla regeringen. Jag kan väl bara beklaga att man inte
              har lyckats åstadkomma det man talat om. Men jag kan också förstå
              Posten som säger att det kommer att kosta ungefär 100 miljoner
              att göra den här flytten. Då ska vi flytta ett antal jobb det
              handlar om 100110 personer från ett ställe och göra människor
              där arbetslösa för att sedan lokalisera dem hit och ge arbete
              här.
            </seg>
            <seg n="5dade85d">
              Jag tror att det är lite svårt för medborgarna att förstå den
              logiken när det handlar om så mycket pengar. För 100 miljoner
              får man rätt många lärare, sjuksköterskor, förskollärare och annat.
            </seg>
            <seg n="eac4b6bd">
              Dessutom är det så att riksdagsbeslutet säger vad som ska vara
              Postens roll. De har också ett ansvar för samhällsekonomin. Det
              är ju våra medborgares företag. Då ska vi också se till att det
              håller sig inom de ekonomiska ramarna.
            </seg>
            <seg n="1bf716f3">
              Om det nu är så att man kritiserar Postens hållning vill jag
              fråga Berit Högman och Anne-Marie Wallouch: Hur är det? Vill man
              ändra den lagstiftning och det regelverk som ni själva fattat
              beslut om här i riksdagen? I så fall skulle jag också vilja veta
              hur .
            </seg>
            <seg n="51a38e5f">
              Det är rätt viktigt, om man ska tänka sig ägarpolitik och annat,
              hur man i så fall tänker sig att göra det. Det skulle det vara
              intressant för mig att få höra.
            </seg>
            <seg n="3706d891">
              Sedan tycker jag att det är viktigt att säga att vi på företagsområdet
              har genomfört många bra förslag som kommer att gynna småföretagen
              och som i nästa steg, bland annat i kommande budgetar, kommer
              att bli ännu fler. Vi har redan gjort sänkningar när det gäller
              arbetsgivaravgifter riktade mot de grupper som i dag står utanför
              arbetsmarknaden, alltså långtidssjuka, långtidsarbetslösa, ungdomar
              och invandrare. Vi ser nystartsjobben som ett viktigt tillskott
              framöver.
            </seg>
            <seg n="053330b4">
              Vi förenklar 3:12-reglerna. Vi tar bort sjuklöneansvaret. Vi
              sänker arbetsgivaravgifterna ytterligare och gör insatser när
              det gäller jobb- och utvecklingsgarantin för just ungdomar. Det
              tycker jag är en viktig åtgärd när man, som Berit Högman säger,
              ser att det är 8,8 procents arbetslöshet bland ungdomar.
            </seg>
            <seg n="d2502397">
              Från regeringens sida kommer vi att fortsätta på den här vägen,
              och vi kommer att jobba med generella åtgärder så att vi inte
              får ett större bidragsberoende i de här bygderna. I stället ska
              det alltså vara generella åtgärder som leder till jobb och långsiktig
              utveckling. Jag tror att det är bra att höra att man är på väg
              åt rätt håll. Får man stöd i den politiken jag tänker då på infrastrukturen,
              servicen och bra företagsvillkor kan hela Sverige utvecklas på
              ett bra sätt.
            </seg>
          </u>
          <note type="speaker" n="49e5c773">
            Anf. 5 BERIT HÖGMAN (s):
          </note>
          <u who="berit_hogman_17a4be" xml:id="i-adf2c56c3a857f38-1" n="deadba07">
            <seg n="592e8b68">
              Herr talman! Det som bekymrar mig är att det, tycker jag, saknas
              en vilja hos regeringen och hos Maud Olofsson att använda den
              statliga verksamheten som en motor inte som en konstgjord kompensation
              utan faktiskt som den motor som offentliga jobb kan utgöra.
            </seg>
            <seg n="e9e99181">
              På samma sätt som sjukvården naturligtvis har utgjort en motor
              för forskning kring läkemedel för hela läkemedelsindustrins utveckling
              i det här landet med allt från klinisk forskning till andra saker
              kan vi se offentlig verksamhet som en motor också för en privat
              tjänstesektor. Hur gärna vi än vill att dessa unga människor ska
              starta egna företag måste det ju också finnas en efterfrågan på
              deras tjänster. Den efterfrågan kan Rolls Royce ensamt inte stå
              för i Kristinehamn. Räddningsverket kan säkert stå för en och
              annan cateringfirmas efterfrågan, men i övrigt måste det till
              fler motorer. Med kännedom om befolkningen tror jag inte att befolkningen
              i Kristinehamn kommer att efterfråga så hemskt mycket hushållsnära
              tjänster.
            </seg>
            <seg n="1696e60f">
              Det är mot den bakgrunden som det är viktigt att inte se de offentliga
              jobben och möjligheten att styra statlig verksamhet till län där
              arbetslösheten är högre som någonting som är av ondo. Försäkringskassans
              callcenter i Åmål har fungerat alldeles utmärkt för arbetsgivarna,
              som har haft nytta av det.
            </seg>
            <seg n="770ed22f">
              Återigen: Det är på det sättet vi ska se möjligheterna att använda
              statlig verksamhet. Jag uppfattar, Maud Olofsson, att regeringen
              inte har det intresset. Regeringen har intresse av att sälja de
              statliga bolagen, också till utländska ägare som inte ens behöver
              bekymra sig för om jobben stannar i vårt land. Man har inget intresse
              av det synsättet!
            </seg>
            <seg n="4d254362">
              Men i delar av Sverige som har varit mer beroende av offentliga
              jobb eller av stora arbetsgivare vilket vi i Värmland varit i
              större utsträckning än Västerbotten, för att ta ditt och mitt
              hemlän som exempel är det klart att det tar ett tag att klara
              omvandlingen från offentliga arbetsgivare till privata och från
              stora företag till mindre. Då behövs det motorer och draghjälp.
              Men jag känner inte att Maud Olofsson och regeringen är det stöd
              och den draghjälp som behövs i det här omställningsjobbet.
            </seg>
            <seg n="23cbd385">
              Min konkreta fråga kvarstår: Är det konkreta beskedet att Kristinehamnsborna
              och jag inte ska förvänta oss fler statliga jobb till Kristinehamn?
            </seg>
          </u>
          <note type="speaker" n="ef3c5d5d">
            Anf. 6 ANNE-MARIE WALLOUCH (v):
          </note>
          <u who="unknown" xml:id="i-a31a8f092c56f047-1" n="3a4cd2b4">
            <seg n="21cbdc98">
              Herr talman! Jag kan bara konstatera att Kristinehamn, precis
              som Berit Högman säger, nog behöver bådeoch, både privata och
              offentliga arbetsgivare. Jag vill bara en gång till trycka på
              att vi hoppas på att få de hundra arbetstillfällena. Det skulle
              betyda oerhört mycket för Kristinehamn och för oss som bor där.
            </seg>
          </u>
          <note type="speaker" n="b6620dbf">
            Anf. 7 Näringsminister MAUD OLOFSSON (c):
          </note>
          <u who="maud_olofsson_7aa61f" xml:id="i-d67b8f5d01e371eb-1" n="222f4f10">
            <seg n="be085b6d">
              Herr talman! Ja, jag tror att Kristinehamn och många andra orter
              behöver både privata och offentliga jobb. Men när det, som i det
              här aktuella fallet, gäller Posten måste det hela alltid ställas
              mot kostnaden.
            </seg>
            <seg n="5bdb3ebc">
              Jag bara konstaterar att den förra regeringen inte har levt upp
              till de löften som man har gett till Kristinehamn. Posten säger
              att det här kommer att kosta ungefär 100 miljoner det blir hundra
              arbetstillfällen av det. Sedan är det hundra personer som tappar
              jobbet på något annat ställe.
            </seg>
            <seg n="c228d936">
              Vill ni göra detta? Är det en rimlig åtgärd när det ligger på
              nämnda kostnad? För mig är det för mycket pengar. Därför får vi
              försöka hitta andra lösningar som gör att vi kan få en diversifiering.
            </seg>
            <seg n="6bec2342">
              Jag tror att staten måste fundera över hur den statliga servicen
              ser ut när det gäller de här småorterna och de mindre tätorterna.
              Kan vi hitta samordnade servicelösningar som gör att flera myndigheter
              kan samarbeta för att få en effektiv service och på det sättet
              bygga upp en bra service som ser annorlunda ut på de små orterna
              jämfört med hur den ser ut i våra storstäder?
            </seg>
            <seg n="da3c13c3">
              Vi måste se till att få en infrastruktur som gör det möjligt
              för enskilda företag att lokaliseras till och att finnas och bygga
              upp sin verksamhet i de här områdena. Man ska inte se ned på tjänsteföretagen.
              Jag tror att Kristinehamn och många andra orter är betjänta av
              att vi får en diversifiering också när det gäller småföretagandet
              så att vi får fler företag att växa fram.
            </seg>
            <seg n="7fb6193d">
              Sedan tycker jag att man ändå ska reflektera över att den förra,
              socialdemokratiska, regeringen som satt i tolv år faktiskt lokaliserade
              rätt mycket av statlig verksamhet till Helsingfors. Det blir lite
              konstigt om man först lokaliserar verksamhet till Helsingfors
              och sedan flyttar ut den. Det har inte funnits någon särskilt
              stor vilja att tänka regionalpolitiskt eller regionalekonomiskt
              när det gäller statlig verksamhet på det sättet. Det gör att vi
              får konflikter i alla ändarna om man inte tänker rätt från början.
            </seg>
            <seg n="bf8ddf41">
              Vi vill och har en politik för att utveckla hela landet. Det
              bygger på småföretagarnas tillväxt. Det bygger på att fler människor
              av kött och blod är beredda att investera eget kapital och egen
              tid för att skapa de här jobben. Även om det är besvärligt i början
              måste man börja någon gång; om inte blir allting alltid för sent.
            </seg>
            <seg n="9727b3e8">
              Jag tror på hela Sveriges utveckling, och jag tror att vi kommer
              att se den utveckling som vi nu ser i många regioner med jobb
              som växer fram.
            </seg>
            <seg n="3ddc2d94">
              En sak är jag dock fundersam över när vi pratar om Kristinehamn
              och Posten. Om det nu är just de här jobben från Posten man vill
              ha, vad vill då Socialdemokraterna göra med de regler som finns
              när det gäller Posten? Jag har inte fått något svar på det. Jag
              tycker att Kristinehamnsborna måste få reda på vad ni konkret
              vill göra just i det här fallet. De regler som riksdagen har fattat
              beslut om säger ju att man ska ha ordning och reda på ekonomin.
              Man får inte slarva med de pengar som finns i de statliga bolagen
              heller, utan det ska vara en ansvarsfull ekonomisk utveckling
              också i dem.
            </seg>
          </u>
          <note type="speaker" n="ea923237">
            Anf. 8 BERIT HÖGMAN (s):
          </note>
          <u who="berit_hogman_17a4be" xml:id="i-adf2c56c3a857f38-2" n="deadba07">
            <seg n="5f4d4d1c">
              Herr talman! Jag konstaterar att verkligheten har förändrats
              på så sätt att Posten nu beskriver det som omöjligt att flytta
              jobb. Det var också därför jag skrev den här interpellationen.
              Jag hävdar inte att detta är Postens jobb; jag frågar efter ett
              intresse från regeringen att försöka jobba vidare med ersättningsjobben.
              Även om jag inte kan utläsa det ur svaret hör jag nu en öppning
              från Maud Olofsson, och det gläder mig, när det gäller att titta
              på hur olika statliga intressen kan samverka för att stötta en
              regional utveckling. Det är bra, för det behöver vi.
            </seg>
            <seg n="66321992">
              Jag ser absolut inte ned på vare sig tjänsteföretag eller småföretag.
              Det är också därför vi har protesterat mot den arbetsgivaravgiftshöjning
              som småföretagen i landet har fått.
            </seg>
            <seg n="9b7e5ac1">
              Vi kan också konstatera att det just nu är den statliga sektorn
              som står för den största andelen varsel. Drygt 2 000 människor
              inom den statliga sektorn är varslade och riskerar därmed arbetslöshet.
              Då krävs det verkligen också krafttag för att kompensera detta.
            </seg>
            <seg n="b708f35a">
              Jag utgår ifrån att det är det muntliga besked jag hörde som
              gäller, det vill säga att Maud Olofsson fortsättningsvis är beredd
              att hitta andra lösningar på det statliga stödet för en bra sysselsättningspolitik
              i hela landet.
            </seg>
          </u>
          <note type="speaker" n="b2f702e7">
            Anf. 9 Näringsminister MAUD OLOFSSON (c):
          </note>
          <u who="maud_olofsson_7aa61f" xml:id="i-d67b8f5d01e371eb-2" n="222f4f10">
            <seg n="e26876c1">
              Herr talman! Jag konstaterar att Socialdemokraterna och Berit
              Högman inte är intresserade av att tala om ifall några regler
              ska ändras när det gäller Posten. Jag tolkar det som att ni fortfarande
              står bakom det som riksdagen beslutat, nämligen att Posten har
              ansvar för sin ekonomi och ska vara ansvarsfull i det sammanhanget.
              Det är väl bra att vi kan vara överens om det.
            </seg>
            <seg n="d320af9c">
              Sedan tycker jag att vi gemensamt behöver diskutera och då är
              det väl bra om det finns öppningar hur vi kan få en bättre och
              samverkande service i hela landet. Jag tror inte att vi kan jobba
              med de stuprör som vi har hållit på med under alla dessa år. Vi
              måste få de olika delarna av den offentliga servicen den kommunala,
              den landstingskommunala och den statliga att hitta bra lösningar.
              Jag tror att vi behöver ha mycket mer samverkan mellan privat,
              offentlig och ideell sektor för att få en bättre service i hela
              landet.
            </seg>
            <seg n="8bbf5fe7">
              Kan vi hitta lösningar som är mer anpassade till olika ortstyper
              tror jag också att vi får en effektivare service som bättre ser
              till de olika orternas behov än om vi bara säger: Det finns en
              lösning, och den smetar vi ut över hela Sverige. Min ambition
              är naturligtvis, eftersom jag är ansvarig för de regionalpolitiska
              frågorna, att aktivt arbeta på det sättet tillsammans med våra
              statliga bolag och myndigheter för att hitta vettiga och bra lösningar.
            </seg>
            <seg n="588701f8">
              Jag välkomnar Socialdemokraterna i en sådan diskussion. Det har
              inte varit den förhärskande ideologin i den tidigare regeringens
              politik. Men öppnar ni, både Vänsterpartiet och Socialdemokraterna,
              för detta tar jag emot det. Jag tycker att det är väldigt bra
              om vi är kreativa i våra tankar för att hitta smarta servicelösningar
              också för de delar av landet som ligger utanför storstäderna.
            </seg>
          </u>
          <note n="1463eec6">
            Överläggningen var härmed avslutad.
          </note>
          <note n="ed07a60b">
            6 § Svar på interpellation 2006/07:373 om naturturism
          </note>
          <note type="speaker" n="71099de3">
            Anf. 10 Näringsminister MAUD OLOFSSON (c):
          </note>
          <u who="maud_olofsson_7aa61f" xml:id="i-d67b8f5d01e371eb-3" n="222f4f10">
            <seg n="c9e6b457">
              Herr talman! Berit Högman har frågat mig dels om jag avser att
              verka för ett genomförande av förslaget om inskränkningar i allemansrätten
              och när detta förslag kommer att realiseras, dels vilka åtgärder
              jag mot bakgrund av detta förslag är beredd att vidta för att
              underlätta en utveckling av naturturismen.
            </seg>
            <seg n="f17b04a7">
              Jag delar Berit Högmans uppfattning att naturturismen har en
              stor utvecklingspotential och att intresset för naturturism och
              ekoturism växer. Som jag framhöll vid den nyligen förda interpellationsdebatten
              om besöksnäringen är turistnäringen, liksom många andra näringar,
              framför allt beroende av goda generella villkor för företagande
              och entreprenörskap, men också av specifika insatser inom ramen
              för turistpolitiken.
            </seg>
            <seg n="9a910679">
              Allemansrätten gäller för alla. Den har kommit att få stor betydelse
              inte bara för den enskilde utan också för organisationer och turistnäring.
              Dessa har ingen egen allemansrätt men kan i sin verksamhet dra
              nytta av att allemansrätten finns.
            </seg>
            <seg n="f29c437d">
              Mot bakgrund av att det startar allt fler företag inom naturturismen,
              vilket är glädjande, blir naturligen utnyttjandet av annans mark
              stort för vissa markägare. För att vi ska uppnå hållbar utveckling
              inom alla områden, och då även inom turismen, ska utvecklingen
              ske med hänsyn till de tre pelarna ekologisk, ekonomisk och social
              utveckling. Om inte lokalbefolkningen är tillfreds med utvecklingen
              kan det uppstå konflikter som påverkar turistföretagaren på ett
              negativt sätt.
            </seg>
            <seg n="51770754">
              En gemensam motion från Centerpartiet, Moderaterna, Folkpartiet
              och Kristdemokraterna lämnades till riksdagen med anledning av
              propositionen En politik för en långsiktigt konkurrenskraftig
              svensk turistnäring som riksdagen beslutade om i juni 2005. I
              motionen framhöll vi att allemansrätten ger fantastiska möjligheter
              till naturturism.
            </seg>
            <seg n="38423e40">
              För närvarande krävs inte samtycke av markägaren för att få starta
              turistverksamhet på annans mark så länge inte skada eller olägenhet
              uppstår. Detta är en definitionsfråga som kan leda till olyckliga
              konflikter som inte gynnar utvecklingen av landsbygdsturismen.
            </seg>
            <seg n="558c8716">
              Äganderätten är intimt förknippad med ett personligt ansvar att
              förvalta och utveckla för kommande generationer. Äganderätten
              är också förknippad med personligt risktagande, ofta i kombination
              med hårt arbete, vilka sammantaget utgör en viktig utvecklingskraft
              i samhället.
            </seg>
            <seg n="153b5ec3">
              Nyttjande av privat skog, mark eller vattendrag för kommersiella
              syften bör därför bygga på ett gott samarbete med markägare, oavsett
              om det är det svenska folket i form av Sveaskog eller en enskild
              skogsägare.
            </seg>
            <seg n="13cacf9d">
              Jag anser därför att turistföretagen och markägarna bör sträva
              efter att komma överens om hur naturturismen ska bedrivas. Detta
              ska naturligtvis ske under ömsesidigt hänsynstagande.
            </seg>
          </u>
          <note type="speaker" n="02c1c3b6">
            Anf. 11 BERIT HÖGMAN (s):
          </note>
          <u who="berit_hogman_17a4be" xml:id="i-adf2c56c3a857f38-3" n="deadba07">
            <seg n="091b443d">
              Herr talman! Tack, statsrådet, för svaret! Anledningen till interpellationen
              var att jag sist du och jag hade en debatt här kände att den här
              frågan blev hängande i luften.
            </seg>
            <seg n="c2761674">
              Jag konstaterar att jag måste ha uttryckt mig väldigt oklart
              i mina frågeställningar eftersom svaret är så oklart. Maud Olofsson
              hävdar att markägarna och turismföretagen ska bli överens om hur
              naturturism ska bedrivas. Detta reser för mig fler frågor än det
              ger svar. Vem är skyldig att ta initiativet? Är det företagaren,
              eller är det markägaren? När är ett avtal befogat? Bygger det
              på ett visst antal människor som besöker denna natur, eller är
              det en viss mängd tid i naturen som är avgörande för om det krävs
              ett avtal eller inte? Gäller det all form av verksamhet? Måste
              Kröskongen, han som köper och säljer lingon i Värmland, ha avtal
              med markägare i händelse av att han kontrakterar utländsk arbetskraft
              för att plocka bären? Hur mycket tid, kraft och byråkrati ska
              cykelpaketarrangören behöva lägga på att söka kontakt med markägare
              utifall cyklisten stannar till i naturen längs vägen, exempelvis
              längs Göta kanal som är en populär cykelled?
            </seg>
            <seg n="dd02b821">
              På sina håll i Sverige är dessutom markägarna otroligt många
              och inte alls tillhörande lokalbefolkningen. En markägare kan
              vara en storstadsbo som knappt satt sin fot på denna mark eftersom
              han eller hon har ärvt den.
            </seg>
            <seg n="c0af9f24">
              Är syftet med förslaget att stärka äganderätten, eller är syftet
              att stärka naturturismen och de företag som bedriver naturturism?
              Och framför allt: Är detta en regelförenkling för företagen?
            </seg>
          </u>
          <note type="speaker" n="90bef7f2">
            Anf. 12 Näringsminister MAUD OLOFSSON (c):
          </note>
          <u who="maud_olofsson_7aa61f" xml:id="i-d67b8f5d01e371eb-4" n="222f4f10">
            <seg n="44bb383b">
              Herr talman! Berit Högman och jag är överens om att naturturismen
              och den småskaliga turismen är viktiga. Jag kan också se framför
              mig att vi kommer att få fler företag som nyttjar svensk natur
              för att skapa tillväxt och utveckling framöver, och det är bra.
            </seg>
            <seg n="695ee3c0">
              Vi ska dock inte blunda för att det finns konflikter i detta.
              Berit Högman pekade på en rad av dem. Jag tror att det är väldigt
              viktigt att se dessa företags intresse av att använda naturen
              men också, vilket Berit Högman inte ägnade så mycket tid åt, att
              se den privata äganderättens roll. Det är inte särskilt roligt
              för mig som privat markägare om vi hamnar i ett läge där enskilda
              turistföretag har verksamheter på min privata fastighet som jag
              inte ens vet om och än mindre är tillfrågad om eller har något
              avtal kring.
            </seg>
            <seg n="56cfcfd1">
              Om vi ska kunna behålla äganderätten i Sverige måste det finnas
              ett stort ansvar. Jag tycker att Socialdemokraterna under lång
              tid har negligerat äganderättens roll i de här sammanhangen.
            </seg>
            <seg n="a28a5cd9">
              Jag inser att vi inte kommer att kunna skriva några regler som
              reglerar vartenda enskilt ärende som till exempel Berit Högman
              ger exempel på. Men det är väldigt viktigt att det finns en balans
              mellan möjligheten att ha den här typen av turism samtidigt som
              man också skyddar den privata äganderätten, annars blir det här
              ett ohållbart system.
            </seg>
            <seg n="57c832e4">
              Om villaområden skulle omfattas av den här typen av lagstiftning
              är det rätt svårt att tänka sig att man skulle acceptera möjligheten
              för olika turistföretag att tränga in i trädgårdar och annat på
              den privata marken. Det skulle skapa otroligt många konflikter.
            </seg>
            <seg n="3fdd0bfb">
              Jag hoppas bara att vi kan skapa en stor kunskap och medvetenhet
              hos dessa företag om hur viktigt det är med kommunikationen. Finns
              inte den riskerar vi att skapa konflikter i framtiden, och det
              vore inte heller bra för de turister som ska komma och besöka
              olika delar av landet.
            </seg>
            <seg n="493d4a43">
              Jag vill ha en balans mellan äganderätten och olika turistföretags
              möjligheter att bedriva verksamhet, och jag vill att det ska finnas
              ett bra samtalsklimat. Det är bara så vi också kan få en bra turistprodukt.
            </seg>
          </u>
          <note type="speaker" n="c097e988">
            Anf. 13 BERIT HÖGMAN (s):
          </note>
          <u who="berit_hogman_17a4be" xml:id="i-adf2c56c3a857f38-4" n="deadba07">
            <seg n="2531f357">
              Herr talman! Det är ju inte så att allemansrätten ger oss rätt
              att tälta i grannens trädgård, så det ska vi väl inte hitta på.
            </seg>
            <seg n="0b196aec">
              Maud Olofsson är tydlig med att uttrycka en vilja och en ambition.
              Men bygger det fortfarande på frivillighetens väg? Vem ska ta
              initiativet om man inte kommer överens? Vad blir konsekvensen
              för den turistföretagare som missar en markägare? Om jag förstår
              det rätt har statsrådet inte för avsikt att lagstifta i frågan,
              utan det är så att säga en offentlig uttryckt önskan. Hur ska
              denna önskan uttryckas till turistföretagarna? Jag har mött flera
              turistföretagare som är bekymrade över detta. Det är klart att
              man har vidtalat markägare när det finns en påtaglig risk för
              slitage eller när det till exempel handlar om tillfällig parkering.
              Men att ha koll på varenda markägare när Sverige ser ut som det
              gör är ett hinder för att utöva naturturism. Vi har även frågan
              om jaktturismen. Den är nog så bekymmersam.
            </seg>
            <seg n="dc1f4ff0">
              Jag måste ändå ställa frågan: Har statsrådet för avsikt att reglera
              den här frågan i lag, eller är det bara en offentligt uttryckt
              önskan att uppnå denna balans mellan två olika intressen?
            </seg>
          </u>
          <note type="speaker" n="e3c5a765">
            Anf. 14 Näringsminister MAUD OLOFSSON (c):
          </note>
          <u who="maud_olofsson_7aa61f" xml:id="i-d67b8f5d01e371eb-5" n="222f4f10">
            <seg n="c9f547cd">
              Herr talman! Som Berit Högman mycket riktigt påpekar handlar
              det om två intressen. Jag kan konstatera att både i frågan och
              i övriga anföranden talar Berit Högman endast för den ena parten.
              Det skulle vara intressant att höra Socialdemokraternas syn på
              den privata äganderätten. Är det möjligt för olika turistföretagare
              att strunta i den eller ska vi ha den balans jag pratar om där
              vi respekterar turistföretagare som utvecklar sin verksamhet och
              som kan nyttja naturen, men också respekterar den privata markägarens
              egna önskningar om vad som ska ske på den här marken?
            </seg>
            <seg n="941f212f">
              Nej, det finns ingen möjlighet att tälta i grannens trädgård.
              Men jag tror att rätt många kan förstå den frustration och de
              konflikter som kan uppstå om en markägare som har ett markområde
              en dag upptäcker en kommersiell verksamhet som man inte ens känner
              till på sin egen mark.
            </seg>
            <seg n="b4939c1a">
              Vi ska inte krångla till detta, men jag tycker att det finns
              en anledning för statsmakterna att markera att det bör finnas
              en balans mellan den privata äganderätten och dessa företags intressen.
              Ju mer vi kan göra på frivillig väg desto bättre är det.
            </seg>
            <seg n="af869272">
              En av delarna i regeringens svenska turistpolitik är att se till
              att olika företag som ska verka sida vid sida faktiskt har möjlighet
              att göra det. Vi kan också hitta mötesplatser där vi kan få möjlighet
              att diskutera. Ju mindre vi behöver lagstifta och ju mindre regler
              och krångel desto bättre. Men vi i den nya regeringen vill ha
              en balans mellan den privata äganderätten och enskilda turistföretagares
              rätt att använda mark för kommersiella ändamål.
            </seg>
            <seg n="dae2fb44">
              Jag tycker också att man ska se att hela turistpolitiken syftar
              till att vi ska kunna använda naturresurserna i vårt land. Småföretagspolitiken
              i kombination med regeringens turistpolitik kommer att ge stora
              möjligheter för många företagare framöver. Men om det ska fungera
              måste vi alla ta ansvar och inte bygga upp nya konflikter när
              vi nu ser den här positiva utvecklingen. Det finns väldigt mycket
              jobb att skapa, inte minst ute på landsbygden och i småorterna.
            </seg>
          </u>
          <note type="speaker" n="a8141b81">
            Anf. 15 BERIT HÖGMAN (s):
          </note>
          <u who="berit_hogman_17a4be" xml:id="i-adf2c56c3a857f38-5" n="deadba07">
            <seg n="92743796">
              Herr talman! Jag tolkar sammanfattningsvis svaret så här: Maud
              Olofsson har inte för avsikt att föreslå en lagstiftning på området,
              utan det är ett offentligt uttryckt önskemål om att turistföretag
              och markägare ska bli överens. Om man inte blir det finns det
              ingen juridik att luta sig mot mer än det som finns reglerat i
              miljöbalken.
            </seg>
            <seg n="8126bfff">
              Vilken ordning har vi då bringat i denna fråga? Vi behöver alltså
              inte ens ta ställning till vems intressen vi håller på, markägarens
              eller turistföretagarens. Vi kan bara konstatera att det är ett
              oreglerat område som denna debatt inte har bringat någon som helst
              klarhet i. Då är det även i fortsättningen ett bekymmer för företagare
              som vill bedriva naturturism.
            </seg>
            <seg n="1e96f3df">
              Jag tackar i alla fall för debatten.
            </seg>
          </u>
          <note type="speaker" n="1a3a2f04">
            Anf. 16 Näringsminister MAUD OLOFSSON (c):
          </note>
          <u who="maud_olofsson_7aa61f" xml:id="i-d67b8f5d01e371eb-6" n="222f4f10">
            <seg n="09ea0ab2">
              Herr talman! Jag tycker att debatten har varit väldigt tydlig.
              Den har klargjort att Socialdemokraterna inte är särskilt angelägna
              om att värna den privata äganderätten. Berit Högman har ju inte
              kunnat nämna ett enda argument för varför man ska försvara den,
              men vi har hört väldigt många argument för den andra sidan.
            </seg>
            <seg n="a8ada26e">
              Jag och regeringen tycker att vi måste uppnå en balans mellan
              de intressen som enskilda turistföretagare har på annans mark
              och äganderätten. Vi kan inte i minsta detalj reglera detta, men
              ambitionen måste vara att vi får ett bra samtalsklimat mellan
              de olika turistföretagare som ska agera, att grunden ska vara
              att samtalet mellan intressena sker innan man etablerar en kommersiell
              verksamhet och att man också kommer överens om spelreglerna.
            </seg>
            <seg n="5a9f2a66">
              Den här regeringen har en mycket tydligare syn på och respekt
              för den privata äganderätten än vad den tidigare regeringen har
              haft. Om debatten kan klargöra detta är det bra.
            </seg>
          </u>
          <note n="1463eec6">
            Överläggningen var härmed avslutad.
          </note>
          <note n="8324e9c8">
            7 § Svar på interpellation 2006/07:391 om klimatförändringarna
            och utbyggnaden av naturgas
          </note>
          <note type="speaker" n="3142d564">
            Anf. 17 Näringsminister MAUD OLOFSSON (c):
          </note>
          <u who="maud_olofsson_7aa61f" xml:id="i-d67b8f5d01e371eb-7" n="222f4f10">
            <seg n="e9bbd9da">
              Herr talman! Wiwi-Anne Johansson har frågat mig:
            </seg>
            <seg n="3e81a69e">
              Jag vill börja med att besvara den andra frågan och samtidigt
              påminna om att jag tidigare har informerat riksdagen om innebörden
              av regeringens prövning av tillstånd till att bygga ut naturgasnätet
              på svenskt territorium.
            </seg>
            <seg n="e6eaf6e3">
              Tillstånd får beviljas endast om anläggningen är lämplig från
              allmän synpunkt. Det innebär att regeringen har att beakta en
              rad omständigheter och att en ingående prövning ska göras av de
              olika intressen som gör sig gällande, till exempel klimat-, miljö-
              eller energipolitiska. Den samlade bedömningen och regeringens
              ställningstagande redovisas när regeringen fattar beslut i frågan.
              Jag har också tidigare informerat riksdagen om att jag inte genom
              uttalanden på förhand avser att föregripa en sådan prövning.
            </seg>
            <seg n="1ec2d4d3">
              När det gäller den första frågan har jag också konstaterat att
              det diskuteras och planeras kring olika naturgasprojekt. Planerna
              i sig innebär givetvis inte att den fossila energianvändningen
              ökar. Projekten kräver sedvanliga tillstånd, och regeringens roll
              i detta sammanhang har jag nyss redogjort för.
            </seg>
            <seg n="5b2ccb92">
              Självklart är jag överens med Wiwi-Anne Johansson om att nya
              naturgasprojekt inte får leda till en totalt sett ökad klimatpåverkan.
              Med alliansregeringens politik kan naturgasen, som är ett fossilt
              och ändligt bränsle, ha betydelse under en omställningsperiod.
              Politiken ger därför inte utrymme för någon storskalig introduktion
              av naturgas i Sverige. Något statligt stöd är inte aktuellt. De
              styrmedel vi använder oss av i Sverige, tillsammans med EU:s ramverk,
              syftar till att naturgasen företrädesvis ska utnyttjas för kombinerad
              el- och fjärrvärmeproduktion i kraftvärmeverk och för att ersätta
              olja och kol i nuvarande produktionsanläggningar. I allmänhet
              omfattas dessa anläggningar av EU:s utsläppshandelssystem, vilket
              innebär att utsläppen från dem ingår in den begränsade mängd som
              fastställs för anläggningarna i fråga.
            </seg>
            <seg n="ee4542d0">
              Vårtoppmötet nyligen, där målen för en integrerad klimat- och
              energipolitik kunde formuleras, är en milsten i det europeiska
              samarbetet. EU kommer nu att kunna inta en ledande roll i det
              globala arbetet för att motverka klimatförändringarna. Fördelarna
              med att i ett europeiskt samarbete ta sig an den gemensamma och
              gränsöverskridande utmaning som klimathotet utgör är uppenbar.
              I det sammanhanget vill jag också framhålla att regeringen har
              varit pådrivande för att tydliga mål för att minska utsläppen
              av växthusgaser och ökad användning av förnybar energi sätts upp
              inom EU. Regeringen kommer att aktivt bidra till att de gemensamma
              mål som EU ställer upp också ska nås.
            </seg>
          </u>
          <note type="speaker" n="eacfc343">
            Anf. 18 WIWI-ANNE JOHANSSON (v):
          </note>
          <u who="wiwi-anne_johansson_62b46d" xml:id="i-a993b89761f62ca8-0" n="d6bbb9d4">
            <seg n="acfc9ee7">
              Herr talman! Tack, näringsministern, för svaret. Inte helt oväntat
              är jag inte riktigt nöjd med innehållet i det. Jag förstår också
              att näringsministern inte här i dag kan uttala sig specifikt om
              prövningen av exempelvis Eons ansökan. Däremot är det fullt möjligt
              att uttala sig mer allmänt om hur regeringen ser på naturgasen
              och dess roll i energiomställningen principiellt. Där tycker jag
              inte att näringsministerns svar är helt glasklart, tvärtom är
              det ganska suddigt.
            </seg>
            <seg n="17fe0052">
              Näringsministern sade nyss: Med alliansregeringens politik kan
              naturgasen, som är ett fossilt och ändligt bränsle, ha betydelse
              under en omställningsperiod. Politiken ger därför inte utrymme
              för någon storskalig introduktion av naturgas i Sverige. Det uttalandet
              i sig är bara att välkomna. Uttalandet att det inte finns utrymme
              för någon storskalig introduktion av naturgas i Sverige är jättebra.
              Men man måste kanske också diskutera: Vad är en storskalig introduktion?
            </seg>
            <seg n="96fe1d31">
              Eon planerar en naturgasledning som går, om de får ett tillstånd,
              från Jönköping till Boxholm, Linköping, Norrköping, Oxelösund,
              Katrineholm, Eskilstuna, Örebro, Köping, Västerås, Fagersta, Hofors,
              Sandviken och Gävle. Det måste väl ändå betraktas som en storskalig
              introduktion. Det tycker i alla fall jag. Jag vill veta om näringsministern
              håller med mig om det. Om inte, undrar jag hur vi i så fall ska
              definiera just den storskaliga introduktionen.
            </seg>
            <seg n="c6ea0748">
              Vidare sade Maud Olofsson att naturgasen kan ha betydelse under
              en omställningsperiod. Men om man får tillstånd till drift med
              naturgasledningar får man det enligt naturgaslagen för 40 år.
              Det betyder att om Eon skulle få det skulle vi bygga fast oss
              i naturgas i Mellansverige så gott som fram till 2050. Det kan
              väl inte vara vad regeringen och näringsministern menar med en
              omställningsperiod. Fram till 2050 ska vi ha minskat vår användning
              av fossil energi så kraftigt att vi knappast är beroende av den
              längre.
            </seg>
            <seg n="c05763a0">
              Även vi i Vänsterpartiet, tillsammans med Socialdemokraterna
              och Centerpartiet angående avvecklingen av kärnkraften, sade att
              naturgas kunde vara viktig under en omställningsperiod. Men då
              talade vi om LNG, alltså liquid natural gas , flytande naturgas
              som man kunde skeppa in till vissa basindustrier som hade ett
              verkligt behov, och då behöver vi inte bygga fast oss i en ledning
              och inte heller ha några åtaganden 40 år framåt i tiden. Är inte
              det en bättre idé? Vad tycker näringsministern om det? Det är
              miljardinvesteringar i näten.
            </seg>
            <seg n="a02c76f5">
              Det finns också norska tankar som inte ligger på näringsministerns
              bord än så länge. Men tankar finns om en naturgasledning på västkusten
              med tre rör in till Västsverige med norsk naturgas. Det är därför
              väldigt viktigt att höra hur regeringen och näringsministern principiellt
              ser på naturgasen.
            </seg>
            <seg n="b6b0c21c">
              Jag skulle vilja veta: Hur lång kan en omställningsperiod tänkas
              vara? Vad är en storskalig introduktion av naturgas i Sverige?
            </seg>
          </u>
          <note type="speaker" n="53bcb619">
            Anf. 19 Näringsminister MAUD OLOFSSON (c):
          </note>
          <u who="maud_olofsson_7aa61f" xml:id="i-d67b8f5d01e371eb-8" n="222f4f10">
            <seg n="5dd50dde">
              Herr talman! Jag tror att var och en inser att det inte går att
              ange terawattimmar, antalet ledningar eller på något annat sätt
              ange vad som är storskaligt eller inte. Jag tror att vi gemensamt
              måste inse att det inte är någon lämplig sak att ha en storskalig
              utbyggnad av naturgasen därför att det är ett fossilt bränsle.
            </seg>
            <seg n="dafe7e07">
              Wiwi-Anne Johansson beskriver mycket riktigt den gamla energiöverenskommelsen
              mellan Vänsterpartiet, Socialdemokraterna och Centerpartiet där
              naturgasen fanns med under en överskådlig tid. Vi har formulerat
              oss på samma sätt som vi gjorde i den gamla överenskommelsen.
              Jag tror att det är bra att hålla sig till det.
            </seg>
            <seg n="c864be13">
              Planer är en sak, men beslut är någonting helt annat. Jag kommer
              att ta ställning till de här planerna den dag jag får en ansökan.
              Det är det regelverk som ni har gett mig. Riksdagen fattar beslut
              om vilket regelverk jag har, vilken miljölagstiftning jag ska
              följa, vad det är jag ska titta på för att ta ställning till de
              konkreta förslagen och projekten. Ni har inte skärpt någon lagstiftning
              här i riksdagen i det sammanhanget. Ni har inte gjort den mer
              öppen heller, utan det är samma gamla lagstiftning som det har
              varit under en ganska lång tid. När de projekten är inne ska jag
              pröva dem enligt den lagstiftningen, och det är min skyldighet.
              Jag kan inte ha en massa tyckanden som statsråd. Jag kan tycka
              om naturgasen naturligtvis, och jag kan säga att det är ett fossilt
              bränsle, men när det kommer en ansökan till mig har jag skyldighet
              att följa den lagstiftning som ni riksdagsledamöter har fattat
              beslut om.
            </seg>
            <seg n="78dd7e2a">
              Den inriktning som regeringen har på energipolitiken är energieffektivitet
              och förnybarhet. Jag har länge sagt att det beroende av vattenkraft
              och kärnkraft som vi har, 50 procent av vardera, på elsidan inte
              är ett bra läge för Sverige. Det skapar otrygghet. När vi nu haft
              problem med kärnkraften och för lite vatten i våra dammar måste
              vi ha ett tredje ben i vår energiförsörjning, annars kan vi inte
              klara tryggheten.
            </seg>
            <seg n="be17af72">
              EU:s energipolitik har precis samma inriktning förnybarhet och
              energieffektivisering. Där tycker jag att det finns anledning
              för oss att vara glada över de överenskommelser som EU har gjort.
              Det skulle vara intressant för mig att höra om Wiwi-Anne Johansson
              nu tycker att det är bra med EU, att EU tar ett fast grepp kring
              energipolitiken. Är det på det här området som vi ska ha en gemensam
              EU-politik? Vänsterpartiet kritiserar så ofta Europasamarbetet,
              man ska lämna EU, det är inte något bra, och så vidare. Nu kan
              man visa på ett område där det verkligen finns folklig förankring,
              nämligen miljöpolitiken, visa att EU gör skillnad. Vi kan komma
              överens snabbt och effektivt och hitta tuffa tydliga målsättningar.
              Den svenska regeringen är pådrivande för att skapa förutsättningar
              för en hållbar utveckling. Då är det intressant att veta: Tycker
              Vänsterpartiet fortfarande att vi ska lämna EU? Tycker Vänsterpartiet
              fortfarande att det är dåligt med EU, trots att man gör positiva
              saker just när det gäller energiområdet?
            </seg>
          </u>
          <note type="speaker" n="56e816a1">
            Anf. 20 WIWI-ANNE JOHANSSON (v):
          </note>
          <u who="wiwi-anne_johansson_62b46d" xml:id="i-a993b89761f62ca8-1" n="d6bbb9d4">
            <seg n="0fe905c9">
              Herr talman! Det är inte mycket mer än vecka sedan, kanske två,
              som vi hade en diskussion i klimatfrågan. Då fick jag precis samma
              fråga, från Carl B Hamilton, om att vi inte vill vara med i EU.
              Men då hänvisade jag till, och det vill jag göra igen, att vi
              hade en folkomröstning där svenska folket sade att vi skulle vara
              med i EU. Då följer vi naturligtvis det, även om vi i delar har
              en annan uppfattning. Just när det gäller miljöområdet måste vi
              naturligtvis jobba både på europeisk nivå och på global nivå.
              När vi är kritiska till EU har det helt andra förtecken. Nu är
              det inte någon konstitutionell debatt vi har, utan det handlar
              egentligen om miljön, naturgasen och naturgasens miljöpåverkan.
            </seg>
            <seg n="5a346a77">
              Allting som är bra för miljön är naturligtvis bra. Det har gjorts
              vissa framsteg inom EU, men det hade man kunnat göra ändå med
              en annan typ av organisation. Jag vill bara säga det att det finns
              uppgörelser som är bra.
            </seg>
            <seg n="b1213da5">
              Det är alltid jättebra att besvara en fråga med en ny fråga,
              så får man fokus till någonting helt annat. Då vill jag säga att
              jag inte tycker att jag fick något direkt svar. Jag förstår att
              det är svårt att säga hur lång en omställningsperiod ska vara
              och vad en storskalig satsning ska vara, i det här fallet på naturgas.
            </seg>
            <seg n="f83fa95a">
              Om man enligt naturgaslagen får ett beslut om att man får driva
              detta i 40 år är det väl ändå ganska lång tid om man menar allvar
              med det som man säger om att man vill bli av med användningen
              av fossila bränslen. Därför tycker jag att det skulle vara en
              bättre idé att använda LNG, alltså den flytande naturgasen, där
              man så att säga inte kommer undan naturgasen.
            </seg>
            <seg n="f12bef67">
              Det är jättestora investeringar som dessa företag gör. På Eons
              hemsida gör man reklam för hur nöjda några av deras kunder är.
              Där kan man läsa:
            </seg>
            <seg n="a6681d5a">
              Oljepannan var 30 år och i behov av att bytas ut. För Jörgen
              Andersson och Elisabeth Granlycke i Smålandsstenar var valet inte
              svårt. När naturgasledningen drogs i gatan slog vi till direkt.
            </seg>
            <seg n="184c5b50">
              Det är klart att näringsministern inte kan stå till svars för
              hur Eon marknadsför naturgasen. Det har jag full förståelse för.
              Men det belyser ändå hur bolaget ser på sin framtid i fråga om
              naturgas.
            </seg>
            <seg n="de42420c">
              Vi har gjort en stor omställning från olja till biobränslen eller
              fjärrvärme inom sektorn bostäder, och den har varit väldigt framgångsrik.
              Och bostadssektorn skulle kunna bli hel fossilfri. Ska vi då införa
              ett helt nytt fossilt energislag för att värma upp våra hus? Det
              tycker vi skulle vara väldigt beklämmande.
            </seg>
            <seg n="01c9997f">
              Jag frågar därför återigen: Vad är en rimligt lång omställningstid?
              Är inte denna introduktion i hela Mellansverige ytterligare en
              storskalig introduktion av naturgas i Sverige?
            </seg>
          </u>
          <note type="speaker" n="22ab1221">
            Anf. 21 Näringsminister MAUD OLOFSSON (c):
          </note>
          <u who="maud_olofsson_7aa61f" xml:id="i-d67b8f5d01e371eb-9" n="222f4f10">
            <seg n="3392aca4">
              Herr talman! Jag har att hålla mig dels till det regelverk som
              riksdagen själv har fattat beslut om när det gäller hanteringen
              av dessa projekt, dels till de överenskommelser som finns på detta
              område inom Allians för Sverige. Jag kan bara konstatera att den
              överenskommelse där vi säger att vi inte ska ha någon storskalig
              utbyggnad av naturgasen är samma överenskommelse som fanns mellan
              Socialdemokraterna, Vänsterpartiet och Centerpartiet tidigare.
              Och då satt vi inte och definierade antal år och inte hur många
              ledningar det skulle vara. Jag tror att det kommer att ge sig
              vartefter.
            </seg>
            <seg n="e5d54ca3">
              Det som är viktigt att säga är att om vi ska slippa en utbyggnad
              av detta så måste vi presentera andra alternativ. Det är därför
              som jag pekar på det förnybara, det tredje benet, som måste in
              i vårt energisystem, annars klarar vi inte tryggheten och säkerheten.
              Därför är jag väldigt glad över att den svenska regeringen har
              varit pådrivande i EU för att få den gemensamma politiken. Om
              vi riktar in oss på det, inte bara i Sverige utan i hela Europa,
              så kommer det att ske någonting helt annat. Då kommer ny miljöteknik
              att växa fram. Då kommer helt nya lösningar att växa fram. Man
              kommer att satsa på ny forskning. Nya företag kommer att utvecklas.
              Och det kommer att ske en fantastiskt positiv utveckling.
            </seg>
            <seg n="6eddec76">
              Det är i detta perspektiv som jag också måste få diskutera EU:s
              roll i detta sammanhang. Det hjälper inte att gömma sig, som Wiwi-Anne
              Johansson försöker göra, genom att säga: Vi respekterar folkomröstningen.
              Det är väl gott och väl. Men sanningen är att Vänsterpartiet inte
              tycker att vi ska vara med i denna förening. Man tycker att vi
              ska lämna den.
            </seg>
            <seg n="b0b59e5e">
              Då är min fråga: Hur hänger det ihop med ert så kallade miljöengagemang
              om ni inte vill använda det internationella samfundet och det
              som EU står för när man ser hur vi kan påverka på ett positivt
              sätt?
            </seg>
            <seg n="25ec6665">
              Vi har en progressiv regering i Sverige som sätter upp tydliga
              mål, som diskuterar med övriga Europa, är aktiv i Europasamarbetet
              och äntligen gör det som svenska medborgare har efterfrågat, nämligen
              att föra en gemensam politik på miljö- och energiområdet.
            </seg>
            <seg n="d4b8ee39">
              Då är det så svårt för mig att förstå att inte Vänsterpartiet
              äntligen kan säga att vi kanske ändå behöver EU, att man tyckte
              på ett visst sätt när det var folkomröstning men att man nu ser
              att EU spelar en roll på de områden där de enskilda nationerna
              är för små att klara detta själva.
            </seg>
            <seg n="07f57d5b">
              Jag känner att det som vi från den här regeringens sida har gjort
              under det senaste halvåret på energi- och miljöområdet kommer
              att spela en avgörande roll för mina barns och barnbarns möjligheter
              att leva i en hållbar värld framöver. Och jag är jättestolt över
              att jag aktivt har engagerat mig i det samarbetet därför att EU
              verkligen kan göra skillnad i det sammanhanget.
            </seg>
            <seg n="507cc89a">
              Om vi i Sverige sedan fyller på med en nationell politik på detta
              område där man arbetar för en hållbar värld, då kan vi känna oss
              stolta.
            </seg>
          </u>
          <note type="speaker" n="4d8293f3">
            Anf. 22 WIWI-ANNE JOHANSSON (v):
          </note>
          <u who="wiwi-anne_johansson_62b46d" xml:id="i-a993b89761f62ca8-2" n="d6bbb9d4">
            <seg n="4e81f40a">
              Herr talman! Jag hoppas att mina barn och barnbarn också ska
              växa upp i en hållbar miljö med en bra framtid. Men det är faktiskt
              lite knepigt. Och jag måste hela tiden återkomma till detta. Någon
              gång ska vi kanske göra oss så klara att vi slipper denna diskussion
              om vår syn på EU.
            </seg>
            <seg n="aeec7899">
              Jag ska ta det en gång till. Det var en folkomröstning i Sverige.
              Då ville svenska folket vara med i EU, och vi respekterar denna
              folkomröstning. Jag vill påstå att vi jobbar stenhårt med EU-frågor,
              inte minst på miljöområdet, och försöker göra väldigt bra saker.
              Vi sitter inte och tjurar i något hörn och säger att vi inte ska
              göra det och det därför att vi inte gillar EU.
            </seg>
            <seg n="394461de">
              Det är lite grann på samma sätt med andra saker. Det finns flera
              som tycker att vi ska ha republik i Sverige och att vi inte ska
              ha monarkin kvar. Men vi lagar efter läge.
            </seg>
            <seg n="ac5d0905">
              Men jag tycker att andra har glömt bort vissa saker. 1980 var
              det också en folkomröstning, och den handlade om huruvida vi skulle
              avveckla kärnkraften eller inte. Och jag minns i alla fall att
              den linje som sade att vi ska avveckla kärnkraften med förnuft
              vann den gången. Det är ganska många år sedan. Det är 27 år sedan
              om jag räknar rätt. Då kan vi påminna dem som var med då, bland
              annat Centerpartiet, och som också drev den linjen. Vad har hänt
              där?
            </seg>
            <seg n="7ebda0fa">
              Vi respekterar folkomröstningar, vi är med i EU, och då jobbar
              vi och sliter för att få så mycket bra politik som möjligt.
            </seg>
            <seg n="21699aaf">
              Men det är lite konstigt när näringsministern säger att vi har
              fått en så bra politik i EU. Men när det kom upp att Sverige skulle
              begränsa utsläppen av koldioxid var regeringen ganska sur och
              skrev till kommissionen och sade att vi redan hade minskat utsläppen
              så mycket att vi kanske inte skulle göra det.
            </seg>
            <seg n="5525a0c0">
              Det förde över debatten från naturgas till kärnkraft. Så kan
              det bli.
            </seg>
          </u>
          <note type="speaker" n="274268a6">
            Anf. 23 Näringsminister MAUD OLOFSSON (c):
          </note>
          <u who="maud_olofsson_7aa61f" xml:id="i-d67b8f5d01e371eb-10" n="222f4f10">
            <seg n="428966c5">
              Herr talman! Naturgasen är en del av den totala energi- och miljöpolitiken.
              Det är därför som man inte kan koppla bort EU:s ställning och
              roll i det sammanhanget.
            </seg>
            <seg n="23678ba8">
              När vi energiministrar träffas diskuterar vi hur vi ska kunna
              få denna hållbara utveckling. När vi träffar kommissionärer och
              representanter för kommissionen diskuterar vi hur EU ska kunna
              ta ledningen i denna omställning, hur vi ska kunna få denna hållbara
              utveckling på energiområdet, hur vi ska bli mer energieffektiva
              och hur vi ska kunna skapa jobb den här vägen.
            </seg>
            <seg n="f11d985d">
              Att jag stressar när det gäller frågan om EU är därför att jag
              måste berätta för svenska folket att konsekvenserna av Vänsterpartiets
              politik hade inneburit att detta inte skulle ha varit möjligt.
              Det bör de få reda på. Då tycker jag att ni som representerar
              Vänsterpartiet också bör ta ansvar för det.
            </seg>
            <seg n="28a01af7">
              Sedan kan man ha olika åsikter. Men jag konstaterar att jag med
              min hållning, tillsammans med de andra i den nuvarande regeringen,
              har lyckats pressa på EU att ha höga klimatmål, höga ambitioner
              när det gäller omställningen, höga ambitioner när det gäller energieffektivisering
              och så vidare.
            </seg>
            <seg n="b89032a6">
              Jag tror att Sverige kan spela en mycket aktiv roll i detta samarbete.
              Och det finns många tekniska lösningar. Jag träffar dagligen företag
              som berättar om sina solceller, vindkraftverk och allt vad det
              är. Och det känns som om vi är inne i en teknisk revolution, en
              teknisk utveckling som är av sällan skådat slag. Det är den positiva
              utvecklingen som jag vill se. Det som också är positivt med den
              omställningen är att den innebär rätt mycket jobb runt om i vårt
              land, framför allt på de orter där man har svårt att skapa jobb.
              Det sker genom biobränslesatsningar i de småföretag som kommer.
            </seg>
            <seg n="f37a8b29">
              Vi kommer alltså att göra allt vi kan från vår sida för att stödja
              och uppmuntra det arbete som sker på EU-nivå. Och vi kommer också
              att se till att det är det förnybara som så att säga har den bredaste
              vägen framöver.
            </seg>
          </u>
          <note n="1463eec6">
            Överläggningen var härmed avslutad.
          </note>
          <note n="b9113d36">
            8 § Svar på interpellation 2006/07:361 om framtida kompetensförsörjning
            inom äldreomsorgen
          </note>
          <note type="speaker" n="27caa212">
            Anf. 24 Statsrådet MARIA LARSSON (kd):
          </note>
          <u who="maria_larsson_808cf5" xml:id="i-1eb43bc1dd05253e-0" n="c78f1489">
            <seg n="fa0351eb">
              Herr talman! Christin Hagberg har frågat mig vad jag avser att
              vidta för åtgärder för att se till att personalförsörjningen inom
              äldreomsorgen tillgodoses i framtiden.
            </seg>
            <seg n="509c8e5c">
              En av regeringens mest prioriterade frågor är att få till stånd
              en kvalitetsutveckling inom vården och omsorgen om äldre. Detta
              arbete har nu påbörjats, med bland annat stora statliga stimulansbidrag
              till kommuner och landsting, stöd till byggande av särskilt boende,
              utvecklande av kvalitetsindikatorer för att kunna göra kvalitetsjämförelser,
              brukarundersökningar, teknikutvecklingsbidrag, ökade satsningar
              på äldreforskning och de nyligen tillsatta utredningarna om fritt
              val och värdighetsgaranti i äldreomsorgen.
            </seg>
            <seg n="98426df3">
              Att ha tillräckligt mycket personal med tillräckligt god utbildning
              är en annan viktig faktor för en god kvalitet i äldreomsorgen.
              Precis som Christin Hagberg påpekar är det två olika frågor som
              kräver uppmärksamhet, dels frågan om att få tillräckligt många
              att arbeta inom omsorgen, dels att hålla en god utbildningsnivå
              på denna personal. Att få in fler personer i arbete inom äldreomsorgen
              och samtidigt höja kraven på utbildning är inte helt enkelt.
            </seg>
            <seg n="e101f6fa">
              Kompetensstegen, som har sina definitiva meriter, är tyvärr ingen
              lösning på bristande grundutbildning eftersom Kompetensstegens
              satsningar i första hand handlar om vidareutbildning. Utbildningsvikariaten,
              som var en arbetsmarknadspolitisk åtgärd, var inte tänkt som vikariestöd
              till Kompetensstegens projekt utan rörde grundutbildning. De kompetensstegsprojekt
              som har påbörjats ute i kommunerna kommer i de flesta fall, även
              om kommitténs arbete avslutas i november, att pågå till och med
              2008.
            </seg>
            <seg n="91e0bd69">
              Regeringen har på mycket kort tid sjösatt en rad åtgärder för
              att öka kvaliteten i vården och omsorgen om äldre. Självklart
              har även frågor som rör kompetensförsörjning en viktig roll att
              spela. Frågorna är komplicerade och kräver noggrann eftertanke
              innan man bestämmer sig för en färdriktning, till exempel när
              det gäller utbildningssystem, som kan få konsekvenser långt fram
              i tiden. Regeringen avser att återkomma till dessa frågor.
            </seg>
          </u>
          <note type="speaker" n="170a18b1">
            Anf. 25 CHRISTIN HAGBERG (s):
          </note>
          <u who="christin_hagberg_5dd552" xml:id="i-38c5537b87757c7a-0" n="414e2904">
            <seg n="4faec9cb">
              Herr talman! Jag får tacka för statsrådets svar.
            </seg>
            <seg n="e7d575c8">
              Regeringen har mycket riktigt tagit flera olika beslut som gäller
              äldreomsorgen. Det är bra att man jobbar med frågan, även om jag
              inte håller med om utformningen och inriktningen i alla delar.
            </seg>
            <seg n="098570d3">
              Om man nu menar att man verkligen vill satsa på och utveckla
              äldreomsorgen är det mycket märkligt att man helt bortser från
              ett av de allra viktigaste verktygen för att kunna ha en god och
              värdig äldreomsorg, nämligen personalen. Vi vet att äldreomsorgen
              har en stor personaltyngd, och det krävs för att omsorgen ska
              bli god. Enligt min mening kan man inte förverkliga en god äldreomsorg
              om man inte har en bra utbildad personal och en god tillgång till
              välutbildad personal.
            </seg>
            <seg n="e3d2709f">
              Vi vet att vi går mot en demografisk utveckling där allt färre
              ska försörja allt fler. Vi vet också att vi kommer att få ett
              större antal äldre äldre, som då kommer att ha flera olika problem
              eller diagnoser som gör att kunskapen hela tiden måste öka hos
              dem som jobbar inom äldreomsorgen.
            </seg>
            <seg n="7390e7fc">
              Därför är det oerhört viktigt att vi redan nu satsar på att få
              fler att söka sig till denna sektor, se över arbetsvillkoren,
              se till att kompetensutvecklingen hela tiden finns där och förnyas
              i takt med att forskning och utveckling kommer fram till nya vägar
              att förbättra för våra äldre.
            </seg>
            <seg n="e45738d5">
              Vi valde vår väg att förbättra detta. Kompetensstegen är mycket
              uppskattad av dem som jobbar inom omsorgen, och det är bra om
              ett nytt beslut kan fattas senare i år så att det inte blir ett
              avbrott i denna del. När det gäller grundutbildningen och en del
              av arbetsmarknadsutbildningen har det skett på många håll runt
              om i landet. Denna möjlighet har ni i den borgerliga regeringen
              sett till att kraftigt dra ned på. Det är ert val, men ni måste
              också komma med ett alternativ i denna del.
            </seg>
            <seg n="d6b8fa54">
              Nyligen presenterades en rapport från Socialstyrelsen där man
              just pekade på problemet att utbildningsnivån behöver förbättras,
              och därför måste denna fråga prioriteras upp.
            </seg>
            <seg n="72ce9e27">
              Jag ställde denna fråga om hur regeringen tänker jobba till statsministern,
              och hans svar var att det var jobbavdrag och införande av andra,
              alternativa driftsformer som skulle lösa problematiken med personalförsörjning
              i framtiden. Med det svaret förstod jag att han inte hade tillräcklig
              kompetens om jag ska vara lite rolig i just denna fråga.
            </seg>
            <seg n="db9294a4">
              Men du är statsråd och har ansvar för just äldrefrågor, så jag
              ställer frågan till dig igen: Hur tänker ni i den borgerliga regeringen
              jobba för att se till att det även i framtiden finns tillgång
              till väl utbildad personal inom äldreomsorgen?
            </seg>
          </u>
          <note type="speaker" n="6b9008d9">
            Anf. 26 EVA OLOFSSON (v):
          </note>
          <u who="eva_olofsson_b34e2b" xml:id="i-4af35aac3f014af7-0" n="ddd4594d">
            <seg n="8a3ac2d0">
              Herr talman! I december hade jag en interpellation i stort sett
              i samma fråga, hur kompetensen i äldreomsorgen skulle säkras.
              Jag tror också att det är viktigt att fråga hur vi ska få en bra
              utbildad personal framöver i äldreomsorgen.
            </seg>
            <seg n="968b8295">
              Jag pratade med ansvariga för en del av äldreomsorgen i Göteborg,
              och de sade att det är färre som går den utbildning som riktar
              sig till äldreomsorgen men också till sjukvården, omvårdnadsprogrammet.
              Det är färre som går omvårdnadsprogrammet än som slutar i äldreomsorgen
              i Göteborg, och då är äldreomsorgen bara en del av de jobb man
              söker. Man söker också andra jobb.
            </seg>
            <seg n="f8bfb319">
              Samtidigt vet vi att ungefär 40 procent av dem som jobbar i äldreomsorgen
              i dag saknar den grundutbildning som är omvårdnadsprogrammet,
              och dessutom behövs det en specialisering, en kvalitetshöjning.
              Vi har kvalificerad yrkesutbildning, så kallad KY, utbildningar
              som ligger över gymnasienivå men inte på högskolenivå, till exempel
              när det gäller demens. Det är många sådana frågor där man behöver
              mer kunskaper än vad som ingår i själva grundutbildningen.
            </seg>
            <seg n="c1d9bcc1">
              När Kommunförbundet tittade på det här för några år sedan kom
              man fram till att man skulle behöva lägga 5 miljarder i fem år
              om man ville utbilda alla i ett svep. Nu fungerar det inte så
              det vet både jag och, tror jag, äldreomsorgsminister Maria Larsson.
              Människor slutar och börjar, och i dag ser det inte ut så att
              man alltid kan rekrytera människor med den utbildning som man
              skulle vilja att de har. Man efterfrågar omvårdnadsutbildning,
              och man har inte tillräckligt många sökande.
            </seg>
            <seg n="7ce9bbc4">
              När vi pratade om detta förra gången sade Maria Larsson, vår
              minister för äldreomsorgen, att hon skulle komma tillbaka. Jag
              tänkte att det vore intressant att höra om hon hade några tankegångar.
              Kompetensstegen är väldigt bra, men den löser inte det har heller
              aldrig varit meningen frågorna om grundutbildning. Där fanns utbildningsvikariaten,
              att man kunde få bidrag till någon som vikarierade för den som
              gick utbildningen. Man kunde också använda det flexibelt så att
              flera gick på samma vikariat och utbildade sig. Ett visst bidrag
              till utbildningen var en del som gjorde det lättare för kommunerna.
              Men vad som verkligen behövs är en långsiktig satsning under flera
              år.
            </seg>
            <seg n="28f091af">
              En fråga som äldreomsorgsministern borde kunna svara på gäller
              det som jag tycker känns lite så där i diskussionen: Ska det här
              bara vara kommunernas ansvar? Eller är Maria Larsson beredd att
              se till att staten är med och bidrar till en långsiktig satsning
              så att vi får den grundutbildning som vi behöver ha för att få
              en väldigt bra äldreomsorg? Det är en fråga som jag gärna skulle
              vilja ha svar på.
            </seg>
          </u>
          <note type="speaker" n="5fe1f084">
            Anf. 27 Statsrådet MARIA LARSSON (kd):
          </note>
          <u who="maria_larsson_808cf5" xml:id="i-1eb43bc1dd05253e-1" n="c78f1489">
            <seg n="a23070b2">
              Herr talman! Tack, frågeställarna! Det här är en fråga som verkligen
              förtjänar att uppmärksammas, och jag är glad att få möjlighet
              att vara här i kammaren och diskutera den.
            </seg>
            <seg n="4d07e6ad">
              Jag tror att Socialstyrelsens rapport oroar oss alla, när vi
              ser att fyra av sex inom äldreomsorgen saknar grundutbildning.
              Tyvärr har det inte skett någon förändring eller förbättring därvidlag
              de senaste åren. Det faller naturligtvis tillbaka på både Christin
              Hagbergs och Eva Olofssons ansvar, eftersom det var de som förvaltade
              Sverige fram till i höstas. Det har inte skett någon förändring
              eller förbättring när det gäller hur många som har en grundutbildning
              inom äldreomsorgen.
            </seg>
            <seg n="088d63e7">
              Jag vill verkligen hålla med om att det här krävs lösningar av
              mer långsiktig karaktär, med tanke på den demografiska struktur
              som vi har att möta, där vi vet att antalet äldre bara blir större
              och att fler kommer att behöva vård och omsorg.
            </seg>
            <seg n="d18bea0c">
              Jag har som absolut intention att kunna bygga upp äldreomsorgen
              så att man kan känna tillit till att bli gammal i det här landet,
              och då ska vi ha en god kvalitet på vård och omsorg.
            </seg>
            <seg n="448cb744">
              Däremot måste vi slå fast att det är kommunerna som har huvudansvaret,
              som är arbetsgivarna och som fortsatt ska ha huvudansvaret. Jag
              uppfattar att vi är överens om det och att det är både Eva Olofssons
              och Christin Hagbergs mening inte att staten ska ta över utbildningsansvaret
              från kommunerna.
            </seg>
            <seg n="7e328dd5">
              Glädjande nog är det enligt det senaste bokslutet i SKL överskott
              i kommunerna. Fler får jobb och jobbtillväxten ökar dramatiskt,
              vilket gör att skatteintäkterna kommer att öka ute i kommunerna.
              Där ligger förutsättningarna och grunden för en god välfärd i
              framtiden och för en väl fungerande äldreomsorg och skola. Det
              gör att kommunerna nu har god ekonomisk mån att ta av också när
              det gäller att se till att kompetensförsörja sin personal.
            </seg>
            <seg n="24d6f6b3">
              Det är dock inte alldeles uteslutet att staten i någon del kan
              behöva skjuta till eller hjälpa till. Men det har varit rätt så
              kortsiktiga projekt när staten har gått in, och det är de långsiktiga
              strukturerna som vi måste sträva efter att förbättra.
            </seg>
            <seg n="2e849a25">
              Tittar vi bakåt i tiden har ett stort problem varit gymnasieskolans
              omvårdnadsprogram. Det har inte haft attraktionskraft. Detta är
              den gymnasiereform som skedde under den socialdemokratiska regeringens
              tid. Förra året utexaminerades totalt 2 000 elever från omvårdnadsprogrammet.
              Det är väldigt få med tanke på att ungefär 17 000 personer årligen
              försvinner från äldreomsorgen. Av de 2 000 som utexamineras är
              det ytterst få som går till äldreomsorgen. De flesta går till
              hälso- och sjukvård av annat slag.
            </seg>
            <seg n="867f8bf3">
              Att hitta en bra lösning där vi får en ökad attraktionskraft
              i omvårdnadsprogrammet är den allra viktigaste uppgiften för staten
              just nu. Jan Björklund har tillsatt en gymnasieutredning som ska
              se över gymnasieutbildningarna. Vi har naturligtvis ett samarbete
              i dessa frågor. Jag hoppas att vi så småningom ska kunna presentera
              en omvårdnadsutbildning som blir attraktiv för ungdomar, som ungdomar
              vill gå, som har mycket praktik och där det blir en naturlig väg
              att efter avslutad utbildning söka sig till äldreomsorgen. Hittills
              har det i det avseendet varit ett kapitalt misslyckande.
            </seg>
          </u>
          <note type="speaker" n="59fed17c">
            Anf. 28 CHRISTIN HAGBERG (s):
          </note>
          <u who="christin_hagberg_5dd552" xml:id="i-38c5537b87757c7a-1" n="414e2904">
            <seg n="1f701e43">
              Herr talman! Bra välfärd bygger på en bra utbildning har någon
              sagt tidigare. Och någon i den nuvarande regeringen har sagt att
              många går en utbildning för att de inte har något jobb. Nu kommer
              jobben och då kan vi dra ned på utbildningen.
            </seg>
            <seg n="6f39de9a">
              Detta spiller över på det som Maria Larsson har sagt. Kommunerna
              har naturligtvis ansvaret och ska också fortsättningsvis ha det.
              Men det handlar även om att kommunerna behöver ha de redskap som
              man tidigare har haft för att kunna tillgodose att man kan utbilda
              fler personer som vill jobba inom äldreomsorgen.
            </seg>
            <seg n="9bbc3776">
              När det gäller gymnasieprogrammen och gymnasieutbildningen är
              det många gånger så att det kanske är svårt när man är 1516 år
              att säga att man vill gå omvårdnadsprogrammet för att man vill
              jobba inom äldreomsorgen. Det kanske växer fram under åren. Man
              går kanske något helt annat program på gymnasiet, utbildar sig
              och får förhoppningsvis jobb någonstans, men sedan inser man att
              man vill jobba inom omsorgssektorn.
            </seg>
            <seg n="7215d5a1">
              Ni kommer att försvåra för dessa att gå vidare och ge sig själva
              en ny kompetens och utbildning när de har blivit äldre när ni
              drar ned på komvuxplatserna. Som ett exempel har vi i min hemkommun
              använt komvux för att utbilda folk som vill jobba inom omsorgen.
            </seg>
            <seg n="eac04670">
              Politiken hänger ihop, precis som Maria Larsson säger. Då är
              det viktigt att man ser att detta är ett problem när man nu har
              dragit ned på arbetsmarknadsutbildningar och på komvux. I min
              hemkommun har vi just använt oss av detta för att se till att
              vi har en kompetensförsörjning inom äldreomsorgen.
            </seg>
            <seg n="c001f7bb">
              Det känns märkligt att man nu säger att man ska börja om från
              början och se över hur vi kan öka attraktionskraften. Jag inser
              att ni vill skapa er politik på detta område, men ni kan inte
              samtidigt försvåra. Då blir det ett övergångsproblem där vi under
              några år kommer att ha ännu färre som blir utbildade. Det är naturligtvis
              ett stort problem när vi nu vet att vi kommer att ha stora pensionsavgångar
              och så vidare inom denna sektor.
            </seg>
            <seg n="cbc214df">
              Jag tycker inte riktigt att det hänger ihop när Maria Larsson
              säger att ni jobbar med detta och ska tillsätta en gymnasieutredning,
              samtidigt som ni har dragit ned i andra ändan. Utöver gymnasiet
              måste det vara möjligt att få en andra chans och en ny utbildning.
              Och då är det ofta många som väljer att gå omvårdnadsprogrammet.
            </seg>
          </u>
          <note type="speaker" n="fa52182f">
            Anf. 29 EVA OLOFSSON (v):
          </note>
          <u who="eva_olofsson_b34e2b" xml:id="i-4af35aac3f014af7-1" n="ddd4594d">
            <seg n="ca836c1c">
              Herr talman! Jag skulle vilja säga till äldreomsorgsministern
              att detta med att man möjligtvis kan tänka sig lite från staten
              är alldeles för lite. Kommunerna ska ha huvudansvaret. Det är
              de som har ansvar för verksamheterna och personalen.
            </seg>
            <seg n="2d48bbf5">
              Men det hindrar inte att vi i Vänsterpartiet ihop med Miljöpartiet
              och Socialdemokraterna lade fram den nationella utvecklingsplanen.
              Där ville vi göra en rejäl satsning på äldreomsorgen under tio
              år.
            </seg>
            <seg n="25b224e0">
              Ni i alliansregeringen är väl också överens om att vi behöver
              förbättra äldreomsorgen och lägga pengar från den statliga nivån.
            </seg>
            <seg n="25a7855e">
              Vi pekade också ut viktiga områden.
            </seg>
            <seg n="e1ac1032">
              Detta är ett område där man länge har haft problem med att rekrytera
              personal med utbildning, där 40 procent inte har den utbildning
              som krävs och där vi ser att vi inte får den utbildade personalen
              från gymnasieskolan. För att ändra på detta måste staten göra
              en insats i samarbete med kommunerna, som är arbetsgivare.
            </seg>
            <seg n="d4e7ce8b">
              Det räcker inte att bara se över omsorgsprogrammen, även om de
              är bra. När jag träffar ungdomar som går i nian och som ska välja
              vad de ska göra vill de nästan alltid jobba med barn om de vill
              jobba med människor, för det ligger nära. Det gör det inte att
              jobba med människor vid livets slut som är 80 och 90 år. Där spelar
              vuxenutbildningen en oerhört viktig roll, precis som det sades
              tidigare.
            </seg>
            <seg n="4af8a3e3">
              Det gäller att göra en bra arbetsplats av äldreomsorgen. Det
              oroar mig att rätten till heltid, med deltid som möjlighet, inte
              kommer att bli av. Och det oroar mig att handlingsplanen för jämställda
              löner är tillbakadragen utan att vi kan se något annat svar än
              att vi hoppas att privata företagare ska göra detta.
            </seg>
            <seg n="f5e14df8">
              Jag stod en kall morgon häromdagen ihop med en blockadvakt från
              Kommunal vid ett av de 51 privata företagen i Nacka som inte vill
              ha kollektivavtal. Jag tror inte att det är vägen till bättre
              arbetsplatser i äldreomsorgen.
            </seg>
          </u>
          <note type="speaker" n="9648614c">
            Anf. 30 Statsrådet MARIA LARSSON (kd):
          </note>
          <u who="maria_larsson_808cf5" xml:id="i-1eb43bc1dd05253e-2" n="c78f1489">
            <seg n="e1499dd3">
              Herr talman! Vi måste börja om från början eftersom det omvårdnadsprogram
              som finns nu, som ett resultat av tolv års socialdemokratiskt
              regerande, inte fyller den funktion som det borde göra. Vi ser
              alla problemet i dag, men det problemet är ett resultat av att
              vi så länge har haft en omvårdnadsutbildning som inte har attraherat
              ungdomar.
            </seg>
            <seg n="b98fc4aa">
              Jag tror att med rätt utbildning kan vi få ungdomar att söka
              sig direkt till äldreomsorgen, och de behövs där. Men då måste
              vi också få till stånd ett tankeskifte och gå ifrån den åldersdiskriminering
              som finns i vårt land. Att jobba med äldre människor är att få
              jobba med dem som är kloka, visa, erfarna och vördnadsvärda. Det
              är en stor fördel att få ha de kontaktytorna i sin arbetsvardag,
              även för ungdomar. Låt oss hjälpas åt att få till stånd ett sådant
              tankeskifte. Jag tror att det är mycket viktigt att vi i vårt
              land slutar tänka i ålderdiskriminerande termer.
            </seg>
            <seg n="243687a5">
              Beträffande den nationella utvecklingsplanen talades det mycket
              från vänsterhåll om att det skulle satsas 10 miljarder kronor
              på äldreomsorgen på tio års sikt. Den nya regeringen har större
              ambitioner än så. Vi ser att det också behöver skjutas till statliga
              medel i vissa avseenden. Vi skjuter till nästan 2 miljarder det
              innevarande året och har målsättningen att det ska vara en långsiktig
              satsning. Det är klart: Skulle det bli 8 miljarder på fyra år
              så är det betydligt mer än 10 miljarder på tio år. Så ambitionsnivån
              att ha en god äldreomsorg visar vi också budgetmässigt i den budget
              som vi har lagt fram för 2007, och min förhoppning är att vi ska
              orka och förmå att göra det också framdeles.
            </seg>
            <seg n="523e7f91">
              Omvårdnadsutbildningen är viktig och central för den framtida
              försörjningen. Jag återkommer till att det där måste ske en förändring
              som ökar attraktionskraften. Men det finns fler vägar att gå.
              Nutek kom med en undersökning för ett tag sedan där de skriver
              att 325 700 personer mellan 16 och 64 år hade 2004 någon form
              av eftergymnasial vård- eller omsorgsutbildning. Men det var bara
              61 procent av dem som i själva verket var sysselsatta inom vård
              och omsorg. Var fjärde av dem arbetade i annan bransch.
            </seg>
            <seg n="6d112c49">
              Det är en stor utmaning att de personer som faktiskt har en utbildning
              inom vård och omsorg ska tycka att arbetsvillkoren inom vård och
              omsorg är attraktiva, erbjuder karriärvägar och möjlighet till
              eget företagande så att man också vill stanna inom vård- och omsorgssektorn.
              Här har vi en förlust, när var fjärde av dem säkert fyller sin
              plats väl på annat arbetsställe, men vi har gått miste om dem
              för att de av något skäl inte har tyckt att det har varit attraktivt
              att jobba inom vård och omsorg. Att hitta nycklarna för att locka
              tillbaka den personalen tror jag handlar om att ha tydliga karriärvägar,
              så att man också kan få en bra löneutveckling, att ha bra övergångar
              mellan olika kompetenser, att få specialisera sig och att få möjlighet
              att byta arbetsgivare. Där spelar alltså mångfalden roll och också
              att kunna driva eget företagande inom vård och omsorg.
            </seg>
            <seg n="49181d78">
              Det finns mycket kunskap, mycket kompetens, hos vårdens personal,
              och mycket verksamhetsidéer. 53 procent av alla sjuksköterskor
              har en egen verksamhetsidé som de skulle vilja omsätta i praktiken,
              men väldigt få har trott att de kan göra det. Nu vill vi öka också
              de möjligheterna, och det är jag övertygad om är till gagn också
              för äldreomsorgen.
            </seg>
          </u>
          <note type="speaker" n="be8c985c">
            Anf. 31 CHRISTIN HAGBERG (s):
          </note>
          <u who="christin_hagberg_5dd552" xml:id="i-38c5537b87757c7a-2" n="414e2904">
            <seg n="e1653d8c">
              Herr talman! Äldreomsorgsministern pratar här om omvårdnadsutbildningen,
              att den så att säga inte fyller upp behoven. Då är vi inne på
              det vi har pratat om tidigare, att det kan vara så att man väljer
              att gå en annan utbildning. Det är svårt när man är 1516 år att
              välja vad man vill göra, vad man vill ha för yrke. Då faller ju
              alltihop när man drar ned så mycket på de möjligheter som har
              funnits tidigare, där jag kanske, när jag är lite äldre, väljer
              att byta yrke och jobba inom omsorgen. Det är det många som också
              har gjort. Så det går inte riktigt ihop. Sedan är det naturligtvis
              så att man hela tiden måste se över all form av verksamhet. Så
              är det ju. Allting förändras, och det förändras många gånger till
              det bättre. Då måste vi också följa med, både med olika utbildningar
              och med sättet att jobba.
            </seg>
            <seg n="56f5b4cd">
              För att öka attraktionskraften i yrket pekar statsrådet på att
              man ökar mångfalden. Man ska ha olika arbetsgivare och sådant.
              Det kanske är riktigt att det till viss del skulle kunna öka attraktionskraften.
              Men det gäller också det här som Eva Olofsson lyfte upp, att man
              faktiskt ser till att tjänsterna är på heltid, att man har en
              bra möjlighet att kompetensutveckla sig och olika karriärvägar.
              Det är oerhört viktigt, och vad jag förstår på statsrådet här
              kommer ni också att lägga fram ett förslag med den inriktningen.
              Då får vi väl återkomma i debatten kring det här, för det är ett
              oerhört spännande och utvecklande område.
            </seg>
          </u>
          <note type="speaker" n="2ba60d1e">
            Anf. 32 Statsrådet MARIA LARSSON (kd):
          </note>
          <u who="maria_larsson_808cf5" xml:id="i-1eb43bc1dd05253e-3" n="c78f1489">
            <seg n="cb0069ea">
              Herr talman! Nu tror jag att Christin Hagberg lite grann övertolkar
              vad jag har sagt. Så har jag nog inte sagt. Jag har talat om vikten
              av att få ett väl fungerande omvårdnadsprogram. Det är oerhört
              centralt, och det brådskar. Efter så många år med ett omvårdnadsprogram
              som inte har fungerat vill den nya regeringen ta fram en ny typ
              av gymnasieprogram som innehåller mer av praktik och som också
              innehåller en lärlingsutbildning, så att man den vägen kan komma
              in på äldreomsorgen. Vi fortsätter med Kompetensstegen under 2007,
              som planerat. Pengarna kan dessutom ligga kvar och användas också
              2008. Där finns alltså möjligheten till kompetensutveckling inom
              arbetets ram. Men, återigen, det är trots allt kommunerna som
              är huvudansvariga, och kommunerna har just nu en god ekonomi.
              Om staten ska gå in med ytterligare åtgärder får vi återkomma
              till det. Just nu har vi Kompetensstegen på plats. Kommunernas
              ekonomi är god, och det är kommunerna som har huvudansvaret. Vi
              ska lägga ut en nationell infrastruktur och se till att det är
              ett bra omvårdnadsprogram, en bra grundutbildning, som finns på
              plats.
            </seg>
            <seg n="898c4f27">
              Sedan har vi också gjort insatser i form av stimulanspengar,
              vilket kan göra att flera olika kompetenser kan knytas till äldreomsorgen.
              Det gäller till exempel specialister som dietister och sjukgymnaster,
              specialister på demenssjukdomar, som Eva Olofsson var inne på,
              och annan geriatrisk expertis eller personer med särskild kompetens
              både när det gäller det förebyggande arbetet och det sociala innehållet
              i omsorgen. Det är också en satsning som kan ge en förstärkning
              med hjälp av stimulanspengarna. Det är alltså flera saker som
              vi arbetar med och arbetet är både, naturligtvis, mer av insatser
              i det korta perspektivet och, framför allt, att hitta bra lösningar
              i det långa perspektivet så att vi kan trygga personalförsörjningen
              till en äldreomsorg som vi kommer att behöva prioritera i de kommunala
              budgetarna.
            </seg>
          </u>
          <note n="1463eec6">
            Överläggningen var härmed avslutad.
          </note>
          <note n="a9b70478">
            9 § Svar på interpellation 2006/07:384 om svenska jägares möjlighet
            till småviltsjakt i fjällvärlden
          </note>
          <note type="speaker" n="1191a9bf">
            Anf. 33 Jordbruksminister ESKIL ERLANDSSON (c):
          </note>
          <u who="eskil_erlandsson_2d1517" xml:id="i-c6f0efe7a7eb4db0-0" n="e2fab9f9" next="i-567c8ae89033e080-0">
            <seg n="77a8374c">
              Herr talman! Krister Hammarbergh har frågat mig om jag avser
              att vidta åtgärder som kan underlätta en reglering av småviltsjakten
              ovanför odlingsgränsen så att utländska jägares rätt till det
              svenska viltet kan begränsas.
            </seg>
            <seg n="0afe3634">
              I rennäringslagstiftningen finns bestämmelser om upplåtelse av
              jakt på statens mark ovanför odlingsgränsen. För att upplåtelse
              ska få ske krävs att någon olägenhet av betydelse inte uppkommer
              för rennäringen, att det kan ske utan besvärande intrång i samebymedlems
              rätt till jakt, att upplåtelsen är förenlig med god viltvård och
              att jakten inte inverkar menligt på miljön, turismen eller andra
              intressen. I jaktlagstiftningen finns vidare bestämmelser om att
              jakten ska anpassas efter tillgången på vilt, att jakten ska bedrivas
              så att viltet inte utsätts för onödigt lidande och så att människor
              och egendom inte utsätts för fara.
            </seg>
            <seg n="b5f00f77">
              Dessa bestämmelser gör det nödvändigt att vid behov kunna begränsa
              antalet jägare vad gäller tid och plats för jakten. Efterfrågan
              på ripjakt är som störst de första två veckorna efter jaktpremiären
              den 25 augusti. När upplåtelsesystemet infördes 1993 var jakten
              öppen för alla oavsett bosättningsort. Regleringen skedde i stället
              genom att antalet jaktkort inom vissa populära och lättillgängliga
              områden begränsades. Det skedde även avlysning av jakten i områden
              med högt jakttryck. Efterhand visade utländska jägare ett allt
              större intresse för den svenska fjälljakten. Regeringen valde
              då att från jaktsäsongen 1998 införa möjligheten att begränsa
              antalet jägare baserat på bosättningen. Detta skedde genom en
              ändring i 3 § rennäringsförordningen (1993:384) så att en egentlig
              skyldighet för länsstyrelsen att upplåta småviltsjakt bara föreligger
              för den som är folkbokförd i Sverige.
            </seg>
          </u>
          <note n="60c7f5d2">
            Bakgrunden till Krister Hammarberghs interpellation är att Kommerskollegium
            efter anmälan från turistföretag ifrågasatt om bestämmelsen i
            rennäringsförordningen, Jordbruksverkets föreskrifter och Länsstyrelsens
            i Norrbottens län beslut om småviltsjakt är förenliga med Romfördragets
            bestämmelser om den fria rörligheten för tjänster.
          </note>
          <u who="eskil_erlandsson_2d1517" xml:id="i-567c8ae89033e080-0" n="e2fab9f9" prev="i-c6f0efe7a7eb4db0-0">
            <seg n="68d4cbe8">
              Kommerskollegium anser i en utredning att bestämmelsen i 3 §
              rennäringsförordningen om att rätt till småviltsjakt ska upplåtas
              till den som är fast bosatt i Sverige liksom Jordbruksverkets
              föreskrifter om småviltsjakten uppställer indirekt diskriminerande
              hinder för den fria rörligheten för tjänster som kan stå i strid
              med artikel 49 i EG-fördraget. För att inte strida mot artikel
              49 måste kravet på fast bosättning enligt kollegiet kunna motiveras
              med hänsyn till ett tvingande allmänintresse, bedömas vara nödvändigt
              för att uppnå detta skyddssyfte och därutöver uppfylla kraven
              enligt proportionalitetsprincipen.
            </seg>
            <seg n="26e6eaa3">
              I analysen görs även den bedömningen att ortsbefolkningens möjligheter
              att jaga på den aktuella marken är av regionalpolitisk betydelse.
              Därigenom finns det möjligheter att särskilt tillgodose ortsbefolkningens
              behov av småviltsjakt. Regeringen uppdrog den 21 december 2006
              åt Statens jordbruksverk att efter samråd med länsstyrelserna
              i Jämtlands, Västerbottens och Norrbottens län samt Fjälldelegationen
              inför höstens jaktsäsong göra en översyn av och vid behov vidta
              de åtgärder som behövs för att verkets föreskrifter om upplåtelse
              av rätt till småviltsjakt och fiske på statens mark ovanför odlingsgränsen
              och på renbetesfjällen ska stå i överensstämmelse med EG-rätten.
              Vid den översynen ska så långt det är möjligt inom EG-fördragets
              ram ortsbefolkningens intresse beaktas.
            </seg>
            <seg n="db1912cd">
              Jag har slutligen för avsikt att föreslå regeringen att Statens
              jordbruksverk ges i uppdrag att tillsammans med berörda myndigheter
              och organisationer följa vad ändringen innebär för jakttrycket
              och därmed risk för ökad belastning på biotoperna, viltstammarna,
              ökad störning för rennäringen och inte minst förutsättningarna
              för den öppna fjälljakten. Det faller sig naturligt att verket
              även analyserar hur man inom EU-fördragets ram kan erbjuda så
              många svenska jägare som möjligt tillfälle till småviltsjakt i
              fjällen.
            </seg>
            <seg n="8d03eb76">
              Det pågår således ett arbete med att hitta lösningar som så långt
              möjligt kan tillgodose de svenska jägarnas efterfrågan på småviltsjakt.
            </seg>
          </u>
          <note n="049bdf23">
            Inom Regeringskansliet har det gjorts en grundlig analys av Kommerskollegiums
            yttrande vad gäller 3 § rennäringsförordningen och dess förenlighet
            med såväl artikel 12 om förbudet mot diskriminering på grund av
            nationalitet som artikel 49 i EG-fördraget. I analysen konstateras
            att bestämmelsen indirekt kan anses strida mot fördraget. Förordningen
            ändrades därför förra veckan så att begränsningen av upplåtelseskyldigheten
            till den som är folkbokförd i Sverige togs bort.
          </note>
          <note type="speaker" n="0a236394">
            Anf. 34 KRISTER HAMMARBERGH (m):
          </note>
          <u who="krister_hammarbergh_315a95" xml:id="i-22c32f36382218ea-0" n="951e6e79" next="i-87c62ce755c1c72c-0">
            <seg n="cb8812f2">
              Herr talman! Jag ber att få tacka statsrådet för svaret. Jag
              har debatterat de här frågorna tidigare i kammaren. Jag tycker
              att det är trevligt att den här gången möta en jaktintresserad
              jordbruksminister.
            </seg>
            <seg n="62ada3a2">
              Vi har hamnat i en situation som innebär mycket debatt. Det är
              en besvärlig situation. Den är inte bara av lokalt utan även nationellt
              intresse. Det är en fråga som vi knappast debatterade i valrörelsen,
              utan den har egentligen bara kommit till på grund av att någon
              har synat en dålig förordning. Det är naturligtvis en besvärlig
              situation för våra naturresurser, för befolkningen och för regeringen.
            </seg>
            <seg n="9df4f5bf">
              Bakgrunden är, som sagt, den småviltsjaktsreform som den borgerliga
              regeringen Bildt införde 1993. Vad som egentligen har skapat problemen
              är den kompletterande förordning som den socialdemokratiska regeringen
              antog 1997 med den paragraf i rennäringsförordningen som nu försvinner.
              Den borde egentligen ha skrivits på annat sätt.
            </seg>
            <seg n="44f920ac">
              Jag delar definitivt ministerns uppfattning att det alltid innebär
              ett risktagande att gå in i en EG-domstol, hur goda argument man
              än har. Risken för att Sverige som nation tappar rådigheten att
              utforma regler på det sätt som vi vill ha är betydande. Det är
              därför viktigt att vi behåller initiativet i den här tuffa situationen.
              Där tycker jag att regeringen gör rätt.
            </seg>
            <seg n="4265330f">
              Samtidigt är det ett problem som befolkningen tecknar upp på
              ett korrekt sätt i de norra länen. Det gäller även jaktintresserade
              från andra delar av landet det är många som deltar i och har nytta
              av småviltsjakten.
            </seg>
            <seg n="1cc0f5e9">
              Situationen är den att de utländska jägarna stadigt har ökat
              ovanför odlingsgränsen. Jag har själv påpekat det i ett antal
              motioner under ett par år. Jag tyckte att länsstyrelsen i Norrbotten
              inte följde det svenska regelverket fullt ut. Man gjorde det sedan.
              Därefter har situationen uppstått.
            </seg>
            <seg n="7005a65e">
              Vi har en situation där inte bara svenska jaktguideföretag utan
              även norska jaktguideföretag på något sätt lyckas sälja jaktkort
              kopplat till en tjänst naturligtvis. Jaktkortet är inte dyrbart.
              Det är tjänsten i övrigt som man tjänar pengar på.
            </seg>
            <seg n="66826f19">
              På det sättet har man många gånger lyckats muta in stora jaktområden,
              vilket har gjort det i princip omöjligt för svenskar utanför orten
              att få tillgång till någon jakt över huvud taget. Det upplevs
              naturligtvis många gånger som både stötande och absurt.
            </seg>
            <seg n="a604634c">
              Det har gått så långt att år 2005 var 75 procent av jaktkorten
              i Kiruna kommun köpta av utländska jägare. Andra svenskar kommer
              i princip inte åt dem. Irritationen har stigit. Slitaget i naturen
              har ökat. Det kan man konstatera efter olika typer av inventeringar.
              Det hela kulminerade vid ett tillfälle hösten 2005 när fyra norrmän
              togs på bar gärning av norsk polis med 269 skjutna ripor. Man
              hade lyckats skjuta dem på fyra dygn. Man gjorde det dessutom
              på ett avlyst område i Saarivuoma sameby. Det var naturligtvis
              ett klart missbruk och inte tillåtet.
            </seg>
          </u>
          <note n="ef644652">
            Efter det skapade länsstyrelsen i Norrbotten en särskild reglering
            i enlighet med 3 § rennäringsförordningen.
          </note>
          <u who="krister_hammarbergh_315a95" xml:id="i-87c62ce755c1c72c-0" n="951e6e79" prev="i-22c32f36382218ea-0">
            <seg n="d4ace8a7">
              Vi måste, herr minister, jobba vidare med den här frågan. Vi
              kan inte tillåta oss risken att hamna inför domstol, men vi kan
              heller inte stillatigande se att människor missbrukar systemet.
              Av den tidigare borgerliga regeringen var det menat att skapa
              tillgång och möjlighet för alla svenskar att jaga ovanför odlingsgränsen.
            </seg>
            <seg n="4d912eb7">
              Min fundering är: Hur går vi vidare?
            </seg>
            <seg n="17b8c659">
              Herr talman! I slutet av februari ställde jag en skriftlig fråga
              till jordbruksministern angående fjälljakten. Jag fick till svar
              att det skulle gå över till Jordbruksverket för en översyn av
              hur man skulle tackla problemet som hade dykt upp med frågan som
              kom från EU. Jag fick ett svar som var ganska svävande och otydligt
              om hur det här skulle hanteras. Jag fick en känsla av att man
              inte på något sätt hade satt ned foten vid den tidpunkten. Därför
              blev jag, tillsammans med många andra, förvånad när beslutet kom
              från regeringen i torsdags att ändra i rennäringsförordningens
              § 3.
            </seg>
            <seg n="5ba20505">
              Min fråga är: Har det inte gått lite väl fort med hanteringen
              av den här frågan? Den svenska fjällvärlden är ett nationellt
              intresse. Den är en del av den svenska folksjälen. Det handlar
              inte bara om att hitta regler som tillgodoser lokalbefolkningens
              jaktbehov, utan även en del av den svenska faunan och en del av
              den svenska vildmarken som riskerar att överexploateras.
            </seg>
            <seg n="aa455aa9">
              Jordbruksministern säger att en översyn ska göras under tid om
              vilka konsekvenser jakttrycket kommer att få för bland annat rennäring
              och fauna.
            </seg>
            <seg n="23fbaaab">
              Sådana analyser är det bra att göra innan man fattar beslut.
              I just den här frågan känns det som om det redan är gjort med
              tanke på att vi har haft den här regeln tidigare. När fjälljakten
              var öppen för utländska medborgare visade det sig att det inte
              fungerade, inte minst genom det exempel som Krister tog upp om
              de norska jägarna som missbrukade tillfället till ripjakt ganska
              allvarligt. Som kuriosa kan jag nämna att en av de fyra var polis
              från Norge. Det handlade alltså inte om människor som inte kände
              till gällande lagstiftning.
            </seg>
            <seg n="287e9ffc">
              Beslutet som fattades i torsdags fattades, tycker jag, på ett
              sätt som gör att det inte känns helt okej. Frågan har diskuterats
              mycket. I mitt hemlän, Västerbotten, har jag under de senaste
              veckorna haft en tydlig och stark kommunikation med jägare och
              boende i fjällvärlden. Ingen kände till att detta beslut skulle
              fattas under torsdagen eftersom det inte ens stod på den offentliga
              föredragningslistan.
            </seg>
            <seg n="5a7faedf">
              Det hade varit på sin plats med en folklig debatt om fjällvärldens
              framtid innan beslut fattades. Den allmänna uppfattningen i frågan
              är att regeringen har valt att lägga sig platt för EU och ändra
              i reglerna innan kampen ens har börjat. Jag anser, tillsammans
              med många andra, att vi borde ha kämpat emot längre i frågan än
              att bara vika oss.
            </seg>
            <seg n="17475cbc">
              Det är alltid ett risktagande att behöva gå till EG-domstolen.
              Nu är inte det fallet. Det finns ingen anmälan på oss därifrån
              än. Det är klart att det kan vara ett risktagande. Men detta är
              politik, och i politiken måste man ibland ta risker för att få
              igenom sina uppfattningar.
            </seg>
            <seg n="609d4d49">
              Varför valde regeringen att inte kämpa för vår rätt att själva
              reglera och skydda viltet och faunan i den svenska fjällvärlden?
            </seg>
          </u>
          <note n="4a9705e1">
            Anf. 35 HELÉN PETTERSSON i Umeå (s):
          </note>
          <note type="speaker" n="eeffd485">
            Anf. 36 KARIN ÅSTRÖM (s):
          </note>
          <u who="karin_astrom_465c9e" xml:id="i-0db6b18d4fa34167-0" n="621f73bc">
            <seg n="a279edbd">
              Herr talman! Frågan har verkligen väckt många känslor, inte minst
              i det län jag kommer från, Norrbotten. Ministern var på besök
              där i lördags, och vi kunde ta del av skrivningarna i de norrbottniska
              medierna. Det här är en stor fråga för norrbottningarna.
            </seg>
            <seg n="18dd1300">
              Torsdagen den 15 mars ställde jag under riksdagens frågestund
              en fråga till Maud Olofsson om regeringens syn på småviltsjakten
              i fjällen, det vill säga om den skulle ses som en tjänst eller
              som en naturresurs. Det var just med anledning av den oro som
              jag har mött i mitt hemlän för att våra fjäll ska öppnas för EU:s
              sju miljoner jägare. Vi vill alltså ha ordning och reda i fjällen
              om jag ska uttrycka mig enkelt och kort.
            </seg>
            <seg n="765a2bf6">
              Jag fick till svar att regeringen gör en konsekvensanalys och
              att det skulle ta tid att avgöra frågan. Så sade näringsministern.
              En vecka senare, förra torsdagen, kom beslutet som vi nu debatterar,
              det vill säga förändringar i rennäringsförordningen 3 § som möjliggör
              att utländska jägare får fritt fram att jaga i fjällen. Vad jag
              vet finns fortfarande ingen konsekvensanalys, som näringsministern
              informerade om. På vilket sätt har näringsministern och jordbruksministern
              diskuterat frågan? Ni ger olika besked.
            </seg>
            <seg n="9ed94c8e">
              Vad jag förstår har inga samråd skett med vare sig rennäringens
              eller turistnäringens representanter. Ni har varit i kontakt med
              några. Ortsbefolkningen och jägare i övrigt har icke deltagit
              i samråd i denna fråga.
            </seg>
            <seg n="d205054b">
              Konsekvensanalyser ska göras innan beslut fattas. Det är för
              att få veta vad som är plus och minus i olika beslut och på vilket
              sätt samhällsnyttans bästa kan vägas in. Det är därför konsekvensanalyser
              görs.
            </seg>
            <seg n="ff3d36c8">
              Är det det här sättet, ministern, att jobba med frågor som regeringen
              menar är att göra konsekvensanalyser?
            </seg>
          </u>
          <note type="speaker" n="96de6e0f">
            Anf. 37 Jordbruksminister ESKIL ERLANDSSON (c):
          </note>
          <u who="eskil_erlandsson_2d1517" xml:id="i-44e14514fff9500c-0" n="e2fab9f9">
            <seg n="2042d522">
              Herr talman! Jag instämmer i vad samtliga talare har sagt, nämligen
              att det är en viktig fråga. Det är en viktig fråga för den del
              av landet som hyser denna möjlighet. Det är en viktig fråga för
              de människor som är intresserade av den typen av verksamhet, men
              det är också en viktig fråga för den delen av befolkningen i berörd
              del av landet som har näringsverksamhet som till del ägnas åt
              att tillgodose de människor som jagar i området med olika typer
              av nyttigheter.
            </seg>
            <seg n="8e1ccf42">
              Hur kommer vi att gå vidare i frågan? Jag redovisade i mitt svar
              att jag har för avsikt att föreslå regeringen att Statens jordbruksverk
              ges i uppdrag att tillsammans med berörda myndigheter och organisationer
              följa vad ändringen innebär för jakttrycket och därmed risken
              för ökad belastning på biotoperna och viltstammarna, en ökad störning
              för rennäringen och inte minst förutsättningarna för den öppna
              fjälljakten. Det förefaller naturligt att verket även analyserar
              hur man inom EU-fördragets ram kan erbjuda så många svenska jägare
              som möjligt tillfälle till småviltsjakt i fjällen.
            </seg>
            <seg n="fd886c1d">
              Därutöver kan jag meddela kammaren att jag har tagit kontakt
              med min norska motsvarighet för att undersöka möjligheten om vi
              kan undanröja en av de saker som jag tror är grunden till att
              vi över huvud taget har den här debatten, nämligen att ha olika
              starttidpunkt för jaktens utövande. Mitt förslag till kompromiss
              i det här sammanhanget är att vi möts på halva vägen, det vill
              säga att vi flyttar en vecka framåt i tiden, och att Norge gör
              detsamma fast åt andra hållet, det vill säga tidigarelägger sin
              starttidpunkt. Jag tror att vi då kommer att minimera det som
              många kallar för konflikter.
            </seg>
            <seg n="c8e86eeb">
              Varför har det gått så fort? Ibland blir man förvånad när man
              sysslar med politik. Endera får man frågor om varför beslut aldrig
              fattas, eller får man frågor om varför beslut fattas så fort.
              Propåerna som vi har tagit ställning till har funnits på departementet
              sedan mitt tillträde, alltså i ungefär sex månader. Det är rimligt
              att ge människor besked inför en fix och fast starttidpunkt, som
              vi har i det här fallet, om vilka förhållanden som ska gälla.
              Vi ska ge dem som jagar, men också dem som sysslar med annan näringsverksamhet,
              besked om det finns någon jakt att tillhandahålla eller inte och
              på vilket sätt det är möjligt att tillhandahålla jakten. Jag vill
              nog lite försynt, men ändå, påtala att jag har utsatts för många
              påtryckningar om att vi nu måste lämna besked, inte minst från
              dem som tillhandahåller nyttigheter.
            </seg>
            <seg n="fb5d425f">
              Har vi då inte gjort några konsekvensanalyser? Jo, det har vi
              gjort. Vi har låtit många människor studera de traktat och fördrag
              som vi har undertecknat från svensk sida men också studerat praxis
              i andra delar av världen och så vidare. Vi har kommit fram till
              att ett grundläggande fundament i de traktat som vi har undertecknat
              är icke-diskrimineringsprincipen. Jag hoppas och förutsätter att
              hela kammaren sluter upp bakom denna grundläggande och fundamentala
              princip som vi nu tillämpar, och som jag hoppas att vi ska tillämpa
              också framöver, i den svenska riksdagen.
            </seg>
          </u>
          <note type="speaker" n="b130fc93">
            Anf. 38 KRISTER HAMMARBERGH (m):
          </note>
          <u who="krister_hammarbergh_315a95" xml:id="i-22c32f36382218ea-1" n="951e6e79" next="i-87c62ce755c1c72c-1">
            <seg n="0721c17f">
              Herr talman! Jag tror också att det är viktigt att vi tar kontakt
              med våra grannländer för att försöka lösa problemet. Vi kan inte
              ha en situation där vi under ripinventeringen 2006 i de bästa
              områdena i Kiruna kunde notera en 50-procentig nedgång av ripstammen.
              Det är viktigt att vi tittar och jämför med andra länders jaktregleringar
              så att det blir på ett sätt som upplevs som rättvist.
            </seg>
            <seg n="6fb40d27">
              Det finns undantag i form av den danska sjöfågeljakten där den
              lokala befolkningen prioriteras. Vi har inte minst ripjakten i
              norska Finnmarksvidda, och vi har det finska Lappland. Det är
              viktigt att vi får överenskommelser.
            </seg>
            <seg n="778e0be7">
              Det är också viktigt att det när det gäller de näringsföretag
              som finns, och som ska finnas, föreligger ett övervakningssystem
              som innebär att det blir en sjyst, fri och lojal konkurrens. Vissa
              företag ska inte få möjlighet att skaffa sig fördelar från andra
              företag i samma bransch med hjälp av tillgången på jaktkort.
            </seg>
            <seg n="b9e3f32f">
              I grund och botten, herr talman, är det här ett klassiskt ekonomiproblem
              inom området naturresurser. Vi har en ändlig resurs i form av
              vilt, men det finns ingen klar äganderätt.
            </seg>
            <seg n="8e012ac6">
              Staten äger marken, men det finns ingen klart definierad äganderätt.
              Det är ett klassiskt naturresursproblem som brukar leda till att
              de ändliga resurserna tar stryk. Det är ett delikat problem, men
              vi måste göra vad vi kan för att lösa det.
            </seg>
            <seg n="cab3f6d4">
              Jag känner mig mer lugnad i dag än tidigare. Jag vet att regeringen
              har goda ambitioner, vill lösa och ser problemen. Jag är övertygad
              om att vi kommer att lösa dem, även om det i många delar kan vara
              svårt.
            </seg>
            <seg n="ee55c7e6">
              Samtidigt tror jag att det är väldigt viktigt att vi i den här
              svåra frågan försöker undvika en politisk pajkastning, om man
              nu vill Norrbotten väl. Lite grann, måste jag säga, drar jag på
              läpparna åt socialdemokratiska talare. Vi har haft de här interpellationsdebatterna
              förut med socialdemokratiska statsråd. Inte var ni här då! Ni
              frågar efter konsekvensanalyser. Varför gjorde den socialdemokratiska
              regeringen ingen konsekvensanalys 1997, när vi redan var medlemmar
              av EU, och tittade över vad den då instiftade paragrafen, som
              nu har skapat problem, kunde leda till? Det är den nuvarande regeringen
              som får sopa upp efter den gamla regeringens tillkortakommanden.
            </seg>
            <seg n="5986d56f">
              Precis efter det att den massaker jag beskrev hade ägt rum i
              Norrbotten, orsakad av de norska jägarna, interpellerade jag den
              dåvarande jordbruksministern Ann-Christin Nykvist. Hon ansåg inte
              att det fanns några problem. Hennes svar till jägarna då var att
              det genom 1993 års småviltsjaktsreform är väl sörjt för jaktmöjligheter
              för dem som vill jaga på statens mark, även om alla inte alltid
              kan få jaga på just den tid och den plats de helst önskar.
            </seg>
            <seg n="2feee6d1">
              Det var hennes svar, det var hennes besked, och det var hennes
              analys. Sedan hänvisade hon till Sören Ekströms utredning. Resultatet
              av den känner vi väl till.
            </seg>
            <seg n="b30a4ee1">
              Herr talman! Det är ett svårt problem. Jag vet att regeringen
              gör vad den kan för att lösa det. Vi bör, för det är en viktig
              fråga, lägga bort den politiska pajkastningen och framför allt
              se till att vi löser det här på ett sätt som håller lagstiftningsmässigt
              och gentemot den europeiska unionen och faktiskt gör att både
              svenska och utländska jägare kan acceptera reglerna. Till syvende
              och sist är det alltid ett fåtal människor som missbrukar systemet
              och reglerna och skapar bekymmer för dem som sköter sig.
            </seg>
          </u>
          <note n="09f23263">
            Anf. 39 HELÉN PETTERSSON i Umeå (s):
          </note>
          <u who="krister_hammarbergh_315a95" xml:id="i-87c62ce755c1c72c-1" n="951e6e79" prev="i-22c32f36382218ea-1">
            <seg n="70d86c45">
              Herr talman! Mitt syfte har aldrig varit att starta en politisk
              pajkastning. Det känns som att det var Krister själv som valde
              att göra det i sitt senaste inlägg. Jag tänker inte kommentera
              vad tidigare socialdemokratiska regeringar har gjort, utan jag
              tänker köra med det som vi står för nu helt enkelt. Det är intressant
              att Krister nämner den ekströmska utredningen. Ingen vet vad som
              hände med den eftersom den är under beredning vid detta tillfälle.
            </seg>
            <seg n="85fedefc">
              Det finns, som har nämnts, andra länder som har regler där boende
              i de länderna ställs först. Jag undrar lite hur dessa länder ställer
              sig till det beslut som den svenska regeringen har fattat nu.
              Kommer det att drabba dem som en konsekvens av att detta blir
              ett principiellt beslut som gör att även de måste ändra sina regelverk?
              Vad tycker de i så fall om det? Det är också en av anledningarna
              till att jag fortfarande anser att det här har gått för fort.
              Vi har inte hunnit samla in alla uppgifter om konsekvenser på
              olika platser.
            </seg>
            <seg n="0b3a5a21">
              Jag förstår att det är en jaktstart i år, men det finns även
              en jaktstart under nästa år. Så man kunde ha haft lite längre
              tid på sig att diskutera igenom frågan inifrån och ut.
            </seg>
            <seg n="924df71a">
              Det som oroar mig och många andra är just det faktum att dörrarna
              nu öppnas för utländska jägare utan svensk jägarexamen som jag
              vet, efter att precis ha klarat av den själv, omfattar en väldigt
              gedigen svensk lagstiftning som vi har på det här området. Det
              är väldigt mycket etik kring jakten som man får läsa in. Detta
              saknar de utländska jägarna, och det är ju en av anledningarna
              till att man velat ha en lokalförankrad guide med under själva
              jakten. Många med mig är väldigt oroliga över vad konsekvenserna
              ska bli av detta beslut.
            </seg>
          </u>
          <note type="speaker" n="323513b6">
            Anf. 40 KARIN ÅSTRÖM (s):
          </note>
          <u who="karin_astrom_465c9e" xml:id="i-0db6b18d4fa34167-1" n="621f73bc">
            <seg n="9355691f">
              Herr talman! Jag tycker att det är bra att ministern är kompromissvillig
              just när det gäller frågan om huruvida man kan skjuta på jaktstarten
              ytterligare en vecka. Då är vi halvvägs mot Norrbottens läns länsstyrelses
              beslut.
            </seg>
            <seg n="06342487">
              Regeringen fick ju den här frågan från EU redan före jul. Jag
              måste säga att jag tycker att regeringen har lagt sig platt i
              frågan när man helt har underlåtit att svara EU. Om jag förstått
              det rätt uttryckte ministern det i medierna så här: Man tror sig
              veta vad EU anser i den här frågan, och just synen på diskriminering.
              Så uppfattar vi det.
            </seg>
            <seg n="8b366d25">
              Norge har haft ett liknande ärende i EU. Då handlade det om regelverk,
              fiske i strömmande vatten i statlig ägo, som på något sätt kunde
              vara diskriminerande mot utländska fiskare. Men Norge valde att
              gå en helt annan väg. De valde att förklara sig, hur de såg på
              det, och de valde också att försvara det norska regelverket i
              frågan.
            </seg>
            <seg n="5667f4db">
              Den här frågan ligger fortfarande still i kommissionen. Där har
              man alltså inte gjort någonting för Norges del. Nu är faktiskt
              både Norge och Finland anmälda för två veckor sedan för liknande
              förhållanden. Vad jag förstår kommer en granskning att även göras
              där framdeles. Då är min fundering: Varför hastade ni på som regering
              här i Sverige? Borde man egentligen inte ha avvaktat och gjort
              gemensam sak med Finland och Norge i den här frågan?
            </seg>
            <seg n="a829835f">
              Regeringen har rejält skjutit från höften. Min fundering är fortfarande:
              Är detta regeringens sätt att bereda en så här viktig fråga?
            </seg>
          </u>
          <note type="speaker" n="858e75a3">
            Anf. 41 Jordbruksminister ESKIL ERLANDSSON (c):
          </note>
          <u who="eskil_erlandsson_2d1517" xml:id="i-44e14514fff9500c-1" n="e2fab9f9">
            <seg n="04b81ead">
              Herr talman! I dessa inlägg kommer det upp många viktiga frågeställningar.
              Varför är det viktigt att ta ställning och göra det nu? Det är
              viktigt, som jag nämnde i mitt tidigare anförande, för att det
              finns jaktutövare men också yrkesutövare på området som måste
              ha besked om vad det är som gäller. Därtill har de aktuella bestämmelser
              som finns på det här området så kallad direkt effekt. Det innebär
              att om en enskild i domstol åberopar den rättighet han anser sig
              ha det kan man alltså göra så kan det bli så att det föreligger
              rätt till skadestånd för den person som har fått sin rätt kränkt.
            </seg>
            <seg n="a4973e86">
              Om vi inte ändrar rennäringsförordningen, som vi har kommit fram
              till står i strid med de icke-diskrimineringsprinciper som jag
              har talat mycket och länge om, innebär det i slutändan att vi
              kan dras inför domstol. Då riskerar vi inte bara att dras inför
              domstol och få betala skadestånd, utan vi riskerar ju också att
              vi inte längre själva bestämmer över den möjlighet som vi har
              i vårt fjällområde. Det tycker jag vore synd och tråkigt. Det
              skulle definitivt inte gynna vare sig jakten eller de svenska
              jägarna.
            </seg>
            <seg n="6dee065e">
              Därtill skulle jag vilja säga att vi bedömer att ortsbefolkningens
              möjlighet att jaga småvilt är av regionalpolitiskt intresse. Vi
              bedömer att det finns möjligheter inom EU-fördragets ram att fortsätta
              med det system som har funnits sedan något år tillbaka, nämligen
              att tillhandahålla så kallade länskort för människor som är bosatta
              eller verksamma i aktuellt område så att de på så sätt kommer
              så att säga före och vid bättre hand än den gör som inte är bosatt
              eller verksam i aktuellt område.
            </seg>
            <seg n="4d142662">
              Jag vill också påtala slutligen i det här avseendet att det beslut
              som vi har tagit ju inte utesluter att Jordbruksverket eller berörd
              länsstyrelse kan finna att det finns ett behov av att människor
              förses med guide. Det får dock inte vara beroende av nationalitet.
              Den svensk som råkar vara bosatt i Köpenhamn får inte ha ett sämre
              utgångsläge än den dansk som råkar vara bosatt i Malmö. Hade vi
              inte ändrat på lagstiftningen och förordningen som gällde tidigare
              hade dansken som är bosatt i Malmö haft ett bättre utgångsläge
              än svensken som är bosatt i Köpenhamn, och så får det inte vara.
            </seg>
          </u>
          <note type="speaker" n="436b9f57">
            Anf. 42 KRISTER HAMMARBERGH (m):
          </note>
          <u who="krister_hammarbergh_315a95" xml:id="i-0d5218839aa36a4a-0" n="951e6e79">
            <seg n="c97d6ea8">
              Herr talman! Jag tror att det är viktigt att säga att den svenska
              regeringen, den svenska riksdagen eller svenska myndigheter själva
              väljer när de ska dras inför EG-domstolen. Det kan vara enskilda
              som väcker talan, och talan kommer när den kommer. Då är vi naturligtvis
              fortfarande i situationen att det är ett vågspel. Oavsett hur
              goda argument man har och oavsett hur säker man är på att vinna
              finns det en risk att man förlorar. Det är viktigt att vi är korrekta
              och informerar människor på ett riktigt sätt.
            </seg>
            <seg n="3e9fe53e">
              Jag vill tacka för debatten. Jag tycker att den har varit bra,
              och jag tycker att det har kommit ett viktigt besked om att regeringen
              gör bedömningen att ortsbefolkningens möjligheter mycket väl kan
              tryggas. Oavsett om det sker tekniskt via ett länskort som har
              sagts i dag eller på annat sätt är det ändå ett viktigt besked.
            </seg>
            <seg n="a1995eff">
              Jag är fullständigt övertygad om att vi måste lösa detta problem.
              Jag är lika fullständigt övertygad om att det är väldigt viktigt
              att vi kommunicerar med människor. Det är många som vill hjälpa
              till, och jag tror att vi kan dra nytta av den frustration som
              jag förstår att många känner, för kunskapen och uppfinningsrikedomen
              hos dem som är intresserade av de här frågorna är stor. Jag tror
              att de mycket gärna ställer sina kunskaper till regeringens förfogande,
              för jag vet att regeringen har samma goda intentioner som dessa
              människor.
            </seg>
          </u>
          <note type="speaker" n="2147eea7">
            Anf. 43 Jordbruksminister ESKIL ERLANDSSON (c):
          </note>
          <u who="eskil_erlandsson_2d1517" xml:id="i-44e14514fff9500c-2" n="e2fab9f9">
            <seg n="de778021">
              Herr talman! Även jag vill tacka för en trevlig men också synnerligen
              viktig debatt, inte minst för dem som utövar möjligheten och nyttigheten
              som vi har i det berörda området.
            </seg>
            <seg n="abddc3c7">
              Låt mig också i all stillsamhet konstatera att detta är en möjlighet
              som jag tycker att vi ska ta till vara även fortsättningsvis.
              Vi ska vara öppna och generösa mot människor som finns i vår omgivning.
              Vi ska också tillhandahålla nyttigheter och möjligheter som vi
              har i vårt land, likväl som vi vill tillgodogöra oss nyttigheter
              och möjligheter som finns i andra delar av den europeiska unionen.
            </seg>
            <seg n="91b3ef73">
              Samtidigt vill jag påpeka att det i debatten har framförts att
              det skulle komma sju miljoner europeiska jägare till Sverige.
              Jag tycker att det faller på sin egen orimlighet att i en debatt
              använda sig av den typen av uttryck. Självklart kommer det inte
              att bli så. Säkert kommer även framöver ett antal vänner att komma
              till oss för att utnyttja den möjlighet som vi har i vårt territorium.
              Jag tycker att vi ska välkomna dem och se till att utveckla näringsverksamheten.
              Då kan vi ta till vara de pengar som de säkert är beredda att
              lägga på verksamheten för att de tycker att det är intressant
              att utnyttja det som vi kan tillhandahålla på ett bra sätt.
            </seg>
          </u>
          <note n="1463eec6">
            Överläggningen var härmed avslutad.
          </note>
          <note n="eea4f2e4">
            10 § Svar på interpellation 2006/07:409 om förbättrad hantering
            av beslut om GMO
          </note>
          <note type="speaker" n="688cbf01">
            Anf. 44 Jordbruksminister ESKIL ERLANDSSON (c):
          </note>
          <u who="eskil_erlandsson_2d1517" xml:id="i-44e14514fff9500c-3" n="e2fab9f9">
            <seg n="d7d18083">
              Herr talman! Tina Ehn har ställt tre frågor till mig. För det
              första undrar hon vilka åtgärder jag avser att vidta för att förändra
              Jordbruksverkets arbetssätt i enlighet med kritiken från Riksrevisionen.
              För det andra undrar hon vilka åtgärder jag avser att vidta för
              att möjliggöra för Jordbruksverket att genomföra nödvändig granskning
              av GMO-företagens redovisningar. Sist undrar hon vilka åtgärder
              jag avser att vidta för att säkra en större öppenhet hos Jordbruksverket
              avseende genteknikrelaterade ansökningar.
            </seg>
            <seg n="f8194658">
              I slutet av december 2006 publicerade Riksrevisionen sin granskning
              av det statliga arbetet med genetiskt modifierade organismer,
              GMO, i foder, livsmedel och industriråvaror. Riksrevisionen ger
              där viss kritik mot hanteringen av GMO-frågor. Riksrevisionens
              rapport har beretts vid Jordbruksdepartementet och Miljödepartementet,
              och en begäran kommer att lämnas till berörda myndigheter där
              de ombeds gå igenom de synpunkter och rekommendationer som Riksrevisionen
              har lämnat. Jag vill inte föregripa resultatet och inskränker
              mig därför till att kommentera några av de områden som Riksrevisionen
              berör angående Jordbruksverket.
            </seg>
            <seg n="4eb82200">
              Riksrevisionen menar att Jordbruksverkets prövning av tillstånd
              för försöksodlingar inte till fullo tillgodoser kraven i regelverket.
              Särskilt saknar man en utvecklad nytta mot riskavvägning.
            </seg>
            <seg n="4b622043">
              Jag vill mena att en nytta mot riskavvägning är en del i den
              etiska prövning som gjorts. Dessa frågor har således inte förbigåtts
              vid tidigare tillståndsprövningar, men jag noterar att Jordbruksverket
              självt menar att beskrivningen av de överväganden som gjorts i
              den etiska prövningen behöver förbättras.
            </seg>
            <seg n="ddcbddfe">
              Riksrevisionen menar även att Jordbruksverket inte beaktar indirekta
              risker vid prövning av tillstånd för fältförsök. Riksrevisionen
              använder begreppet indirekta risker för att beskriva effekter
              som uppträder på lång sikt. Fältförsök av GMO är tillståndspliktiga
              och begränsade till en viss plats under en viss tid. För att ett
              fältförsök ska kunna ge effekter som uppträder på lång sikt krävs
              att de genetiskt modifierade växterna har förmåga att sprida sig
              eller sina gener och att etableras i miljön. Risken för spridning
              och etablering i miljön beaktas i dag vid tillståndsprövningen.
              Resonemang om sådana risker upptar en stor del av miljöriskbedömningen
              i Jordbruksverkets tillståndsbeslut.
            </seg>
            <seg n="074a623e">
              Det är fel att påstå att långsiktiga effekter inte beaktas. Däremot
              har Jordbruksverket nu ambitionen att tydligare beskriva hur dessa
              risker har beaktats i framtida beslut.
            </seg>
            <seg n="8d458d9c">
              Tina Ehn frågar även efter åtgärder för att möjliggöra för Jordbruksverket
              att genomföra nödvändig granskning av GMO-företagens redovisningar.
            </seg>
            <seg n="d842647a">
              Jag håller med interpellanten om att det är viktigt att Jordbruksverket
              får all relevant information av företagen! Jordbruksverket har
              tillsammans med Livsmedelsverket en central och viktig roll i
              bedömningen av GMO-ärenden i Sverige. Båda myndigheterna har expertkompetens
              inom respektive område. Inför beslut av olika GMO-ärenden får
              båda myndigheterna all dokumentation sänd till sig.
            </seg>
            <seg n="c551e2a4">
              Företaget har således inte rätt att hemlighålla information för
              våra ansvariga myndigheter.
            </seg>
            <seg n="05805a56">
              Till sist efterfrågar Tina Ehn större öppenhet hos Jordbruksverket
              avseende genteknikrelaterade ansökningar med anledning av att
              Greenpeace Norden nekades tillgång till vissa delar av ansökan
              om MON 863.
            </seg>
            <seg n="d7041b8c">
              Jordbruksverket följer de regler som gäller för alla svenska
              myndigheters hantering av handlingar. I utsättningsdirektivet
              för GMO regleras bland annat vilken information i en tillståndsansökan
              som måste vara offentlig och vilket utrymme det finns att belägga
              vissa uppgifter med sekretess med hänsyn till sökandens konkurrenskraft.
              Denna reglering har genomförts genom en ändring i sekretessförordningen
              och tillämpas i första hand av Jordbruksverket. Om Jordbruksverket
              avslår en begäran om att få ta del av uppgifter i en tillståndsansökan
              kan beslutet överklagas i de allmänna förvaltningsdomstolarna.
              Regelverket ger således uttryck för en nödvändig avvägning mellan
              allmänhetens krav på insyn och skydd av företagets affärshemligheter.
              Det åligger ansvariga myndigheter och domstolar att i de enskilda
              ärendena avgöra vilka uppgifter som kan göras offentliga.
            </seg>
            <seg n="6688c376">
              I en process i de allmänna förvaltningsdomstolarna begärde Greenpeace
              Norden att få tillgång till samtliga handlingar om MON 863 från
              Jordbruksverket. Kammarrätten i Jönköping stödde Jordbruksverket
              i bedömningen att vissa handlingar inte borde lämnas ut. Ärendet
              överklagades senare till Regeringsrätten som inte ansåg att det
              fanns skäl att hemlighålla informationen längre eftersom en tysk
              domstol redan offentliggjort materialet. Jordbruksverket lämnade
              då ut det begärda materialet till Greenpeace Norden.
            </seg>
            <seg n="e39c3927">
              Jag vill till sist erinra om att Sverige under de senaste årens
              GMO-relaterade diskussioner inom EU framfört vikten av försiktighetsprincipen
              samt effekterna av grödor som är toleranta mot växtskyddsmedel.
              I detta sammanhang vill jag fästa Tina Ehns uppmärksamhet på det
              uppdrag som regeringen gav till Statens jordbruksverk och Naturvårdsverket
              den 15 februari i år. Uppdraget omfattar en analys av olika scenarier
              för odling av genetiskt modifierade herbicidtoleranta grödor i
              Sverige i jämförelse med motsvarande konventionellt odlade grödor.
              Positiva såväl som negativa effekter av dessa två odlingsformer
              ska redovisas. Åtgärder för att motverka oönskad eller gynna önskad
              påverkan på miljön ska belysas. På detta sätt bidrar regeringen
              till ökad kunskap om genetiskt modifierade grödor.
            </seg>
          </u>
          <note type="speaker" n="ae1535ee">
            Anf. 45 TINA EHN (mp):
          </note>
          <u who="tina_ehn_f52113" xml:id="i-ea35c999708bf60d-0" n="fd124b1b">
            <seg n="110fdbb8">
              Herr talman! Jag får börja med att tacka jordbruksministern för
              svaret.
            </seg>
            <seg n="5f57cead">
              Genteknik är ett samlingsnamn på de tekniker som används för
              att isolera mångfald, förändra och kartlägga genetiskt material
              eller för att överföra det mellan organismer. Denna teknik är
              en del av biotekniken.
            </seg>
            <seg n="1134b5bc">
              Med genmodifierade organismer avses organismer där det genetiska
              materialet har ändrats på ett sätt som inte inträffar naturligt
              genom parning eller naturlig rekombination. Gentekniken öppnar
              möjligheter långt utanför gränserna för jordbrukarens val, möjligheter
              att överföra gener mellan organismer som aldrig skulle ha korsats
              på naturlig väg. Arvsmassa kan föras mellan artbarriärer.
            </seg>
            <seg n="75764c6d">
              Interpellationsdebatten i dag handlar främst om genteknik på
              växtodlingssidan. I min interpellation ställer jag tre frågor
              till jordbruksministern som alla handlar om hur vi ska kunna hantera
              beslut om GMO på ett bättre och säkrare sätt. Vi läser att Riksrevisionen
              har en hel del synpunkter på ärendehantering och information.
              Vi ser också att systemen som finns inte är tillräckliga. Det
              är lätt att bli orolig över att upptäcka att resultat står mot
              resultat.
            </seg>
            <seg n="91dd6aa3">
              Den kanske viktigaste frågan i hela sammanhanget, som jag inte
              direkt skrivit i interpellationen, är hur stor nyttan för mänskligheten
              är. Hur stort är det positiva bidraget till det globala ekosystemet?
              Riksrevisionen menar att Jordbruksverkets prövning av tillstånd
              för försöksodling inte till fullo tillgodoser kraven i regelverket.
              Särskilt saknar man en utvecklad nytta mot riskavvägningen.
            </seg>
            <seg n="91f1cfd5">
              Svaret som jordbruksministern ger säger att den etiska prövning
              som gjorts omfattar en värdering av nyttan med denna teknik. Men
              anser ministern verkligen att ett fall som den genmodifierade
              majsen, som vi följt, är väl avvägt och etiskt prövat, med nyttoperspektivet
              väl bedömt? Även Jordbruksverket menar ju att den etiska prövningen
              behöver förbättras.
            </seg>
            <seg n="494bb997">
              I min andra fråga ser jag att jordbruksministern i stort håller
              med mig i fråga om att få del av information från företagen. Där
              är vi eniga.
            </seg>
            <seg n="87ff1b61">
              Min sista fråga handlar om öppenhet hos Jordbruksverket avseende
              genteknikrelaterade ansökningar. Den ställde jag med anledning
              av det ärende som seglade upp i våra nyheter när Greenpeace Norden
              inte fick tillgång till de handlingar som man ansåg sig ha rätt
              till. Jag kan väl säga att Greenpeace fick rätt i striden om tillgång
              till handlingarna. Den strid som handlar om resultat av djurförsöken
              är mer invecklad och ord står mot ord, forskare mot forskare.
            </seg>
            <seg n="8a205f34">
              Mycket riktigt är det, som jordbruksministern påpekar, försiktighetsprincipen
              som bör gälla. Men vad betyder den för ministern?
            </seg>
            <seg n="9f2e3b30">
              Jag ser fram emot resultatet av det uppdrag som regeringen har
              gett Naturvårdsverket och Jordbruksverket, där man ytterligare
              kommer att väga in och analysera negativa och positiva effekter
              av tekniken och av olika odlingsformer i sammanhanget.
            </seg>
            <seg n="1a48158f">
              Till min glädje kan jag i denna debatt tala om att det finns
              sätt att arbeta för att slippa GMO i produktionen av livsmedel
              och i naturen. Det är att välja den ekologiska vägen, som också
              bidrar på ett positivt sätt till den biologiska mångfalden och
              till en hållbar framtid. Det är även ett sätt att komma framåt
              i ett solidariskt och hållbart samhälle lokalt och globalt. Om
              vissa påstår att GMO-tekniken kommer att rädda människor från
              svält påstår jag att det finns en annan väg, och det är den ekologiska
              produktionen.
            </seg>
          </u>
          <note type="speaker" n="bf358327">
            Anf. 46 Jordbruksminister ESKIL ERLANDSSON (c):
          </note>
          <u who="eskil_erlandsson_2d1517" xml:id="i-44e14514fff9500c-4" n="e2fab9f9">
            <seg n="18cd9504">
              Herr talman! Jag vill i det här inlägget passa på att tacka för
              interpellationen. Jag tycker att det är en viktig och angelägen
              sak som vi debatterar i dag, en fråga som dessutom har implikationer
              på de i dag pågående WTO-förhandlingarna, vilka ju är av synnerligen
              stor vikt för vår handel.
            </seg>
            <seg n="8d28dbbd">
              Över till de direkta frågeställningarna, och då vill jag igen
              påminna Tina Ehn om mitt interpellationssvars sista del, där jag
              säger att vi redan den 15 januari i år har givit Jordbruksverket
              och Naturvårdsverket i uppdrag att analysera de olika scenarier
              som man kan tänka sig vad beträffar både GMO-förändrat material
              och motsvarande, ska vi kalla det konventionellt odlade och framtagna
              grödor. Man ska redovisa såväl de positiva som de negativa effekterna
              av de båda odlingsformerna men också peka på oönskad såväl som
              gynnande och önskad påverkan som kan finnas på miljön.
            </seg>
            <seg n="d01c4b51">
              Låt mig också konstatera att vi har en försiktighetsprincip som
              råder och gäller. Inom EU analyseras varje GMO noggrant och separat.
              Jag vill påminna Tina Ehn och andra om att EU har världens striktaste
              lagstiftning på det här området, vilket tar sig uttryck i att
              det är en av svårigheterna i de nu pågående WTO-förhandlingarna.
            </seg>
            <seg n="e2ff4269">
              Jag påstår också att man inom och mellan de i EU ingående nationerna
              hjälper varandra på alla tänkbara sätt för att få fram både adekvat
              information och för att kunna göra en källkritisk granskning av
              till något medlemsland inom EU inlämnad ansökan.
            </seg>
          </u>
          <note type="speaker" n="2e5f6a73">
            Anf. 47 TINA EHN (mp):
          </note>
          <u who="tina_ehn_f52113" xml:id="i-ea35c999708bf60d-1" n="fd124b1b">
            <seg n="7f01fb3b">
              Herr talman! Jag får tacka för det.
            </seg>
            <seg n="a6c1c61b">
              Jag funderar lite på vad jordbruksministern menar med att EU
              har de strängaste reglerna. Vad jag har förstått finns det länder
              i Europa som vill ha undantag när det gäller att få in vissa GMO-grödor.
              Vi hade ett fall med Österrike och Ungern som inte ville ta emot
              Monsantos GMO-majs men där Sverige var pådrivande för att Ungern
              och Österrike inte skulle kunna ha en undantagsregel. Där tycker
              jag att Sverige har varit pådrivande på ett sätt som jag starkt
              ifrågasätter.
            </seg>
            <seg n="df4ffa5b">
              Jag tänkte också att jag skulle ta några exempel på vad som händer
              med GMO-grödor i världen och hur de hanteras. Jag läste i Livsmedelsverkets
              årsredovisning om ett projekt som de har genomfört. De har haft
              som mål att undersöka hur företag tillämpar den nya GMO-förordningen
              och har undersökt förekomsten av GMO-råvaror och produkter på
              den svenska marknaden.
            </seg>
            <seg n="d7aa27b4">
              Man riktade projektet till importörer, lager och grossister.
              Åtta storstadskommuner deltog. Det var kommuninspektörerna runt
              om i landet som fick göra kontrollerna hos livsmedelsföretagen.
              Man tog prov på 96 produkter som analyserades av Livsmedelsverket.
              Av proverna var 21 procent GMO-positiva och fyra innehöll GMO
              som överskred 0,9 procent. Det är ett tröskelvärde för att produkten
              ska GMO-märkas. Dessa produkter var inte GMO-märkta.
            </seg>
            <seg n="c1a413f9">
              Hälften av de 24 företagen, främst mindre företag, hade inga
              GMO-rutiner alls för att säkerställa att produkter inte består
              av, innehåller eller är framtagna med GMO. Det resultat som undersökningen
              mynnade ut i har överlämnats till ansvariga kontrollmyndigheter
              och man ska nu vidta åtgärder.
            </seg>
            <seg n="1a83ed71">
              Under året har en GMO-produkt av 36 ansökningar godkänts för
              utsättande på marknaden. 35 ansökningar, varav 8 inkommit under
              2006, är under utredning.
            </seg>
            <seg n="980ce539">
              Man kan väl säga att Livsmedelsverkets undersökning var välriktad.
              De fick valuta för sin undersökning. Jag och andra borde vara
              lugna och nöjda med det. Men för mig är det ett skrämmande resultat
              på många sätt eftersom det bevisar hur lätt den här tekniken kan
              glida oss ur händerna. Ju fler GMO-produkter som släpps ut i samhället
              desto svårare blir de att kontrollera.
            </seg>
            <seg n="2e6fd506">
              I dag ska inte jag eller andra människor behöva riskera att få
              en inblandning av GMO i våra livsmedel utan att vi själva har
              gjort ett medvetet val och vet om det. En av riskerna kan vara
              att de skapar allvarliga allergiska symtom.
            </seg>
            <seg n="5de61bcd">
              Det har också framkommit att det under sensommaren upptäcktes
              otillåtet genmodifierat ris i konventionellt långkornigt ris från
              USA. Händelsen ledde till att EU beslutade om skyddsåtgärder.
              Livsmedelsverket genomförde en inventering och påträffade detta
              otillåtna ris i nio olika partier av ris från USA. Livsmedelsverket
              tog stickprover som analyserades, och sju av proverna hade spår
              av det otillåtna riset. Man skickade tillbaka det till USA.
            </seg>
            <seg n="4b930e8d">
              Under 2006 tog man fram tolv nya metoder för att analysera GMO
              i majs, sockerbeta, ris och raps.
            </seg>
            <seg n="7ecb4185">
              Samhället ska ha alla möjligheter att delta i den diskussion
              som handlar om hur vi producerar livsmedel och med vilka metoder.
              Människor ska kunna välja bort eller välja till det som anses
              viktigt och riktigt. Man ska också kunna veta var och hur en föda
              är framställd. Att bli tvungen att lita på experter i vardagliga
              sammanhang kan skapa en osäkerhet och kanske en otrygghet.
            </seg>
            <seg n="eb7ad913">
              Ministern säger i sitt svar att riskerna med spridning av GMO
              i samband med fältförsök tas i beaktande och kommer att tas ännu
              mer i beaktande. Det är som om ministern endast tolkar det som
              ett kommunikationsproblem. Jag vill veta om ministern anser att
              kraven är så stränga att ministern kan säga att ingen spridning
              sker av GMO.
            </seg>
          </u>
          <note type="speaker" n="80165c36">
            Anf. 48 Jordbruksminister ESKIL ERLANDSSON (c):
          </note>
          <u who="eskil_erlandsson_2d1517" xml:id="i-44e14514fff9500c-5" n="e2fab9f9">
            <seg n="ddd7c341">
              Herr talman! Det fanns en frågeställning i början av Tina Ehns
              replik om varför Sverige röstade som Sverige gjorde vad gällde
              frågor från Österrike och Ungern. Jag vet att det kommer att vara
              en interpellationsdebatt i kammaren om den frågeställningen den
              10 april och vill att frågan vid det tillfället debatteras med
              miljöministern.
            </seg>
            <seg n="def357ef">
              Låt mig i sammanhanget påtala att vi har bestämmelser om märkning
              av olika produkter och innehåll i olika produkter. Jag förutsätter
              i egenskap av ansvarig minister för de här frågorna att märkningen
              sköts så att konsumenten kan göra ett medvetet val utifrån vad
              man vill ha på sitt matbord.
            </seg>
            <seg n="ac01db5d">
              Låt mig slutligen konstatera att de resultat som lämnas in, men
              också de resultat som publiceras av våra myndigheter, tas fram
              av ISO-certifierade företag. De följer i sin tur den OECD-standard
              som gäller för den verksamhet som vi nu talar om. Det innebär,
              påstår jag, ett standardiserat och kvalitetssäkrat förfarande.
              Vi kan inte hitta något annat, mer säkert system än det system
              som vi tillämpar i vår del av världen.
            </seg>
          </u>
          <note type="speaker" n="69ed4f68">
            Anf. 49 TINA EHN (mp):
          </note>
          <u who="tina_ehn_f52113" xml:id="i-ea35c999708bf60d-2" n="fd124b1b">
            <seg n="a8f24da1">
              Herr talman! Jag tackar för det. Jag ska ta debatten om Österrike
              och Ungern med miljöministern den 10 april, absolut.
            </seg>
            <seg n="a1f6bda6">
              Märkning är väldigt bra, och vi är många som vill att maten och
              våra produkter ska vara märkta så att vi kan göra det här valet
              som är så viktigt för att kunna påverka. Det gäller att den sköts
              också.
            </seg>
            <seg n="f5138e3f">
              I dag kan vi föda upp djur till köttproduktion med genmodifierad
              soja. Sojan ska vara märkt, men det är inte säkert att köttet
              sedan är märkt. Det finns alltså steg i hanteringen. Därför är
              det så otroligt viktigt, precis som Riksrevisionen påpekar, att
              man har en dialog med konsumenter i de här frågorna, så att folk
              är medvetna om vad som händer.
            </seg>
            <seg n="fe3b3ede">
              När man gör fältförsök, till exempel som man gjorde på Öland
              med majs, finns det inga krav. Vad skulle man ha gjort om det
              hade spridit sig? Detta ska vara klart i förväg. Det finns mycket
              som behöver skärpas i systemet med GMO och hanteringen av det
              hela både på odlingssidan och inom livsmedelshanteringen. Jag
              vill att jordbruksministern ska vara väldigt uppmärksam på de
              här frågorna.
            </seg>
            <seg n="0db15fca">
              Jag tackar så mycket för debatten.
            </seg>
          </u>
          <note type="speaker" n="bae24a1d">
            Anf. 50 Jordbruksminister ESKIL ERLANDSSON (c):
          </note>
          <u who="eskil_erlandsson_2d1517" xml:id="i-c6f0efe7a7eb4db0-1" n="e2fab9f9" next="i-567c8ae89033e080-1">
            <seg n="1ccf18ca">
              Herr talman! Låt mig återigen tacka för denna i mitt tycke synnerligen
              både trevliga och viktiga debatt.
            </seg>
            <seg n="883bcf1d">
              Vi har, upprepar jag nu igen, givit både Jordbruksverket och
              Naturvårdsverket i uppdrag att titta på nytta och onytta, önskad
              och oönskad utveckling av de här sakerna detta därför att vi vill
              ha upp frågan på den politiska dagordningen och i den politiska
              debatten. Vi vill ha ut frågan för debatt bland svenska folket
              för att vi ska få input och kunna fatta rätt beslut och för att
              man ska göra rätt avvägningar inom de olika politiska organ som
              vi har i vårt land för att hantera dessa frågor. Och jag är övertygad
              om att dessa myndigheter kommer att ge oss mycken input i de här
              frågorna.
            </seg>
            <seg n="83e4e509">
              Låt mig när det gäller den sista frågeställningen säga att det
              sker fältförsök med GMO och att de är tillståndspliktiga. Jag
              vet att de tillstånd som ges är förenade med villkor. Jag förutsätter
              att de som innehar tillstånd nyttjar det på ett klokt och förnuftigt
              sätt och framför allt att de inte går utanför tillståndets ramar.
              Jag påstår att de inte är välkomna tillbaka med ansökningar om
              de missbrukar det förtroende som de har fått. Detta är en nödvändig
              del för att vi ska kunna vinna erfarenhet. Gör vi inte på det
              här sättet vinner vi inte den erfarenhet som jag, och jag hoppas
              också Tina Ehn, vill vinna i frågan.
            </seg>
          </u>
          <note n="1463eec6">
            Överläggningen var härmed avslutad.
          </note>
          <note n="749bdb65">
            Ajournering
          </note>
          <note n="0459e692">
            Kammaren beslutade kl. 15.56 på förslag av talmannen att ajournera
            förhandlingarna till kl. 18.00.
          </note>
          <u who="eskil_erlandsson_2d1517" xml:id="i-567c8ae89033e080-1" n="e2fab9f9" prev="i-c6f0efe7a7eb4db0-1">
            <seg n="6ec5d2c8">
              Återupptagna förhandlingar
            </seg>
          </u>
          <note n="2edee588">
            Förhandlingarna återupptogs kl. 18.00.
          </note>
          <note n="5d44ee6d">
            11 § Svar på interpellation 2006/07:337 om styrmedel för att
            minska flygets klimatpåverkan
          </note>
          <note type="speaker" n="45c3cac0">
            Anf. 51 Statsrådet ÅSA TORSTENSSON (c):
          </note>
          <u who="asa_torstensson_60696b" xml:id="i-ad09d4c35d83f64e-0" n="a1bfbf2a">
            <seg n="468e7682">
              Fru talman! Karin Svensson Smith har frågat mig vilka kompletterande
              styrmedel jag kommer att föreslå för att minska flygets klimatpåverkan
              i enlighet med de klimatmål som beslutats i Sverige och EU.
            </seg>
            <seg n="92d5ec8e">
              EU-kommissionen presenterade i december förra året ett förslag
              till hur flyget kan inkluderas i EU:s system för handel med utsläppsrätter.
              Förhandlingarna i ministerrådet kring förslaget har precis inletts
              och kommer sannolikt att fortsätta en bit in på hösten. Europaparlamentet
              kommer också att vara med och besluta om det slutliga direktivet.
              Vi vet alltså ännu i dag inte hur det slutgiltiga direktivet kommer
              att se ut.
            </seg>
            <seg n="6f01f697">
              Regeringen välkomnar dock kommissionens förslag eftersom vi tycker
              att det är ett ekonomiskt och miljömässigt effektivt sätt att
              begränsa flygets klimatpåverkan. Sverige har vid miljörådet den
              20 februari 2007 förespråkat en hundraprocentig auktionering av
              utsläppsrätter till flygsektorn. Genom auktion blir utsläppsrätterna
              ett mer effektivt styrmedel än om dessa delas ut gratis och principen
              om att förorenaren betalar stärks.
            </seg>
            <seg n="d39dc84e">
              Flygets klimatpåverkan består, som Karin Svensson Smith påpekar,
              inte bara av koldioxidutsläpp utan även av andra utsläpp såsom
              kväveoxider, vattenånga och partiklar. Jag anser att det är viktigt
              att hantera flygets totala klimatpåverkan. Kunskapen kring de
              andra klimateffekterna är dock ännu begränsad. Ytterligare forskning
              i denna fråga är nödvändig. Regeringen stöder därför kommissionens
              förslag att börja med att inkludera endast koldioxid.
            </seg>
            <seg n="a9107a2c">
              Kommissionen har dock aviserat att man senast i slutet av 2008
              ska presentera ett förslag för att begränsa utsläppen av kväveoxider.
              Regeringen stöder detta. Sverige är ett av få länder som infört
              miljörelaterade start- och landningsavgifter baserade på luftfartens
              utsläpp av kväveoxider och kolväten. Förhoppningsvis kan vår modell
              tjäna som förebild för kommissionens kommande förslag.
            </seg>
            <seg n="5b1dab30">
              Slutligen tycker Karin Svensson Smith att den flygskatt som den
              förra regeringen tog fram skulle ha varit ett bra komplement till
              utsläppshandeln. Där har jag en helt annan uppfattning. Den av
              förra regeringen utarbetade flygskatten var ett ohållbart förslag
              som skulle leda till att flygplatser och flyglinjer lades ned
              eller flyttade utomlands. Flygskatten skulle allvarligt ha försvagat
              svensk konkurrenskraft och den regionala utvecklingen, samtidigt
              som miljöstyrningen var i det närmaste obefintlig. Den slog helt
              enkelt fel!
            </seg>
          </u>
          <note type="speaker" n="fd08fb1c">
            Anf. 52 KARIN SVENSSON SMITH (mp):
          </note>
          <u who="karin_svensson_smith_1f3fb3" xml:id="i-57b27fb8a89e1818-0" n="3afff5fc" next="i-2876c35cbe073f8f-0">
            <seg n="408ae94d">
              Fru talman! Jag tackar ministern för det här svaret. Som utgångspunkt
              tänkte jag ta en sak som står i regeringsdeklarationen, nämligen
              att klimatet är vår generations ödesfråga. Nu har vi inga voteringar
              i kammaren om regeringsdeklarationen, men om vi skulle ha det
              är jag säker på att det skulle bli vår enhälliga uppfattning.
              Det är också utgångspunkten för det jag skrev om flyget och klimatpåverkan.
            </seg>
            <seg n="090b422c">
              Nyligen var det ett ministermöte som handlade om klimat. På ett
              möte som regeringen arrangerade berättade Fredrik Reinfeldt att
              man skulle verka för en 20-procentig reduktion av klimatgaserna
              och att man helst hade velat ha en bindande, ytterligare långtgående
              målsättning när det gäller att reducera det klimathot som vi alla
              står inför.
            </seg>
            <seg n="6f2109f8">
              Jag undrar hur man ska få ihop detta med flygets verksamhet.
              Om man underlättar för flyget begränsar man inte miljöpåverkan.
              Flygets miljökommitté hade en dragning här i riksdagen. Där visade
              man att det är näst intill omöjligt att ersätta fossila bränslen
              i flyget med något annat bränsle. Möjligheterna att effektivisera
              bränsleanvändningen finns, men de är inte stora. Det är framför
              allt volymen flygtrafik som avgör hur mycket klimatpåverkan det
              blir.
            </seg>
            <seg n="dba0dfc5">
              Ska man ha ett handelssystem är utauktionering att föredra. Där
              delar Miljöpartiet regeringens uppfattning. Kommissionen har tänkt
              lägga fram förslaget någon gång under 2008, och jag har inte sett
              något annat ikraftträdandedatum än tidigast 2013. Alla prognoser
              vi i trafikutskottet har från Sika och andra visar att flyget
              kommer att öka väldigt mycket fram till dess. Hur hanterar vi
              det? Man kan inte ena dagen säga att vi tar klimatfrågan på allvar
              och sedan andra dagen säga att vi vill underlätta för mer flyg.
              Det är just vad open skies -avtalet gör.
            </seg>
            <seg n="5b2627fa">
              Det jag var ute efter i min interpellation, och som jag inte
              tycker att jag har fått något ordentligt svar på, är om handelssystemet
              för flyget ska ingå i samma bubbla som övriga koldioxidutsläpp.
              Det är en fråga där såväl Svenskt Näringsliv som Svenskt Flyg
              och många andra har sagt att om man har detta i samma bubbla får
              det egentligen endast den effekten att elkrävande industrijobb
              flyttar från Norden till andra länder. Betalningsviljan för att
              behålla flygtrafiken är mycket större än betalningsviljan för
              att behålla de näringsverksamheter i Sverige som behöver mycket
              el. Det blir dåligt eftersom det inte sätter press på att trafiken
              ska begränsa sin klimatpåverkan och också för att sysselsättningen
              försvinner ut från Sverige.
            </seg>
            <seg n="731ff07a">
              Min andra fråga är: Vad gör vi fram till år 2013? Vi kan inte
              bara agera inom EU för att få ett så bra handelssystem som möjligt,
              utan vi måste också ta något ansvar på hemmaplan. Där har jag
              inte sett något svar utan hoppas på att ministern har något mer
              att tillföra.
            </seg>
          </u>
          <note n="721790cd">
            Anf. 53 GUNNAR ANDRÉN (fp):
          </note>
          <u who="karin_svensson_smith_1f3fb3" xml:id="i-2876c35cbe073f8f-0" n="3afff5fc" prev="i-57b27fb8a89e1818-0">
            <seg n="d9c3b408">
              Fru talman! Också jag ber att få tacka statsrådet för svaret.
              Det här är en oerhört viktig fråga. När det är viktiga frågor
              är det viktigare än någonsin att göra rätt saker, helst så fort
              som möjligt. Men det viktigaste är att man inte gör fel saker.
            </seg>
            <seg n="d7c1af06">
              För Folkpartiets del har miljöstyrande skatter och avgifter varit
              huvudlinjen i miljöpolitiken ända sedan Sören Norrby, flygingenjör
              för övrigt, redan 1968 skrev en motion om detta. Han var så småningom
              också ensamutredare i utredningen som i och för sig inte handlade
              om flyg utan om sjöfart. Den hette Ren tur och kom 1979. Det var
              i princip samma förslag som vi nu diskuterar. Det finns egentligen
              inga andra förslag där än att man ska beskatta framför allt bränslet.
            </seg>
            <seg n="00007a2e">
              När det gäller frågan om hur vi ska beskatta flygets utsläpp
              har ju Karin Svensson Smith en väldigt viktig poäng när hon säger
              att detta måste göras på något sätt. Nuvarande förhållanden är
              långt ifrån optimala. Då gäller det att se till att man får med
              sig många länder. Är det någonting som inte är begränsat till
              ett visst land så är det utsläppen från flyget. Det är klart att
              man skulle kunna tänka sig att gå före, men om det har en repressiv
              verkan har man ingenting vunnit på detta.
            </seg>
            <seg n="662f6ff8">
              Jag menar att man måste titta på tre saker när det gäller beskattningen
              av flyget. För det första handlar det om landningsavgifterna.
              Dem bör man kunna differentiera efter hur effektiva flygplanen
              är. För det andra handlar det om den direkta skatten på bränslet
              som används. För det tredje ska man också titta på motortyper.
              Det är en väldig skillnad på propellerplan och andra när det gäller
              hur mycket de släpper ut. Här har vi absolut ingen optimal beskattning
              ens i Sverige. Jag tycker att man möjligtvis skulle kunna börja
              med det nationellt. Det skulle inte påverka konkurrensen för utlandsflyget
              så väldigt mycket.
            </seg>
            <seg n="dcf7fd8f">
              Fru talman! Det största flygbolaget som vi har, nämligen SAS,
              använder väldigt många gamla flygplan. Som jag ser det är det
              ett väldigt problem att vi har en sådan struktur på vår största
              flygplansflotta att den tillhör de absolut största förorenarna
              i den här delen av världen. Finnair till exempel, i vårt östra
              grannland, har en mycket modernare flotta och släpper därmed ut
              väldigt mycket mindre per passagerare.
            </seg>
            <seg n="b025af49">
              Vi kan också titta på den andra delen som handlar om vilken typ
              av plan man har, propellerplan eller vanliga jetplan. Vi kan då
              konstatera att många av propellerplanen släpper ut väldigt mycket
              mindre inte bara koldioxid utan även annat. Det borde också premieras.
            </seg>
            <seg n="277d5a2b">
              Så länge vi inte kan göra något för att få vind i den verkligt
              stora frågan, nämligen att få med hela EU jag är glad att Karin
              Svensson Smith använder EU som ett bra exempel vill jag fråga
              statsrådet om man inte skulle kunna titta på just landningsavgifter,
              att inte titta så mycket på skatter på bränslen utan på skatter
              på olika motortyper, för att därigenom stimulera till en effektivare
              användning av plan med olika motorer.
            </seg>
          </u>
          <note type="speaker" n="0ca5f438">
            Anf. 54 Statsrådet ÅSA TORSTENSSON (c):
          </note>
          <u who="asa_torstensson_60696b" xml:id="i-ad09d4c35d83f64e-1" n="a1bfbf2a">
            <seg n="3da51fc1">
              Fru talman! Jag vill börja med att betona vikten av denna typ
              av diskussioner om miljömål och parallellt med detta också markera
              Sveriges roll i EU. Jag tror att just diskussionen om flyget och
              flygets miljöpåverkan är det tydligaste exemplet på hur viktigt
              det är att vi agerar i ett EU-sammanhang. Med anledning av det
              initiativ som nu tagits i EU är flyget i direkt fokus.
            </seg>
            <seg n="10a02a95">
              Vid mitt transportpolitiska möte förra veckan hade jag möjlighet
              att ta upp den diskussion som miljöministrarna tidigare lyft fram
              med anledning av handeln med utsläppsrätter och så vidare. Då
              betonade jag Sveriges höga ambitioner vad gäller miljökraven i
              Sverige och de erfarenheter som vi har av ekonomiska styrmedel.
              Nu identifierar, analyserar, kommissionen möjligheterna att på
              ett tydligare sätt använda ekonomiska styrmedel inom miljöområdet
              för att nå upp till de tuffa krav som EU:s medlemsländer har.
              Jag redovisade under lunchsamtalet det som Sverige gjort. Vi har
              ju gått före och infört miljörelaterade start- och landningsavgifter,
              vilket är ett exempel på hur man kan använda ekonomiska styrmedel
              som förhoppningsvis undan för undan tar plats i kommissionens
              förslag.
            </seg>
            <seg n="2b94b62d">
              Det är avgörande att vi använder oss av EU som styrmedel för
              att ställa krav på flyget. När det gäller Karin Svensson Smiths
              farhågor om att flyget kommer att öka och att vi därmed kortsiktigt
              får ökade utsläpp från flyget tror jag att det är alldeles riktigt
              att så kommer att ske. Men sammantaget är systemet med handeln
              med utsläppsrätter sådant att om flyget ökar så får någon annan
              minska sina utsläpp i motsvarande grad. Det är poängen med handelssystemet,
              liksom att vi får in olika sektorer i systemet och på det sättet
              ställer tydligare krav på flygbranschen.
            </seg>
          </u>
          <note type="speaker" n="3fa5ad52">
            Anf. 55 KARIN SVENSSON SMITH (mp):
          </note>
          <u who="karin_svensson_smith_1f3fb3" xml:id="i-57b27fb8a89e1818-1" n="3afff5fc" next="i-2876c35cbe073f8f-1">
            <seg n="36eaa7fc">
              Fru talman! Flyget är ju inte inne i något handelssystem ännu.
              Om man genomför open skies -avtalet 26 miljoner nya resenärer
              under fem år, klimatutsläpp på 3,5 miljoner ton koldioxid, en
              klimateffekt som kanske blir dubbelt eller i värsta fall femdubbelt
              större så har man vidtagit en enda åtgärd, i fel riktning. Om
              man först haft flyget inne i handelssystemet hade man kanske kunnat
              få en ökad press på andra.
            </seg>
            <seg n="a63fd9fd">
              Var finns den ökade pressen? Det finns redan i dag en stor flyttning
              av tillverkning till tredje världen, och om man har flyg och transporter
              ihop med industriell verksamhet innebär det att ytterligare industriell
              verksamhet flyttar från Europa utan att effekten på flyget blir
              tillräcklig. Jag undrar om det verkligen är regeringens uppfattning.
              Om så är fallet delar ni inte den uppfattningen med Svenskt Näringsliv,
              för de vill inte ha flyget ihop med resten.
            </seg>
            <seg n="4c7cc2f7">
              Beträffande att vidta åtgärder på hemmaplan är det ju inte Miljöpartiets
              uppfattning. Den första som internationellt gick ut med det var
              Kofi Annan, som hävdade att klimatfrågorna var så pass allvarliga
              att han uppmanade de enskilda medlemsländerna i FN att införa
              flygskatt och använda intäkterna till att antingen öka biståndet
              eller avskriva fattiga länders skulder. Det rådet har flera länder
              följt Norge, Frankrike, Storbritannien. Varför kan inte Sverige
              vara med? Det borde vara rimligt att vi inte hamnar någon annanstans
              än i tätpositionen när det gäller solidariteten med tredje världen
              och med kommande generationer.
            </seg>
            <seg n="a936c221">
              Environmental Audit Committee från Storbritannien besökte oss
              för ungefär ett år sedan. Kommittén leddes av en tory, men Labour
              och Tories var helt överens om att de ville ha ett bilateralt
              avtal om flygskatt med Sverige, eftersom klimathotet riskerar
              att underminera våra möjligheter över huvud taget. Ingenting i
              EU hindrar att vi har en flygskatt mellan våra länder. Har Åsa
              Torstensson någon uppfattning om vad regeringen skulle säga om
              det? Klimattrycket i Storbritannien har ju inte blivit mindre
              under det senaste året.
            </seg>
            <seg n="49d7a09d">
              Vi är överens om att utauktionering av handelssystemet är en
              bra idé. Är det regeringens uppfattning att vi även kan ha det
              systemet vad gäller slot -tiderna i Sverige? Det har kommit propåer
              från EU om att vi borde ta bort grandfathers rights vad gäller
              svenska förhållanden. Vi har också i trafikutskottet gjort ett
              tillkännagivande om att regeringen i sin översyn av flygplatsavgifter
              borde pröva möjligheten att auktionera ut slot -tiderna, dock
              med regionala undantag för att inte de orter i landet som är beroende
              av flyget för sina transporter ska komma i kläm. Flyget till dessa
              orter skulle kanske gå först, medan resten av flyget, till exempel
              mellan Helsingfors och Göteborg, auktionerades ut. Är det möjligt
              att pröva det även i Sverige och inte bara på EU-nivå?
            </seg>
            <seg n="5c846194">
              Jag kan konstatera att open skies utan något annat riskerar att
              bli den frisedel som ökar klimatpåverkan. Man talar med kluven
              tunga om man säger sig vilja minska klimatpåverkan och sedan vidtar
              åtgärder som ökar densamma. Svenskt Flygs miljökommitté konstaterar
              att det egentligen bara finns en kraftfull åtgärd, och det är
              att minska volymen. Sedan har Gunnar Andrén alldeles rätt i att
              vi behöver en ny flygplansflotta inom SAS. Frågan är bara vem
              som ska betala det kalaset. Men att det ska finnas avgifter som
              täcker klimatpåverkan borde vara regeringens uppfattning.
            </seg>
          </u>
          <note n="da7ea24c">
            Anf. 56 GUNNAR ANDRÉN (fp):
          </note>
          <u who="karin_svensson_smith_1f3fb3" xml:id="i-2876c35cbe073f8f-1" n="3afff5fc" prev="i-57b27fb8a89e1818-1">
            <seg n="48ac0e0c">
              Fru talman! På den sista frågan är det enkelt att svara, alltså
              vem som ska betala. Det ska flygpassagerarna göra. Det finns ingen
              annan som ska göra det. Den punkten är mycket enkel.
            </seg>
            <seg n="179a8e79">
              Låt mig komma tillbaka till den fråga som vi diskuterat det senaste
              året. Jag håller helt med Åsa Torstensson. Det är otroligt glädjande
              att den nya regeringen den 20 februari förespråkat hundraprocentiga
              utsläppsauktioner; det borde alla miljövänner jubla över. Att
              få med sig många andra länder är det viktigaste momentet i hela
              klimatpolitiken på flygets område. Nu har vi inte nått så långt
              eftersom det finns starka motkrafter, men det förhållandet att
              regeringen satt ned foten är ett oerhört viktigt besked.
            </seg>
            <seg n="b7bcaec8">
              Det är konstigt att vi inte fick ett sådant besked tidigare.
              I stället höll vi under ett år eller två på att diskutera den
              tokiga idén att man på något sätt skulle beskatta antalet sitsar
              i flygplanen. Det var helt befängt och skulle inte ha lett till
              något bra över huvud taget.
            </seg>
            <seg n="b8517e47">
              Jag tror att Svenskt Flyg, som Karin Svensson Smith refererade
              till, har alldeles rätt, nämligen att det inte finns något så
              effektivt som att beskatta flygbränsle. Den organisationen är
              också medveten om att det är huvudlinjen om man ska få upp användningen
              av bra flygbränsle.
            </seg>
            <seg n="e63ab359">
              Det är många andra saker som man måste medverka till. Jag tror
              för min del att det i Norden, som jag betraktar som vår lilla
              del av världen, skulle finnas mycket att göra för att se till
              att flyglinjerna går mer effektivt. Vi har tre flygcentrum: Helsingfors,
              Kastrup och Arlanda. Det är klart att många av flyglinjerna överlappar
              varandra på ett sätt som inte är ultimat.
            </seg>
          </u>
          <note type="speaker" n="4b3a3f3d">
            Anf. 57 Statsrådet ÅSA TORSTENSSON (c):
          </note>
          <u who="asa_torstensson_60696b" xml:id="i-ad09d4c35d83f64e-2" n="a1bfbf2a">
            <seg n="39a27859">
              Fru talman! Jag måste börja med att tala om att denna regering
              är för att människor är rörliga och att det sker möten i alla
              delar av världen. Det är en viktig del av en globaliserad värld
              att vi har ett fungerande flyg. Det är inte aktuellt med en flygskatt
              som slår felaktigt nationellt och regionalt, men inte påverkar
              miljön positivt. Det kommer inte att komma några sådana förslag.
            </seg>
            <seg n="ce982639">
              Åter till open skies -avtalet, som förhoppningsvis träder i kraft
              nu. Det ersätter 16 bilaterala avtal som i sig inte har något
              miljöperspektiv. Det är krasst så att det är kliniskt rent från
              miljööverenskommelser, medan open skies -avtalet ger tydlig inriktning
              på vikten av att fördjupa samarbetet mellan EU-länderna och USA
              i syfte att ta sig an klimatfrågan och bränsleeffektiviteten för
              att minska utsläppen. Det framgår mycket tydligt i fas 2-uppdraget
              i detta avtal. Det är snarare så att man medvetet har lagt in
              en tydlig miljöaspekt.
            </seg>
            <seg n="1e3585df">
              I kommissionens förslag från december 2006 finns det en tidsaspekt.
              Man föreslår att luftfarten från och med 2011 ska kunna överlämna
              utsläppsrätter för att kunna täcka sina egna koldioxidutsläpp.
              Flyg mellan flygplatser inom EU föreslås omfattas från och med
              2011, medan allt flyg som ankommer till eller från EU:s flygplatser
              omfattas från och med 2012. Kommissionen arbetar med det här.
              En tidsplan från kommissionens sida är att man vid junimötet ska
              ha ett reviderat förslag som då tas upp i miljörådet och inte
              med transportministrarna.
            </seg>
          </u>
          <note type="speaker" n="92d1adee">
            Anf. 58 KARIN SVENSSON SMITH (mp):
          </note>
          <u who="karin_svensson_smith_1f3fb3" xml:id="i-75c6c169e5c2364a-0" n="3afff5fc">
            <seg n="df5c9cc3">
              Fru talman! Det börjar 2011 inom EU och sedan kan det möjligtvis
              bli mellan EU och andra världsdelar 2013. Open skies träder i
              kraft nästa år. Det innebär att vi under fem år belastar atmosfären
              med 3,5 miljoner ton CO2. Man får räkna med minst det dubbla,
              förmodligen upp till det femdubbla, på grund av övrig klimatpåverkan
              från vattenånga och andra gaser på hög höjd.
            </seg>
            <seg n="4ba5edd5">
              Med tanke på FN:s klimatrapport: Har vi råd med det? Tål vi det?
              Det kanske vi som har det välbeställt och kan flytta gör, men
              hur påverkar det risbönderna i Bangladesh? Hur påverkar det andra
              människor i låglänta områden med små möjligheter att komma undan
              när det blir extrema väderleksförhållanden? Jag hävdar att vi
              har ansvar för det. Det är trevligt att resa vem här tycker inte
              det? men vi måste väga det mot det ansvar vi har för andra människor
              och vad de blir utsatta för. Om rörligheten får de konsekvenserna
              kan man inte bara bejaka den. Det finns andra sätt att förflytta
              sig. Man måste kanske sortera sina resor här i livet och ta ansvar
              för vad man gör.
            </seg>
            <seg n="96b08ad4">
              Det som utmärker oss politiker i regeringen och riksdagen är
              att vi i beskattningen kan inkludera klimatpåverkan så gott vi
              kan. Gunnar Andrén och jag tycks vara helt överens om detta. Det
              var det vi försökte göra i det rödgröna regeringssamarbetet. Att
              vi inte beskattade bränslet berodde på att det fanns ett EU-direktiv
              som förhindrade oss att göra det. Vi ville inte obstruera mot
              EU-direktivet utan försökte följa det. Därför blev det flygstolar
              i stället. Men det var inte det vi ville från början i Miljöpartiet,
              utan det var bränslet vi ville beskatta. Inom Sika var man klar
              över att det skulle minska ökningen av flyget bara minska ökningen,
              inte ens stoppa den. Det var vad vi gjorde.
            </seg>
          </u>
          <note type="speaker" n="8bdf3698">
            Anf. 59 Statsrådet ÅSA TORSTENSSON (c):
          </note>
          <u who="asa_torstensson_60696b" xml:id="i-ad09d4c35d83f64e-3" n="a1bfbf2a">
            <seg n="fe0adb4b">
              Fru talman! Jag vill återkomma till open skies -avtalet, som
              EU och USA har hållit på i ett oändligt antal år med. Det är ett
              avtal som jag har ärvt från socialdemokrater, vänsterpartister
              och miljöpartister. Varför har ni inte agerat parallellt och ställt
              kravet på ett tydligare miljöperspektiv? Arbetet med handel med
              utsläppsrätter och arbetet med open skies -avtalet kan ske parallellt.
              Varför har ni inte agerat tidigare? Uppenbarligen har ingen av
              er gjort detta.
            </seg>
            <seg n="62fdc97c">
              Vi måste vara medvetna om att i en globaliserad värld med hög
              rörlighet, som jag bejakar, är transporterna det stora dilemmat
              så länge man har transporter med stora utsläpp. Därför är det
              utifrån ett globalt perspektiv otroligt viktigt att Sverige i
              EU driver klimatfrågan och angriper de transportslag där det i
              dag inte finns så många alternativ, just för att pressa fram miljömässiga
              alternativ för luftfarten. Det är det som nu sker i kommissionen
              och i de olika ministerråden, på både miljö- och transportministersidan,
              i arbetet för att inkludera luftfarten i handeln med utsläppsrätter.
            </seg>
          </u>
          <note n="1463eec6">
            Överläggningen var härmed avslutad.
          </note>
          <note n="382fbdfb">
            12 § Svar på interpellation 2006/07:350 om Telia Soneras kopparnät
          </note>
          <note type="speaker" n="8d5396c5">
            Anf. 60 Statsrådet ÅSA TORSTENSSON (c):
          </note>
          <u who="asa_torstensson_60696b" xml:id="i-ad09d4c35d83f64e-4" n="a1bfbf2a">
            <seg n="c7329656">
              Fru talman! Börje Vestlund har frågat mig vad jag avser att vidta
              för åtgärder för att kopparnätet för telefoni ska fortsätta att
              vara samhällsägt även efter en eventuell utförsäljning av Telia
              Sonera.
            </seg>
            <seg n="794176ae">
              Telia Sonera är redan i dag ett börsnoterat bolag som verkar
              på en konkurrensutsatt marknad. Det metallbaserade nätet för telefoni
              är alltså inte samhällsägt i dag. På konkurrensutsatta marknader
              har det statliga ägandet spelat ut sin roll som välståndsskapare
              och pådrivare för teknisk utveckling. Vår inställning är att staten
              bara ska äga företag där det finns tydliga motiv till att staten
              äger dem. Regeringen har redan tidigare informerat om att ett
              antal statliga bolag nu befinner sig i en försäljningsprocess,
              däribland statens innehav av aktier i Telia Sonera.
            </seg>
            <seg n="35229218">
              Statens styrning på marknaden för elektronisk kommunikation sker
              inte genom ägandet av operatörer utan framför allt genom regleringen
              av sektorn, där Post- och telestyrelsen i egenskap av sektorsmyndighet
              har en central roll. Andra främjandeinsatser såsom stöd till bredbandsutbyggnad
              förekommer också.
            </seg>
            <seg n="d8ca2ca6">
              Post- och telestyrelsen presenterade den 15 februari 2007 rapporten
              Förslag till bredbandsstrategi för Sverige . Rapporten behandlar
              frågor om tillgång till bredband och hinder för bredbandsutbyggnaden.
              Utifrån denna utgångspunkt lämnar PTS i rapporten förslag om att
              skapa en modell för likabehandling i Telia Soneras metallbaserade
              accessnät. Modellen innefattar en funktionell separation av accessnätet.
              Rapporten bereds för närvarande inom Regeringskansliet.
            </seg>
          </u>
          <note type="speaker" n="a724241e">
            Anf. 61 BÖRJE VESTLUND (s):
          </note>
          <u who="borje_vestlund_48292a" xml:id="i-d79831043495801e-0" n="a31c5247">
            <seg n="1634bbc4">
              Fru talman! Jag ber först att få tacka för svaret, även om jag
              inte är särskilt nöjd med det. Svaret berör egentligen inte så
              mycket av det som interpellationen handlar om. Interpellationen
              handlar ju om det framtida accessnätet i Sverige.
            </seg>
            <seg n="47839910">
              Jag hade uppfattningen att vi hade en bred samsyn i kammaren,
              över praktiskt taget alla partigränser, om att samhället ska äga
              eller i varje fall ha stort inflytande över infrastrukturen. Det
              har samhället också i huvudsak. Däremot tycker vi att det är bra
              med konkurrens när det gäller infrastrukturen. Det har vi nog
              en ganska gemensam uppfattning om här.
            </seg>
            <seg n="6a5848d5">
              Uppenbarligen vill nu statsrådet sälla sig till de mest nyliberala
              falangerna inom politiken och säger att vi ska sälja ut även detta.
              Detta är det stora problemet.
            </seg>
            <seg n="1323c47e">
              Det intressanta här är inte bara det att vi i dag kan säga att
              det är vi några socialdemokrater, vänsterpartister och så vidare
              som har den här uppfattningen, utan här är det företagen själva
              som är mest pådrivande. Man har länge velat ha ett delat nät.
              Man vill också ha ett fristående nät. Det är precis det som PTS
              i sin rapport kommer fram till. Man ska ha ett delat nät, och
              det är sannolikt också ett sådant förslag som ligger i pipelinen
              i EU. På de allra flesta områden har detta kommit fram, och man
              kan i debatten ana att det är så det kommer att bli.
            </seg>
            <seg n="97465c70">
              Risken är att några blir tvingade att använda ett accessnät som
              ägs av en stor, kanske internationell ägare. Då delas den svenska
              bredbandsmarknaden upp i ett A- och ett B-lag. Det råder ingen
              tvekan om det.
            </seg>
            <seg n="6793a805">
              Hemma hos mig här i Helsingfors kan jag välja mellan tre olika
              operatörer. Jag är helt övertygad om att de flesta människor som
              bor utanför storstäderna inte har den möjligheten. Detta är en
              stor orättvisa.
            </seg>
            <seg n="a90520ed">
              Vi kan också titta på detta internationellt. Storbritannien,
              Nya Zeeland, Australien, Italien med flera länder har skilt på
              accessnätet och distributionen. Detta är man inte beredd att göra
              här i Sverige.
            </seg>
            <seg n="2692e6d1">
              Det är också intressant att man i flera sammanhang har sagt att
              det var ett misstag när man en gång i tiden genomförde försäljningen
              av Teliaaktien. Frågan är: Är man fortsatt beredd på den kritik
              som har redovisats från så många av aktörerna på den här marknaden,
              som har sagt att det var ett misstag att man inte delade på nätet
              och själva tjänstemarknaden?
            </seg>
            <seg n="1f2c752f">
              Jag är ganska säker på att de bolag som finns i Sverige inte
              kommer att ha råd att köpa hela eller delar av Telia Sonera. Det
              kommer att innebära att man sannolikt får ett utlandsägt nät,
              alternativt ett nät som ägs av någon pensionsstiftelse. Detta
              ser vi som den stora faran. Man har inte ens tagit i frågan. Man
              har inte ens vidrört den utan i stället försökt gräva ned den
              och säga att man fixar detta genom lagstiftning.
            </seg>
            <seg n="aae9a92c">
              Men det är ju det som är problemet! Lagstiftning räcker inte
              till! Den räcker inte till för att lugna ned operatörerna eller
              för att kunderna ska känna sig trygga i det här sammanhanget.
              Vi måste gå vidare.
            </seg>
            <seg n="4f04e1ae">
              Därför är min fråga: På vems sida står egentligen statsrådet
              på kapitalägarnas eller på operatörernas och användarnas?
            </seg>
          </u>
          <note type="speaker" n="6798e428">
            Anf. 62 MONICA GREEN (s):
          </note>
          <u who="monica_green_30ca1b" xml:id="i-f35f5ce05fc2225f-0" n="4e9da42c">
            <seg n="f5587357">
              Fru talman! Jag är också förvånad över att Centerpartiet har
              hakat på försäljningshysterin i den borgerliga regeringen. När
              vi nu ska diskutera Telias framtid är jag förvånad över att Centern
              inte vill vara en ansvarsfull och långsiktig ägare och över att
              infrastrukturen inte ska behållas i kundernas, användarnas och
              statens ägo. Det beklagar jag djupt.
            </seg>
            <seg n="1ec573a8">
              Jag tror att det ytterligare kan försvåra situationen. Vi har
              i dag en svår situation där många av de andra marknadsaktörerna
              har upplevt att Telia inte har släppt in dem på samma villkor.
              Det har varit tvister i länsrätt och överklaganden i olika rättsinstanser
              och olika domar. De har försenat beslut om vilken avgift man ska
              ta ut när Telia hyr ut sitt accessnät, det vill säga kopparnätet.
              Många av de privata aktörerna har känt sig motarbetade och att
              Telia har förhalat det hela för att ha kvar sin dominerande ställning.
            </seg>
            <seg n="dfb2709c">
              Jag befarar att det kan bli än värre om nätet nu ska säljas ut
              till en privat ägare. Det kan bli en utländsk ägare eller någon
              annan stor kapitalägare där vi inte har möjlighet att utöva inflytande
              längre. Vi behöver ett stort inflytande, och vi skulle behöva
              ha kvar nätet i statens ägo.
            </seg>
            <seg n="2be62a9f">
              Det är många länder som har funderat på hur man ska göra detta.
              Ska man göra en funktionell delning, som PTS nu har föreslagit?
              Så har England gjort. Men det finns också länder som har privatiserat
              och sedan ångrat sig. Då har man kommit på att detta inte var
              någon bra idé. Sedan har man fått oerhörda problem med att få
              tillbaka det i statens ägo och med att åtgärda det underhåll som
              inte har skötts. Det har blivit svårt när man väl har genomfört
              en utförsäljning.
            </seg>
            <seg n="f8c99a7e">
              Därför borde regeringen tänka några gånger till innan man fortsätter
              med att sälja ut även infrastrukturen. Det går att tänka sig en
              variant som den vi har med tågen i Sverige. Det vill säga att
              vi har ett banverk och sedan SJ och andra operatörer på banorna.
              Jag tror att det är en framkomlig väg som vi kan använda oss av
              i stället. Då skulle man gå ett steg längre i stället för den
              funktionella delning som Åsa Torstensson talade om och säga att
              vi inte säljer mer än det som redan är sålt av Telias infrastruktur.
            </seg>
            <seg n="305542da">
              Vi behöver bygga ut bredband i hela landet. Det finns fortfarande
              människor som inte har bredband. Vi skulle kunna använda Telias
              nät, men vi kan också se till att vi kan använda strukturfonder
              från EU och bygga ut den sista biten. Men då ska vi inte göra
              som regeringen nu väljer att göra, nämligen att sälja ut detta.
              Det är som att sälja ut kyrksilvret och sedan inte ha någon möjlighet
              att få tillbaka det.
            </seg>
            <seg n="9ae730b0">
              Jag vädjar till infrastrukturministern: Tänk en eller kanske
              två gånger till innan ni fortsätter med detta.
            </seg>
          </u>
          <note type="speaker" n="6d8144c2">
            Anf. 63 Statsrådet ÅSA TORSTENSSON (c):
          </note>
          <u who="asa_torstensson_60696b" xml:id="i-ad09d4c35d83f64e-5" n="a1bfbf2a">
            <seg n="73a8d43c">
              Fru talman! Är det någon som ska vara förvånad och besviken så
              är det jag som centerpartist. Jag förstår inte ens att Börje Vestlund
              och Monica Green kan vara seriösa när de kritiserar Centerpartiet
              för att inte ha agerat i fråga om Telia Sonera. Är det likt tidigare
              socialdemokratiska ministrar man nu kommer på vad det är man har
              gjort eller missat att göra?
            </seg>
            <seg n="05ebcfea">
              Ni har haft Telia i er hand. Ni har kunnat agera i stället för
              att lämna ut Telia Sonera på börsen. Ni hade ert redskap. Var
              fanns era tankar någonstans då? Varför agerade ni inte då, så
              att vi skulle få behålla ett samhällsägt nät? Det är inte seriöst
              att agera på detta sätt när man själv har haft hela redskapet
              i sin hand och kunnat agera.
            </seg>
            <seg n="39aba9a0">
              Man hänvisar till Post- och telestyrelsen. Det är Post- och telestyrelsens
              eget ställningstagande att i rapporten leverera ett underlag till
              regeringen för hur man kan gå vidare med en bredbandsstrategi.
              Där har man gjort olika analyser med olika modeller. Jag tror
              att Börje Vestlund tog som exempel hur man har tittat på hur man
              har gjort i Storbritannien.
            </seg>
            <seg n="f97bce6d">
              Förslaget i rapporten om bredbandsstrategi och hela den rapporten
              är nu under beredning i regeringen.
            </seg>
          </u>
          <note type="speaker" n="4396f1f6">
            Anf. 64 BÖRJE VESTLUND (s):
          </note>
          <u who="borje_vestlund_48292a" xml:id="i-d79831043495801e-1" n="a31c5247">
            <seg n="c34107b5">
              Fru talman! Det måste vara väldigt lätt att vara minister i alliansregeringen.
              I varje debatt och i varje diskussion kan man strunta i seriositeten
              och säga: Men ni hade minsann tolv år på er!
            </seg>
            <seg n="72f920f2">
              Jag kommer att gratulera Åsa Torstensson. Vi kan förhöra henne
              på varenda punkt på hela hennes område där det kanske finns någonting
              kvar att göra och säga: Varför gjorde du ingenting på fyra år?
              Allt görs ju inte färdigt, och ett samhällsbyggande ska aldrig
              bli färdigt. Det kanske fanns skäl. Trots att den gamla regeringen
              hade mandat att egentligen sälja ut hela Telia så kanske den såg
              detta som en brist och därför inte gjorde något mer. Men det är
              just det man gör nu. Nu går man vidare. Nu vill man gå ut och
              sälja resten av Telia. Det är det som är viktigt.
            </seg>
            <seg n="e90692dd">
              Men frågan gäller något annat, fru talman. Åsa Torstensson vägrar
              att tala om vad hon egentligen tycker om det här, och det är det
              som är det allvarliga. Vad har egentligen Åsa Torstensson för
              uppfattning när det gäller att ha nätet uppdelat i en del och
              operatörerna i en annan del? Det är precis det som PTS har föreslagit.
              Jag ska inte spekulera för mycket, men sannolikt kommer detta
              att komma även från EU. Det finns ju på flera andra områden, inte
              minst när det gäller energifrågan.
            </seg>
            <seg n="25e45b7a">
              Samtidigt har vi Banverket och Tågoperatörerna. Jag tror inte
              att Åsa Torstensson i sin vildaste fantasi skulle komma på tanken
              att privatisera Banverket. Det finns ju historiska exempel på
              att man har gjort så i nyliberalismens namn. Jag tror ärligt talat
              inte att man kommer att göra det; jag tror inte att någon har
              de idéerna i denna riksdag.
            </seg>
            <seg n="55d05aa0">
              Man kanske säger att vi hade gjort det här bra. Åsa Torstensson
              säger att vi inte gjorde någonting och att vi nu kritiserar. Då
              borde man väl fortsätta så att nätet är fritt i det här fallet.
              Återigen kommer vi till det här: Varför är det de som Åsa Torstensson
              borde värna, nämligen företagen och företagarna, som kommer och
              säger att de vill ha ett nät som är fristående och där staten
              har ett klart inflytande? Det är de som i första hand har kommit
              och sagt det i det här sammanhanget. Men även användarna har sagt
              det, naturligtvis. De säger alla: Vi måste få den här ordningen
              till stånd nu.
            </seg>
            <seg n="4274a3df">
              Sedan kan man välja associationsform. Monica Green var inne på
              det. Jag har ingen bestämd uppfattning om detta. Men jag tycker
              att det är viktigt att vi kommer dithän att vi kan dela upp nätet
              så att det ägs med ett starkt inflytande av staten. Det andra
              kan vi alltid föra en diskussion om. Men då blir det en mer ideologisk
              diskussion.
            </seg>
            <seg n="3d91e66f">
              I detta fall, fru talman, handlar det bara om att vi måste försöka
              få till det så att nätet ägs av en ägare och att alla kan konkurrera
              på detta nät. Precis som Monica Green sade har vi också exempel
              på ett antal tvister där Telia inte på något sätt har varit sjyst
              i de här sammanhangen. Det ska jag inte alls sticka under stol
              med. Den socialdemokratiska regeringen hade många synpunkter på
              det i många omgångar. Man tvistade i domstol om nästan allting.
              Det var faktiskt ganska jobbigt. Vi här i kammaren och i regeringen
              gick ut och sade att nu ska vi ha den här ordningen för telemarknaden.
              Sedan kom Telia in och tvistade om detta.
            </seg>
          </u>
          <note type="speaker" n="8e806a7e">
            Anf. 65 MONICA GREEN (s):
          </note>
          <u who="monica_green_30ca1b" xml:id="i-f35f5ce05fc2225f-1" n="4e9da42c">
            <seg n="bfb780e3">
              Fru talman! Det är inte seriöst, säger Åsa Torstensson. Det är
              ju vi som tar det här på fullt seriöst allvar och tar ansvar för
              det. Det är Åsa Torstensson som nu blir oseriös och säger: Nu
              måste vi sälja ut allt! Bara för att ni har tagit ett steg måste
              vi sälja alltihop! Det menar jag är oansvarigt och oseriöst. Jag
              accepterar inte att infrastrukturministern kallar oss för oseriösa
              när vi vill ha ett svar på varför Centern har hoppat på den här
              försäljningshysterin. Varför kan man inte tänka sig att göra en
              delning så att det blir en funktionell uppdelning när det gäller
              Telia innan man fortsätter och säljer ut till vem som helst?
            </seg>
            <seg n="687fb972">
              Vi stoppade vår försäljning. Vi startade med ett steg; det är
              helt riktigt. Men vi ville vara långsiktiga, ansvarsfulla ägare.
              Därför fortsatte vi inte med den utförsäljningen. Jag tycker att
              det är att beklaga att Åsa Torstensson säger så här. Bara för
              att ni tog ett litet steg så kan vi sälja ut alltihop, säger hon.
              Det är alltså så det går till. Ska ni snart sälja ut kungahuset
              också? Ska vi privatisera kungen? Jag börjar ifrågasätta det seriösa
              i Åsa Torstenssons agerande.
            </seg>
            <seg n="f9d91cfd">
              Dessutom är jag fullt medveten om vad PTS har tagit för ställning.
              Jag är nämligen vice ordförande där. Jag vet att det som PTS har
              funderat över är en framkomlig väg. Man har lagt fram ett förslag
              om en funktionell delning. Det har man gjort med BT i England.
            </seg>
            <seg n="eb8c819b">
              Jag är också förvånad över att Åsa Torstensson inte lyssnar på
              andra privata bolag som säger att det vore mycket, mycket olyckligt
              att sälja ut Telia och att vi då inte får någon som helst insyn
              i Telia i framtiden. Ta en funderare till, och var seriös!
            </seg>
          </u>
          <note type="speaker" n="beec2d9d">
            Anf. 66 Statsrådet ÅSA TORSTENSSON (c):
          </note>
          <u who="asa_torstensson_60696b" xml:id="i-ad09d4c35d83f64e-6" n="a1bfbf2a">
            <seg n="33701bed">
              Fru talman! Jag ska börja med Monica Greens frågor. Centerpartiet
              har varit mycket tydligt och gått till val tillsammans med alliansen.
              Vi har varit tydliga när det gäller att vi ska gå vidare med ett
              antal bolag som ska ut till försäljning. Det har också regeringen
              informerat om. Det finns ett antal bolag som är under försäljningsprocess
              däribland statens innehav i Telia Sonera. Det har varit mycket
              tydligt under arbetets gång och under valrörelsen.
            </seg>
            <seg n="fedab101">
              Jag går tillbaka till Börje Vestlunds frågor. Det är helt riktigt
              att företagen kritiserar Telia Soneras agerande, precis som Börje
              Vestlund säger. De uppfattar inte att konkurrensen fungerar och
              så vidare. Därför har vi parallellt med detta en översyn av lagen
              om elektronisk kommunikation. Det har vi för att komma ifrån att
              allt ska ske via rättsväsendet. Det är ett parallellarbete till
              detta att använda och förtydliga lagen om elektronisk kommunikation.
            </seg>
            <seg n="3187d58b">
              Eftersom Monica Green sitter i Post- och Telestyrelsen vet hon
              också att den rapport som är lämnad från PTS nyligen har kommit
              till departementet. Det är logiskt att departementet arbetar vidare
              med den rapport som handlar om en bredbandsstrategi i syfte att
              nå hushåll och i syfte att fortsätta med tillgängligheten i det
              här landet. Det arbetet pågår.
            </seg>
          </u>
          <note type="speaker" n="239c0038">
            Anf. 67 BÖRJE VESTLUND (s):
          </note>
          <u who="borje_vestlund_48292a" xml:id="i-d79831043495801e-2" n="a31c5247">
            <seg n="5247e561">
              Fru talman! Det finns en annan sak som man också har lovat och
              som man också sade i valdebatten. Det var att man inte bara skulle
              sälja rakt av. Man skulle vara tydlig när det gäller att ta reda
              på omständigheterna. Åsa Torstensson vet säkert mer exakt än jag
              hur det formulerades. Man skulle ta reda på alla omständigheter
              som gällde. Det kunde finnas sådana saker. En sådan sak kom man
              på i näringsutskottet det gällde konsten. Det finns mycket värdefull
              konst, inte minst i Vin &amp; Sprit, som man bör undanta vid en försäljning.
            </seg>
            <seg n="e37dbd3b">
              En annan sådan sak bör vara den framtida infrastrukturen. Både
              Åsa Torstensson och jag vet att infrastruktur ligger där den ligger
              och är svår att ändra på. Det finns många exempel där man har
              byggt vägar, järnvägar eller någonting annat och där infrastrukturen
              kanske inte har varit optimal. Sedan har man fått släpa på det
              i flera år.
            </seg>
            <seg n="482d7d03">
              Jag tycker att det är bra att man gör en översyn av elkomlagen.
              Men problemet är att företagen och användarna inte blir nöjda,
              just av anledningen att det är någon annan som har det avgörande
              inflytandet och det slutliga ordet när det gäller ägandet. Detta
              beror bland annat på Telias hantering av flera frågor, där vi
              är starkt kritiska.
            </seg>
            <seg n="4b2f245e">
              Om nu rapporten har kommit så sent, fru talman, är det ännu konstigare
              att man går ut och bestämmer sig för att sälja innan man har kunnat
              bereda den i regeringen.
            </seg>
            <seg n="ce531775">
              Det blir ännu obegripligare på vilket sätt denna rapport kan
              ha någon betydelse. Om man har sålt nätet så har Åsa Torstensson
              totalt missat hela biten om vad det handlar om att ha egen handlingskraft.
              Det är det som gör att man blir minst sagt oroad i dessa sammanhang
              där regeringen har frånträtt den sista möjligheten, nämligen ägandet
              av nätet eller inflytandet över ägandet av nätet.
            </seg>
          </u>
          <note type="speaker" n="953c0c2d">
            Anf. 68 Statsrådet ÅSA TORSTENSSON (c):
          </note>
          <u who="asa_torstensson_60696b" xml:id="i-ad09d4c35d83f64e-7" n="a1bfbf2a">
            <seg n="de9e7ace">
              Fru talman! Med anledning av det sista är min kommentar egentligen
              bara att precis som regeringen har talat om tidigare pågår det
              en försäljningsprocess. I den försäljningsprocessen med ett antal
              statliga bolag återfinns statens aktieinnehav i Telia Sonera.
            </seg>
            <seg n="c4b05ea1">
              Det är en tydlighet som också hör hemma i denna debatt.
            </seg>
          </u>
          <note n="1463eec6">
            Överläggningen var härmed avslutad.
          </note>
          <note n="26b87cef">
            13 § Svar på interpellation 2006/07:358 om nedläggningen av Svensk
            Kassaservice och rätt till bankkonto
          </note>
          <note type="speaker" n="72a1fc57">
            Anf. 69 Statsrådet ÅSA TORSTENSSON (c):
          </note>
          <u who="asa_torstensson_60696b" xml:id="i-ad09d4c35d83f64e-8" n="a1bfbf2a">
            <seg n="13e00b8e">
              Fru talman! Börje Vestlund har frågat statsrådet Mats Odell om
              han är beredd att i samband med nedläggningen av Svensk Kassaservice
              ta initiativ till en sådan förändring i banklagstiftningen som
              föreslås i interpellationen. Eftersom frågan till viss del berör
              regeringens nyligen presenterade proposition 2006/07:55 Statens
              ansvar för vissa betaltjänster och har koppling till Svensk Kassaservice,
              har den överlämnats till mig att besvara.
            </seg>
            <seg n="d64a5d88">
              Det stämmer, som Börje Vestlund uppger, att det finns personer
              som vill ha ett bankkonto, men av olika anledningar nekas ett
              sådant och därför inte heller får tillgång till kort eller giro
              av olika slag. Till följd av detta tillhör de en grupp som hittills
              i större utsträckning än andra använt sig av manuella tjänster
              över disk hos Svensk Kassaservice för att betala räkningar och
              ta ut kontanter.
            </seg>
            <seg n="a735fa13">
              Enligt reglerna för bank- och finansieringsföretag är institut
              som tillhandahåller kontoformer som omfattas av den statliga insättningsgarantin,
              skyldiga att ta emot insättningar på sådana konton från var och
              en. Undantag från skyldigheten får bara göras om det finns sakliga
              skäl för institutet att vägra någon att öppna ett inlåningskonto.
              Sådana skäl kan vara lagliga hinder, tidigare misskötsel eller
              ohederlighet mot banken.
            </seg>
            <seg n="11b972e1">
              För tilläggstjänster som är knutna till konton, exempelvis kort
              och giro, finns det däremot ingen lagstadgad skyldighet att tillhandahålla
              sådana tjänster bara för att kontona omfattas av insättningsgarantin.
            </seg>
            <seg n="0540cd3b">
              I syfte att verka för att bankerna har en tillfredsställande
              hantering av inlåningskonton och tillhörande banktjänster utfärdar
              Finansinspektionen rekommendationer i form av allmänna råd. Där
              anges att kontohavare bör ges möjlighet att koppla tilläggstjänster
              till ett inlåningskonto, om det inte finns skäl mot det. Bevakningen
              av att de allmänna råden efterlevs av instituten sker löpande
              av Finansinspektionen, som också får rapporter från Konsumenternas
              Bank- och finansbyrå om eventuella missförhållanden. Någon skärpning
              av reglerna är i nuläget inte aktuell enligt uppgift från Finansdepartementet.
            </seg>
            <seg n="2ff69857">
              Som framgått av tidigare utredningar som gjorts rörande betaltjänster,
              har det varit fråga om ett mycket begränsat antal personer som
              inte får tillgång till banktjänster i form av inlåningskonto och
              betaltjänster. Och i de allra flesta fall hade problemen kunnat
              lösas när kunden fått information om hur de ska agera.
            </seg>
            <seg n="40501730">
              Vi ser, genom de åtgärder som föreslås i propositionen Statens
              ansvar för vissa betaltjänster , en utveckling med tillgång till
              mer lättillgängliga och billigare betaltjänster inom handeln.
              Där krävs det inte att kunden har koppling till ett bankkonto.
              För majoriteten av dessa personer innebär förslaget med upphandling
              en möjlighet att inom en nära framtid få tillgång till nya, billigare
              och enklare tjänster. Därmed kan personer som nekas bankkonto
              dra fördel av utvecklingen av de nya betaltjänsterna.
            </seg>
            <seg n="f5b45a85">
              Mot den bakgrunden har regeringen valt att i propositionen inte
              föreslå någon särskild åtgärd med avseende på personer som nekas
              bankkonto.
            </seg>
            <seg n="5d9c84ee">
              Jag är medveten om att en framtida avveckling av Svensk Kassaservice
              kan innebära en stor omställning för den aktuella gruppen men
              det är viktigt att komma ihåg att det även i fortsättningen kommer
              att finnas möjlighet för dem som nekas bankkonto att göra in-
              och utbetalningar över disk på bank.
            </seg>
          </u>
          <note type="speaker" n="c1da44ef">
            Anf. 70 BÖRJE VESTLUND (s):
          </note>
          <u who="borje_vestlund_48292a" xml:id="i-d79831043495801e-3" n="a31c5247">
            <seg n="41fd0b60">
              Fru talman! Tack för svaret. Problemet med denna debatt, statsrådet,
              handlar om hur den egentligen ska gå till när detta nästan uteslutande
              rör banklagstiftningen. Jag utgår från att statsrådet kommer att
              kunna debattera dessa frågor fullt ut och inte hänvisa till sin
              kollega i detta sammanhang. Det vore orimligt att behöva göra
              ytterligare en interpellation om banklagstiftningen kring detta.
            </seg>
            <seg n="34bedcf5">
              Det bör noteras att propositionen har kommit. Det hade den inte
              gjort när jag skrev interpellationen. Den kunskapen hade jag inte
              i det sammanhanget.
            </seg>
            <seg n="94800ac2">
              Utredningen som ligger till grund för propositionen behandlade
              de så kallade särskilda grupperna. Det var äldre, handikappade,
              människor i glesbygd och människor som inte har möjlighet att
              få något bankkonto alls. Kring detta gjordes ingen samlad bedömning.
              Det var en av de största invändningarna man kunde ha mot utredningen.
              Det gjordes ingen total, samlad bedömning. Man konstaterade att
              för äldre såg det ut så här och då var slutsatsen att det inte
              behövdes några särskilda insatser. Det var på samma sätt med de
              handikappade, och så vidare. Man gjorde ingen samlad bedömning
              av vad det är som behövs ur ett totalt perspektiv.
            </seg>
            <seg n="42c2fa9f">
              Det den socialdemokratiska regeringen gjorde, och som också redovisas
              i propositionen, var att ta reda på vilken grupp som stod helt
              utanför systemet. Det var i huvudsak människor som av geografiska
              skäl inte hade tillgång till Svensk Kassaservice. Man kom fram
              till 175 000, om jag inte minns fel.
            </seg>
            <seg n="4d7cf95a">
              Det är förmodligen så att regeringen har helt rätt. Som det ser
              ut i dag är antagligen den enda lösningen att lägga ned Svensk
              Kassaservice. Det beror på många olika orsaker.
            </seg>
            <seg n="6c3465ad">
              Det som är tråkigt i svaret är att det bara hänvisas till insättningsgarantin
              och den nuvarande banklagstiftningen och att den i detta sammanhang
              skulle räcka. Jag tror inte att den gör det, fru talman.
            </seg>
            <seg n="5557cc0d">
              Det behövs faktiskt bara att man har haft en betalningsanmärkning
              så blir man ifrågasatt i banksystemet i dag. Har man dessutom
              fått näringsförbud är det nästan omöjligt att få ett bankkonto.
              Det blir dyrare, jobbigare och besvärligare att sköta sina betalningar.
              Och det som vi pratar så mycket om i dag, nämligen att betala
              över Internet, blir praktiskt taget omöjligt.
            </seg>
            <seg n="afc2cbe6">
              Bland dem som oftast nekas konto har vi också gruppen missbrukare
              och hemlösa. Det är den gruppen som i princip går och tar ut sina
              pengar och konsumerar dem på olika sätt. Det som bekymrar mig
              är att man helt och hållet ignorerar denna grupp. Det är precis
              som om den inte finns. Man säger att gruppen är så liten, men
              det är väl desto större anledning att kunna hitta en möjlighet
              att få en bra banklagstiftning som är enkel. Man har rätt att
              ha ett bankkonto, man har rätt att betala sina räkningar över
              detta bankkonto och man kanske till och med ska ha rätt att på
              något sätt ha ett uttagskort.
            </seg>
            <seg n="c1799d0e">
              Jag tycker att det är skandalöst att regeringen inte vill ställa
              upp på denna lilla grupp och att man inte kan lösa detta. Det
              skulle kunna lösas på ett bra sätt.
            </seg>
            <seg n="2b79ab7f">
              Återigen: Vad vill statsrådet göra för att denna grupp ska få
              en trovärdig betalningsmöjlighet, även om den är liten och även
              om det handlar om ett antal människor som står långt ifrån samhället
              och har missbruksproblem och ingen bostad? Det är denna grupp
              som det handlar om, och det är väl här som samhällets solidaritet
              borde sträcka sig som längst. Betaltjänster är i detta sammanhang
              något som är grundläggande för att kunna leva i ett samhälle som
              vårt.
            </seg>
          </u>
          <note type="speaker" n="c20fc4ab">
            Anf. 71 PETER PEDERSEN (v):
          </note>
          <u who="peter_pedersen_0f4dae" xml:id="i-c80683685e7ce973-0" n="b37698fe">
            <seg n="298591c3">
              Fru talman! Precis som Börje Vestlund nämnde i sitt inlägg har
              det kommit en proposition som tar upp en hel del av dessa frågor.
              Men det är angeläget att redan nu kunna diskutera frågan.
            </seg>
            <seg n="58c68496">
              Jag kan konstatera att enligt Konsumentverket finns det drygt
              en halv miljon människor i Sverige som har betalningsanmärkningar
              eller som finns med i Upplysningscentralens register. Dessa kan
              ha svårighet att öppna ett transaktionskonto i en bank.
            </seg>
            <seg n="ed589f92">
              Samtidigt ser vi, precis som ni nämner i propositionen och som
              framgår av interpellationen, att de som ofta besöker Svensk Kassaservice
              minskar hela tiden.
            </seg>
            <seg n="bf185a08">
              Vi tycker från Vänsterns sida, och det har vi framfört länge,
              att bankerna egentligen åker snålskjuts på systemet. De säger
              bara: Vi lägger ned kontor. Ni får gå över till Internetbetalning,
              giro eller vad det kan vara. Och så lämnar man vissa grupper kvar,
              som hänvisas till att betala över disk till en hög kostnad. Sedan
              kommer man på nästa steg: Nu drar vi oss tillbaka ytterligare.
              Vi lägger ned kontoret ute i någon liten by eller ort. Vi skjuter
              över hela vår verksamhet till Kassaservice. Om man dessutom lägger
              ned Kassaservice på orten eller säger att vissa människor inte
              får öppna konto skjuter man över dem också dit.
            </seg>
            <seg n="6024a450">
              Ett sätt att komma åt detta vore faktiskt, precis som Börje Vestlund
              säger, att mycket mer strikt kräva att alla människor rimligtvis
              ska ha rätt att ha ett konto där de kan betala ut och få pengar
              insatta. Även om de har en kriminell bakgrund, om de har sociala
              problem, missbruksproblem och så vidare, är det inte rimligt att
              man från bankernas sida bara skor sig på samhället och säger:
              Det här får samhället betala. Vi tänker inte vara med och betala
              fullt ut för den vinst som vi faktiskt gör på att Kassaservice
              finns. Då är det en rimlig åtgärd att säga att då får faktiskt
              ni inom det finansiella systemet i ökad utsträckning vara med
              och betala vad det kostar att vi behöver ha den här typen av betaltjänst
              i framtiden och kombinera det med att alla i princip ska ha rätt
              att ha ett transaktionskonto där man kan göra in- och utbetalningar.
            </seg>
          </u>
          <note type="speaker" n="74564fcd">
            Anf. 72 Statsrådet ÅSA TORSTENSSON (c):
          </note>
          <u who="asa_torstensson_60696b" xml:id="i-ad09d4c35d83f64e-9" n="a1bfbf2a">
            <seg n="3934f8d2">
              Fru talman! Jag tror att det som Börje Vestlund säger är jätteviktigt.
              Det här handlar inte om att ignorera någon. Det är ju därför det
              har skett ett parallellarbete här, ett väldigt noggrant övervägande
              för att identifiera människor som är i behov av att ha den service
              som i dag finns inom Svensk Kassaservice. Vi vet att de minskar
              undan för undan. Det är färre och färre människor det handlar
              om. Det är därför vi sitter i den situation som Börje Vestlund
              mycket riktigt redovisar. Annars hade vi inte behövt förändra
              organisationen och lägga ned Kassaservice.
            </seg>
            <seg n="4b6f8393">
              Men för att gå tillbaka till frågeställningen: Det är ju därför
              som Post- och telestyrelsen får i uppdrag att ta ansvar för att
              informera och utbilda för att hjälpa de människor som i dag finns
              inom Svensk Kassaservices hägn så att de kan få hjälp till nya
              och enklare betaltjänster. Det är mycket tydligt angivet. Med
              anledning av att det är Post- och telestyrelsens ansvar kommer
              vi naturligtvis också att följa upp det. Jag tror att det är av
              avgörande vikt, för jag tror inte heller att det är datateknik
              eller IT som tar över här. Det är helt andra grupper som är aktuella.
            </seg>
            <seg n="89d71f04">
              När det gäller att man enkelt och lättvindigt blir blockerad
              från att erhålla ett bankkonto har vi ju kollat upp det med Finansinspektionen.
              Där säger man att betalningsanmärkningar i sig inte är tillräckligt
              för att en kund ska nekas bankkonto med tilläggstjänster. Det
              anges till och med på deras hemsida. Så ska det enligt deras uppgifter
              inte försiggå när man blockerar människor från att få bankkonto.
            </seg>
            <seg n="981f7e33">
              Men, som sagt var, fortsättningsvis tror jag att det är viktigt
              att vi från alla parter också vidare följer övergången då Svensk
              Kassaservice avvecklar och andra verksamheter tar över deras service.
              Då är det vikigt att vi noga följer det här arbetet just för att
              den här gruppen faktiskt ska få hjälp att fortsatt kunna erhålla
              de här tjänsterna.
            </seg>
          </u>
          <note type="speaker" n="fd28a7b8">
            Anf. 73 BÖRJE VESTLUND (s):
          </note>
          <u who="borje_vestlund_48292a" xml:id="i-d79831043495801e-4" n="a31c5247">
            <seg n="11dd1a08">
              Fru talman! Först vill jag säga något om detta som Åsa Torstensson
              sade om att man inte ignorerar det. Det är ju alltid så att det
              är när man gör en förändring i systemet som man har en chans att
              ställa krav på bankerna och säga att nu måste ni göra det här
              eller det här. Om man har ett system som fungerar för de allra
              flesta men som inte fungerar för en liten grupp är det mycket
              svårare att göra en sådan förändring. Både Åsa Torstensson och
              jag har säkert varit med om detta många gånger i vårt politiska
              liv. Man har stångat pannan blodig för att göra den minsta lilla
              förändring av någon lagstiftning trots att det kanske finns goda
              förutsättningar, och det kanske till och med finns en politisk
              enighet. Det finns alla möjliga hinder i vägen för att göra detta,
              men i de här fallen brukar det åtminstone finnas en möjlighet.
            </seg>
            <seg n="6936e006">
              Jag måste invända mot det som Åsa Torstensson sade om att man
              har gjort en noggrann kartläggning. Jag konstaterar att det börjar
              på s. 141 under kapitel 6:27. Det avlutas ungefär på halva s.
              142. Så den utredningen var väl inte så förbaskat noggrann i det
              här sammanhanget. Man har tittat på frågan, det har man gjort.
              Och vad man har tittat på har i huvudsak varit hur många anmälningar
              som har kommit in till Finansinspektionen och till den här konsumentbyrån
              för bankkunder.
            </seg>
            <seg n="39f05782">
              Sedan säger Åsa Torstensson något intressant. Hon säger att betalningsanmärkningar
              i sig inte är något hinder för att ha bankkonto. Nej, inte för
              att utnyttja insättningsgarantin, men bankerna är ju precis som
              alla andra näringsidkare. Det finns inget krav någonstans på att
              man måste acceptera någon som kund om det inte finns annat skäl,
              till exempel diskriminering. Man har faktiskt rätt att avvisa
              en kund om man inte vill ha den kunden. Det är precis det man
              använder sig av i de här sammanhangen, där man har haft någon
              som kanske varit halvkriminell, missbrukare och så vidare.
            </seg>
            <seg n="f19cbaa3">
              Och så finns det en annan intressant sak som jag har sett när
              jag besökt Svensk Kassaservice, vilket jag har gjort ett antal
              gånger. Frågan är hur det blir på det fina kontoret mitt inne
              i staden jag hade kunnat ta min egen stad, men jag ska avstå från
              det med de välputsade glasrutorna. Vi har alla sett de här banklokalerna.
              Dit kommer den hemlösa, berusade mannen eller kvinnan in och ska
              försöka få ut sina pengar som man har fått utbetalat från socialen.
              Hur kommer de att hanteras i det här systemet?
            </seg>
            <seg n="e9bf5c20">
              Man ska ha klart för sig att den upphandling som man gör i det
              här sammanhanget i huvudsak handlar om de ställen där det inte
              finns något alternativ. Jag har till exempel alltid undrat varför
              det över huvud taget ska vara Svensk Kassaservice mitt inne i
              Helsingforss city. Det har jag aldrig riktigt kunna försvara,
              för där finns ju hur många möjligheter till betalning som helst.
              Det andra, som jag också tycker är väsentligt i det här sammanhanget,
              är när man hänvisar till att handeln har så många möjligheter.
              Är det så att handeln på något sätt skulle utveckla ett nytt slags
              betalningsverksamhet som vi inte känner till? Det redovisas i
              alla fall inte i propositionen. Det finns definitivt inte med
              i utredningen. Det är bara i Åsa Torstenssons svar på min interpellation
              som det här återkommer. Jag har inte sett att det finns några
              möjligheter att till exempel betala sina räkningar genom att komma
              in i handeln. Det är mycket riktigt att utredningar pekar lite
              grann på handeln, men det är ju ändå inte så att det bara var
              det man tittade på när man gjorde utredningen. Det är ju något
              som Åsa Torstensson har kommit på senare.
            </seg>
          </u>
          <note type="speaker" n="a6e9bd77">
            Anf. 74 PETER PEDERSEN (v):
          </note>
          <u who="peter_pedersen_0f4dae" xml:id="i-c80683685e7ce973-1" n="b37698fe">
            <seg n="22ed788b">
              Fru talman! Vänsterpartiet anser att det är viktigt att samhället
              tar ansvar för en fungerande betalservice, men vi tycker att banksystemet
              och andra finansiella institut borde ta ett större kostnadsansvar.
              Med det nuvarande systemet har vi en utveckling som leder till
              att bankerna kan rationalisera sin verksamhet. Man drar ned servicen
              till miniminivå. Man övervältrar kostnaderna och säger: Ni får
              sköta era bankaffärer via Internet eller, ni som inte har det,
              får gå till Kassaservice. Så kan man dra ned. Det är ingen hemlighet
              att våra banker gör miljardvinster samtidigt som Kassaservice
              har svårt att få ekonomin att gå runt. Då är det inte bankerna
              som kommer att stå först i kön och säga till dem som har olika
              problem och betalningsanmärkningar: Välkomna hit. Ni kan göra
              era betalningar över disk hos oss.
            </seg>
            <seg n="3b7d54dc">
              Det är ett faktum. Man tycker att det är rimligt att vi som lagstiftare
              går in och reglerar. Det måste alltså vara en rättighet att ha
              ett konto där man betalar och får inbetalningar.
            </seg>
            <seg n="959a5501">
              Om man säger till bankerna att de får vara med och betala betalservicen
              tror vi att det skulle innebära ett mer ödmjukt sätt mot dem som
              vill öppna bankkonto. Om man inte får ha ett konto i banken måste
              man få betala någon annanstans.
            </seg>
            <seg n="eb4117f1">
              Det är ju lätt för bankerna att säga att så länge någon annan
              betalar är det bra. Då spelar det ingen roll. Men om bankerna
              själva fick betala för servicen kanske det skulle sätta lite press
              på dem att vara mer tillmötesgående mot alla blivande kunder även
              mot dem som någon gång i livet har problem med betalningar. Man
              ska inte drabbas av ett livslångt straff.
            </seg>
          </u>
          <note type="speaker" n="6ef442d0">
            Anf. 75 Statsrådet ÅSA TORSTENSSON (c):
          </note>
          <u who="asa_torstensson_60696b" xml:id="i-ad09d4c35d83f64e-10" n="a1bfbf2a">
            <seg n="45baf228">
              Fru talman! Svensk Kassaservice är ju ett dotterbolag till Posten.
              Vi har över statens budget lagt ungefär 400 miljoner till Svensk
              Kassaservice för att detta ska skötas så som det hittills har
              gjorts. Det här är identifierat som statens ansvar. Staten har
              tagit ett ekonomiskt ansvar för att den servicen fortsättningsvis
              ska kunna fungera utanför Svensk Kassaservice.
            </seg>
            <seg n="9915aec1">
              När det gäller de som i dag är kunder hos Svensk Kassaservice
              sade jag att detta var, efter noggrant övervägande, kopplat till
              den grupp som fortsatt har behov av Svensk Kassaservices service.
              I det sammanhanget valde vi, som vi skriver i propositionen, att
              ålägga Post- och telestyrelsen att identifiera gruppen och genomföra
              informations- och utbildningsinsatser för att hjälpa dessa personer.
              Det är ett mycket tydligt uppdrag, i linje med det som Börje Vestlund
              efterfrågar, för att hjälpa dem till nya och kanske enklare betaltjänster
              och för att kunna lotsa människor vidare när Svensk Kassaservices
              kontor läggs ned.
            </seg>
          </u>
          <note type="speaker" n="9af56fd2">
            Anf. 76 BÖRJE VESTLUND (s):
          </note>
          <u who="borje_vestlund_48292a" xml:id="i-d79831043495801e-5" n="a31c5247">
            <seg n="68d7ba73">
              Fru talman! Man har tänkt att de 400 miljonerna skulle användas
              till detta. Men om man tittar noga på vad som står i budgetpropositionen
              och har stått i budgetpropositionen ganska många år är det inte
              till Svensk Kassaservice som de här pengarna ska vara. Det var
              för att klara postdistributionen så att man får postdistribution
              överallt i landet. Det ligger så långt tillbaka i tiden som när
              man ändrade det gamla Postverket till Posten AB. Då fick man de
              här 400 miljonerna.
            </seg>
            <seg n="155da1a2">
              Däremot har vi i den politiska debatten från tid till annan tyckt
              att pengarna kunde gå till Svensk Kassaservice eftersom leveransen
              av posten har varit så lönsam.
            </seg>
            <seg n="c05e3e70">
              Vilka är de noga övervägandena, statsrådet? Ni har ju inte gjort
              några överväganden. Ni har sagt att man ska följa detta. Ni ska
              utbilda och informera. Men vad gör man om man inte kan få ett
              bankkonto, om man inte har rätt att ha sina pengar någonstans,
              om man inte kan uträtta de här ärendena därför att man inte har
              något konto? Grunden för att jag ska kunna betala mina räkningar
              är ju att jag har ett bankkonto. Om jag inte har några pengar
              eller något bankkonto kan jag inte göra mina betalningar. Det
              är grunden. Det är inte att ni har gjort några noggranna överväganden.
            </seg>
            <seg n="c82d34dc">
              Jag tror att det när det gäller en del grupper som har ansetts
              som svaga, till exempel pensionärer, krävs utbildningsinsatser.
              Där kan man göra mycket. Men det handlar om att man inte kan få
              enkla eller bra betalningstjänster om man inte har ett konto.
              Det är det hela debatten handlar om.
            </seg>
            <seg n="4126588a">
              Jag beklagar verkligen att vi inte kan hitta en lösning för den
              grupp som Åsa Torstensson och jag är överens om kanske inte är
              så stor. Det kanske kan lösas på ett bra sätt om vi samarbetar
              kring dessa frågor för att hitta en lösning.
            </seg>
          </u>
          <note type="speaker" n="9a585896">
            Anf. 77 Statsrådet ÅSA TORSTENSSON (c):
          </note>
          <u who="asa_torstensson_60696b" xml:id="i-ad09d4c35d83f64e-11" n="a1bfbf2a">
            <seg n="52942775">
              Fru talman! Jag kommer tillbaka till Svensk Kassaservice som
              går med underskott och har erhållit 400 miljoner kronor per år
              från den statliga budgeten för att man ska ansvara för de tjänster
              som ingår i Svensk Kassaservice.
            </seg>
            <seg n="bacaa61d">
              När det gäller den grupp som Börje Vestlund säger inte är så
              stor är det tydligt ålagt Post- och telestyrelsen att ta ansvar
              för detta. Det innebär också ett ansvar att följa upp hur man
              når grupperna och var det finns brister. Det är klart att det
              här är en omställning. Det är alltid en omställning när infrastruktur
              förändras på det här sättet.
            </seg>
            <seg n="8e6a1790">
              Låt oss ändå se det ansvar som åläggs Post- och telestyrelsen
              att identifiera de grupper som i dag har starkt behov av detta
              och inte har möjlighet att finna någon annan service än den som
              ligger under Svensk Kassaservice.
            </seg>
            <seg n="0e94b7f8">
              Låt oss återkomma med detta. Det är min ambition att vi när vi
              i propositionen lägger detta ansvar på Post- och telestyrelsen
              har som syfte att nå den här gruppen med sitt behov av hjälp som
              Börje Vestlund pläderar för.
            </seg>
          </u>
          <note n="1463eec6">
            Överläggningen var härmed avslutad.
          </note>
          <note n="aaf6903d">
            14 § Svar på interpellation 2006/07:387 om nedläggning av Svensk
            Kassaservice
          </note>
          <note type="speaker" n="3863afcc">
            Anf. 78 Statsrådet ÅSA TORSTENSSON (c):
          </note>
          <u who="asa_torstensson_60696b" xml:id="i-ad09d4c35d83f64e-12" n="a1bfbf2a">
            <seg n="26203b71">
              Fru talman! Börje Vestlund har frågat mig vilka åtgärder jag
              är beredd att vidta för att trygga framtiden för de anställda
              hos Svensk Kassaservice.
            </seg>
            <seg n="f72c03b0">
              Inledningsvis vill jag klargöra att den promemoria som Börje
              Vestlund refererar till, och som remissbehandlats, utgör underlag
              för regeringens proposition 2006/07:55 Statens ansvar för vissa
              betaltjänster som nyligen överlämnats till riksdagen. I propositionen
              tydliggörs förutsättningarna för personalen vid Svensk Kassaservice
              ytterligare, jämfört med promemorian.
            </seg>
            <seg n="ae539cb0">
              Frågan om hur statens ansvar för de grundläggande betaltjänsterna
              ska utformas har varit föremål för utredning under många år. Det
              har fått till följd att Svensk Kassaservices verksamhet länge
              bedrivits under stor ovisshet beträffande framtiden.
            </seg>
            <seg n="d85577c0">
              Både de fackliga organisationerna och de anställda vid Svensk
              Kassaservice har länge efterfrågat ett klart besked från regeringens
              sida när det gällt Postens skyldighet att tillhandahålla nuvarande
              grundläggande kassaservice. Genom de förslag som lämnas i propositionen
              får Posten möjlighet att påbörja en avveckling av Svensk Kassaservice
              under andra halvåret 2008.
            </seg>
            <seg n="d6e7843e">
              Jag vill understryka att det är Postens styrelse och ledning
              som har ansvaret för att bolaget, som arbetsgivare, följer gällande
              regler och avtal när det gäller åtgärder som påverkar de anställda.
            </seg>
            <seg n="2a918e3a">
              Eftersom de drygt 1 000 anställda vid Svensk Kassaservice till
              övervägande del är kvinnor med en genomsnittlig ålder på över
              55 år kommer sannolikt både omställnings- och avvecklingsåtgärder
              att bli aktuella. Förutom sitt omställningsprogram har Posten
              även pensionslösningar som kommer att omfatta den som är anställd
              i dotterbolaget Svensk Kassaservice. Posten har under flera år
              gjort omfattande avsättningar för avvecklingskostnader för att
              kunna erbjuda de anställda vid Svensk Kassaservice skäliga villkor
              vid en avveckling.
            </seg>
            <seg n="7b74dee7">
              Jag är övertygad om att Posten tar sitt ansvar som arbetsgivare
              och löser uppgiften på ett ansvarsfullt sätt.
            </seg>
          </u>
          <note type="speaker" n="49e6f8e6">
            Anf. 79 BÖRJE VESTLUND (s):
          </note>
          <u who="borje_vestlund_48292a" xml:id="i-d79831043495801e-6" n="a31c5247">
            <seg n="8ceab711">
              Fru talman! Kammaren får ursäkta, men i de här två debatterna
              blir jag tvungen att återupprepa mig eftersom de handlar om samma
              sak. Det ska bli rätt i protokollet.
            </seg>
            <seg n="8d5da286">
              Jag tackar för svaret, men jag måste säga att jag inte har hört
              någonting om vad man ska göra. Man säger att vi tar ett politiskt
              beslut och lägger ned Svensk Kassaservice. Vi kan väl i och för
              sig vara överens om att det kanske inte finns någon annan utväg,
              tyvärr.
            </seg>
            <seg n="097f3116">
              Sedan är det Postens sak att ta ansvar för de anställda. Det
              tycker jag är en underlig inställning.
            </seg>
            <seg n="73d72132">
              Här har vi att göra med statens kanske mest trogna medarbetare.
              Många av damerna har arbetat i det tidigare Postverket och har
              sedan gått över till Posten AB. De har jobbat där ända sedan de
              slutade skolan.
            </seg>
            <seg n="c13a1725">
              Det är lite häpnadsväckande att säga att vårt ansvar är att ta
              bort möjligheterna för damerna att arbeta. Men ministern säger
              över huvud taget inte i propositionen åt vilket håll man vill
              gå, hur detta ska hanteras. Vad har ministern att säga till dem?
            </seg>
            <seg n="a3ecf276">
              Så här säger ministern egentligen: Fråga inte mig. Ni är inte
              mitt ansvar just nu. Jag struntar i er. Ni är Postens ansvar.
              Är det en ansvarsfull politik mot dem som har jobbat inom Posten
              i så många år?
            </seg>
            <seg n="f2f243ca">
              Statsrådet säger också att detta är ett efterlängtat besked av
              facket. Ja, det är ett efterlängtat besked såtillvida att man
              vill ha ett klart och tydligt besked: Vad kommer att hända med
              Svensk Kassaservice? Så långt är vi överens. Men därefter är vi
              inte ett dugg överens. Jag har ett antal gånger, vid tvåsiffriga
              tillfällen, träffat representanter för facken på både tjänstemanna-
              och kollektivsidan. De har tydligt uttryckt att de vill ha besked
              inte bara om vad som händer i framtiden utan om vad som händer
              dem när de får sluta i Posten. Det handlar inte om några som i
              första hand det ska naturligtvis alltid prövas kan tänkas komma
              tillbaka till nya arbeten och nya möjligheter, utan det här handlar
              i huvudsak om sådana som har jobbat så pass länge att de har något
              eller några år kvar till pensionen. Det är inte något som vi normalt
              sett hanterar. Då brukar det vara ett antal personer något så
              när utspridda i årskullarna. Så är inte fallet här. Det är därför
              det är motiverat att ställa frågan.
            </seg>
            <seg n="10e9c634">
              Återigen: Ge ett konkret svar nu, ministern. Vad vill man göra
              för personalen när de måste sluta på Svensk Kassaservice? Uppenbarligen
              finns av olika skäl få möjligheter att vara kvar i Posten AB,
              men vad vill man göra? Det måste rimligen gå att avkräva ett svar
              från statsrådet så att hon inte bara hänvisar till att hon inte
              har med det att göra och att det är Postens ansvar. Det är ett
              fegt svar.
            </seg>
          </u>
          <note n="34d88f97">
            I detta anförande instämde Désirée Liljevall (s).
          </note>
          <note type="speaker" n="5a931821">
            Anf. 80 BIRGITTA ERIKSSON (s):
          </note>
          <u who="birgitta_eriksson_b3f106" xml:id="i-2f2213b23d0c094b-0" n="3c93b979">
            <seg n="869a2986">
              Fru talman! På en skriftlig fråga från mig om Svensk Kassaservice
              framtid har Åsa Torstensson den 28 februari svarat: Alla förslag
              som presenteras i promemorian har tagits fram i syfte att förbättra
              situationen både för kunder och anställda. Det är gott och väl
              så långt.
            </seg>
            <seg n="fac09a84">
              I promemorian nämns dock bara på några få rader på vilket sätt
              man kommer att hantera personalen. Det skapar naturligtvis en
              stor oro hos de berörda.
            </seg>
            <seg n="2c46a9c0">
              Börje Vestlund påpekade att det till 90 procent handlar om kvinnor
              med en genomsnittlig ålder på 58 år. Dessa är dessutom verksamma
              på orter med begränsade arbetsmarknader. Jag tror att vi kan utgå
              från att de flesta av de berörda inte kommer att få ett nytt jobb.
            </seg>
            <seg n="cecb2ce3">
              Jag vill naturligtvis fråga Åsa Torstensson om hon ser detta
              som en omställningsfråga eller en avvecklingsfråga. Den fackliga
              organisationen Seko har också framhållit ålderstrukturen och arbetsmarknadsläget
              på de berörda orterna. I många fall kommer det naturligtvis att
              handla om att hitta pensionslösningar för den personal som måste
              gå.
            </seg>
            <seg n="a003e0c9">
              Efter 25 år som personalchef vet jag av egen erfarenhet att personalavveckling
              kostar stora pengar om man har ambitionen att avveckla på ett
              värdigt sätt. Det utgår jag från att staten har. Det handlar inte
              om några få medarbetare. Det är faktiskt drygt 1 200 medarbetare
              som berörs. Det kan inte vara rimligt att dessa kostnader bara
              ska belasta Posten AB.
            </seg>
            <seg n="a5338dd6">
              Fru talman! Jag menar att staten har ett stort ansvar för avvecklingen.
              Det är ju vad det kommer att vara. Den ska ske på ett för dessa
              trotjänare socialt anständigt sätt. Det går inte att bara hänvisa
              till att Posten har detta omställningsavtal med Futurum. Futurums
              uppdrag är i första hand att hitta åtgärder som till exempel utbildning,
              nytt jobb eller att starta eget. Det kommer inte att vara aktuellt
              i det här fallet eftersom strukturen ser ut som den gör på den
              personal som ska gå.
            </seg>
            <seg n="7bd10b0c">
              Jag tycker att Åsa Torstensson måste ge en tydlig signal att
              staten också kommer att ha ett ansvar tillsammans med Posten så
              att det blir en seriös behandling och rimliga villkor för denna
              personal. Som Börje så väl sade kanske de började i unga år och
              har jobbat hela livet där. Posten innebar en bra anställning.
              Det var Posten med stort P på den tiden. Då ska man visa generositet
              och inte vara för ogin. Det är viktigt att sända goda signaler
              till anställda i statlig verksamhet att inte livslånga insatser
              av just kvinnor nedvärderas. Av någon anledning tycks det vara
              kvinnors arbete som aldrig riktigt röner den uppskattning som
              skulle kunna förväntas. Jag är säker på att frågan hade varit
              högre upp på agendan om det hade varit fråga om en mansdominerad
              bransch.
            </seg>
          </u>
          <note type="speaker" n="4a6c4953">
            Anf. 81 MONICA GREEN (s):
          </note>
          <u who="monica_green_30ca1b" xml:id="i-f35f5ce05fc2225f-2" n="4e9da42c">
            <seg n="945d6779">
              Fru talman! Jag ska börja med att instämma i det sista Birgitta
              sade, nämligen att det är en jämställdhetsfråga. Kvinnors arbete
              tas inte lika seriöst som mäns. Det är bara att beklaga.
            </seg>
            <seg n="67ef810d">
              Jag vill att statsrådet här i dag visar ett moraliskt ansvar
              för dessa kvinnor. Jag känner ett ansvar, inte bara för att min
              mamma och min syster har jobbat i branschen, utan för att Birgitta,
              Gerd, Ann-Marie, Kerstin och Elisabet med flera har kontaktat
              mig. De känner sig förtvivlade. De känner sig oroliga över vad
              som ska hända och hur det ska gå med deras framtid. Ska de få
              någon utbildning, bra ersättning eller båda delarna?
            </seg>
            <seg n="1fec525b">
              Många av dessa kvinnor har lurats in i en deltidsfälla för kanske
              3040 år sedan som postbiträden och därefter som postkassörer.
              De har också tvingats till ofrivillig deltid i samband med rationaliseringar.
              De har levt på en heltidslön på 19 000. Den påtvingade ofrivilliga
              deltiden har gett kanske 6070 procent. Om de ska erbjudas avtalspension,
              det vill säga först 70 procent av 19 000 och i sin tur en avtalspension
              på 71 procent av detta, blir det mindre än 10 000 som kvinnorna
              ska leva på. Det är orimligt. Det är inte ansvarsfullt att ge
              dessa kvinnor så lite att leva på när de har gett hela sitt liv
              till Posten. De har varit stolta över sitt yrke, och de har jobbat
              på under stressiga förhållanden och vid neddragningar. De behöver
              ett bättre erbjudande.
            </seg>
            <seg n="d66787df">
              Jag har hört att Posten säger att vardagsrationaliseringen ska
              fortsätta. Det innebär att flera kvinnor kommer att tvingas ned
              i ofrivillig deltid innan de över huvud taget erbjuds avtalspension.
              Dessutom är avtalspensionen inte pensionsgrundande. De kan få
              en avtalspension på 71 procent av deras tidigare lön vid 58 års
              ålder. I åtta års tid ska de inte få en pensionsgrundande inkomst,
              vilket gör att deras ålderspension kommer att bli betydligt lägre.
            </seg>
            <seg n="e7107c99">
              Det här är en fälla som dessa kvinnor har lurats in i efterhand.
              Åsa Torstensson kan här i dag visa att hon tar ett moraliskt ansvar
              för dessa kvinnor.
            </seg>
            <seg n="28fc3e48">
              Som minister ställer jag så skulle du senare här kunna säga upp
              för de här kvinnorna. De behöver ha en bra ersättning, och de
              behöver ha möjligheter till utbildning. Ska de ha avtalspension
              behöver den vara betydligt högre än vad de hittills har erbjudits.
            </seg>
            <seg n="0dbd2b7f">
              Jag vill slåss för de här kvinnorna. Jag vet att de har blivit
              behandlade på det här sättet bara just därför att de är kvinnor.
              Därför är det extra viktigt att det här är en jämställdhetsfråga
              som vi kan bryta härifrån.
            </seg>
          </u>
          <note type="speaker" n="2eb1bf81">
            Anf. 82 PETER PEDERSEN (v):
          </note>
          <u who="peter_pedersen_0f4dae" xml:id="i-c80683685e7ce973-2" n="b37698fe">
            <seg n="0a57e9f1">
              Fru talman! Det är alltid förenat med en risk att komma upp som
              siste talare i en debatt. Men jag ska inte upprepa mina socialdemokratiska
              kamraters argument. Två aspekter vill jag ändå väldigt kort ta
              upp.
            </seg>
            <seg n="d15a9f8a">
              Den ena aspekten handlar om att vi i dag har situationen att
              Posten AB har det helägda dotterbolaget Svensk Kassaservice som
              får 400 miljoner för att bedriva sin verksamhet. Det räcker inte.
            </seg>
            <seg n="4b0b3eb3">
              Då kan man säga att de för att täcka förlusten får ta av den
              del av Postens verksamhet som är konkurrensutsatt för att finansiera
              betaltjänsterna. Men det tycker vi är mycket tveksamt.
            </seg>
            <seg n="b7a5b9b8">
              Sedan har vi nästa situation då regeringen säger i sin proposition
              att Svensk Kassaservice ska läggas ned. Posten får då ansvaret
              för att ta hand om det hela. Men även det påverkar ytterligare
              konkurrenssituationen för Posten AB gentemot dess konkurrenter
              på ett mycket märkligt sätt.
            </seg>
            <seg n="71988740">
              Vi tycker att det är fullt rimligt att Sveriges riksdag och regering,
              om regeringen går till riksdagen med ett förslag som går ut på
              att Svensk Kassaservice ska läggas ned, tar sitt ansvar som ägare
              och avsätter en tillräckligt stor mängd pengar så att man kan
              få en rimlig avvecklingskostnad. Till saken hör att vi inte vill
              avveckla Svensk Kassaservice, men om man gör det ska det ske på
              ett sätt som är humant och acceptabelt och som innebär att varken
              de kvinnor som jobbar där eller Posten försätts i en konstig situation.
            </seg>
            <seg n="1e69a744">
              Som ledamot i ett feministiskt parti delar jag uppfattningen
              att det är en ganska patriarkal syn vi har här. Jag är också helt
              övertygad om att detta aldrig kunde ske om det var en manligt
              dominerad arbetsplats. Men de här kvinnorna kan man tydligen hunsa
              med hur som helst genom olika uppdelningar av Postens tidigare
              verksamhet. Man har tvingats till en massa konstiga halvdana lösningar
              som i dag och sedan ett antal år tillbaka drabbar de här kvinnorna
              väldigt hårt. Nu blir det ytterligare ett slag.
            </seg>
            <seg n="c577d117">
              Jag kommer inte att begära flera inlägg utan konstaterar bara
              att det nu är dags för alla som nu kallar sig feminister och som
              verkligen menar vad de säger inte minst de i den nuvarande regeringen
              att ta frågan på fullt allvar. Nu har ni en möjlighet att visa
              att ni faktiskt tar frågan på fullt allvar och gör någonting för
              de kvinnor, framför allt kvinnor som jobbar i den här branschen,
              som behöver stöd i nuvarande situation. De har redan nu en tillräckligt
              eländig arbetssituation, som mina socialdemokratiska kamrater
              varit inne på.
            </seg>
            <seg n="016e5714">
              Menar ni på fullt allvar att det här är Postens ansvar? Har inte
              regering och riksdag något ansvar när det gäller medelstilldelning
              för att kunna lösa situationen på ett, som sagt, humant sätt?
            </seg>
          </u>
          <note type="speaker" n="7cb16612">
            Anf. 83 Statsrådet ÅSA TORSTENSSON (c):
          </note>
          <u who="asa_torstensson_60696b" xml:id="i-ad09d4c35d83f64e-13" n="a1bfbf2a">
            <seg n="3f02dd67">
              Fru talman! Återigen: Jag tror att Börje Vestlund hade ett riktigt
              ordval när det gäller beskrivningen av de medarbetare som i dag
              finns inom Svensk Kassaservice att de kanske är några av Sveriges
              mest trogna medarbetare. Jag vet också att det, naturligtvis,
              finns en stor oro framför allt i den grupp av kvinnor som nu är
              i den situationen att Svensk Kassaservice ska läggas ned.
            </seg>
            <seg n="a6c6062c">
              Men vi får inte blunda för att samma grupp kvinnor är just de
              som i många år har varit oroliga. Är det några i det här landet
              som har sett hur samhället förändrats så är det den här personalkategorin.
              De har sett precis hur efterfrågan på den typ av tjänster som
              Svensk Kassaservice erbjudit år efter år har minskat naturligtvis
              med den frustration som därmed följer eftersom man inte vet vad
              som ska inträffa. Men det är ju därför som Posten redan för många
              år sedan, redan 2003, ställde en fråga till regeringen med anledning
              av att man såg utvecklingen när det gäller Svensk Kassaservice
              om att åtgärder borde vidtas framför allt på grund av att det
              också fanns en stor oro bland personalen.
            </seg>
            <seg n="c281fb92">
              När vi nu träder in i en avveckling är det Posten och Postens
              ledning som i egenskap av arbetsgivare tar ansvaret för att regler
              och gällande avtal följs. Vi ska ha i åtanke att Svensk Kassaservice
              under flera år har avsatt pengar för att täcka framtida avvecklingskostnader,
              så där finns det ett åtagande. Där har man tagit ansvar. Det har
              också påverkat resultatet för Svensk Kassaservice. Här har staten
              lagt in 400 miljoner för att täcka det underskott och den förlust
              som Postens dotterbolag haft. Staten har alltså hela tiden varit
              en medaktör här när det gäller finansieringen.
            </seg>
            <seg n="6ecf4f88">
              Det som Posten kommer att hänvisa till är pensionslösningar respektive
              omställningsprogram. En del kommer att erbjudas en pensionslösning,
              medan andra får del av omställningsprogram Futurum, Omstart eller
              rent individuella lösningar. Programmet Futurum är ett tolvmånadersprogram.
              Omstart är ett särskilt program för dem som också är långtidssjuka
              eftersom det även finns en stor grupp av dessa i personalgruppen.
              Också det här kommer att gälla under tolv månader.
            </seg>
          </u>
          <note type="speaker" n="2b5b9a6f">
            Anf. 84 BÖRJE VESTLUND (s):
          </note>
          <u who="borje_vestlund_48292a" xml:id="i-d79831043495801e-7" n="a31c5247">
            <seg n="2dfc60b4">
              Fru talman! Det är på det sättet att de här damerna vi är överens
              om att de är de kanske trognaste anställda inom staten nu får
              sparken. Vad vi står inför är just att de får sparken. Det är
              den situation som vi står inför, och det är det här vi diskuterar.
            </seg>
            <seg n="beebd1ea">
              Återigen skulle jag kunna ta upp 400-miljonersdiskussionen. Men
              jag får väl återkomma till statsrådet om den saken. Det som statsrådet
              säger stämmer faktiskt inte. Jag är hemskt ledsen över att behöva
              säga det. Själv trodde jag länge att det var på nämnda sätt. Men
              om man läser ordentligt vad som står i budgetpropositionen ser
              man att det är för att stödja verksamheten med paket och brev
              som man har fått medel. Men man har använt dem till Svensk Kassaservice.
              Det däremot är riktigt.
            </seg>
            <seg n="a1dc66d4">
              Man har varit orolig i många år. Också det är helt riktigt sant.
              Man får besked om att det nu är slut, om att ingenting mer finns
              att göra, utan man kommer att få del av de lösningar som Posten
              har.
            </seg>
            <seg n="a516b490">
              Låt mig bena ut ett par saker. Först har man omställningsprogrammet.
              Det är någonting som några kan komma i åtnjutande av. Men det
              är precis så som Birgitta Eriksson säger, nämligen att det redan
              i dag på många orter är besvärligt för kvinnor, speciellt för
              äldre kvinnor, att över huvud taget kunna få jobb.
            </seg>
            <seg n="50f39371">
              Futurum var en gång i tiden en riktig framgångssaga inom Posten.
              Men det berodde på att det vid det tillfället var väldigt många
              vid Posten över hela vårt land som sades upp. Då var konjunkturen
              lite grann på väg uppåt. Dessutom var de som då blev uppsagda
              inte de äldre medarbetarna utan de betydligt yngre medarbetarna.
              Därför lyckades man fantastiskt väl med Futurum.
            </seg>
            <seg n="88aea938">
              Det intressanta är att det som gör att det här blir lite oseriöst
              diskuterat från regeringens sida är att man i det här sammanhanget
              försöker jämföra med dem som är mycket äldre.
            </seg>
            <seg n="97a31850">
              Slutligen skulle jag vilja kommentera detta med Postens fråga
              år 2003. Ja, sanningen är väl den, fru talman, att Posten tyckte
              att det här med Svensk Kassaservice var en urlöjlig sak som de
              en gång i tiden så att säga fick kastat i knäet. Posten har aldrig
              gillat Svensk Kassaservice. Det är väl sanningen om Posten AB.
              Den sanningen ska vi också, tycker jag, se i vitögat. De ville
              aldrig ha Svensk Kassaservice.
            </seg>
            <seg n="de8c5475">
              Vi kan också diskutera men kanske inte i just den här debatten
              den ganska korkade lösningen att göra det till ett eget bolag.
              Bara det var absurt. Hur många köpcentrum i detta land har vi
              inte varit inne i och där Svensk Kassaservice funnits i en lokal
              och där man alldeles intill fått hämta ut posten? Det var ingen
              särskilt smart lösning. Men nu blev det den lösning det blev.
              I det här fallet måste vi ta ansvaret med ett visst tryck. Vi
              tryckte inte på stoppknappen. Det tror jag vare sig mitt parti
              eller Åsa Torstenssons parti gjorde i det läget.
            </seg>
            <seg n="3efb38ea">
              Vi får alltså ta vårt ansvar för att det blev på detta sätt.
              Vi måste hitta en lösning, och Åsa Torstensson har inte presenterat
              någonting sådant i denna interpellationsdebatt trots att vi har
              tagit det ur olika perspektiv. Vi har tagit det ur jämställdhetsperspektiv,
              vi har tagit det ur rättighetsperspektiv, vi har tagit det ur
              historiska perspektiv men Åsa Torstensson har inga andra svar
              än att det är Posten AB som är ansvarig. Det är klart att det
              är Posten som är arbetsgivare, men faktum är att staten också
              är en aktör. Det är staten som beslutar att jobben ska läggas
              ned. Då kan man inte bara säga att man inte tar ansvar för de
              anställda. Det är oseriöst.
            </seg>
          </u>
          <note type="speaker" n="e3e4bed5">
            Anf. 85 BIRGITTA ERIKSSON (s):
          </note>
          <u who="birgitta_eriksson_b3f106" xml:id="i-2f2213b23d0c094b-1" n="3c93b979">
            <seg n="1363ca1f">
              Fru talman! Åsa Torstensson sade att det finns pengar som har
              avsatts till pensionslösningen. Det här är en grupp där det i
              hög utsträckning handlar om pensionslösningar till yngre medarbetare
              eftersom chansen att komma ut på arbetsmarknaden är obefintlig
              för många av dem. Det är därför vi också menar att staten har
              ett speciellt ansvar. Svensk Kassaservice är en lagstiftad verksamhet,
              och det är därför rimligt att ett ansvar ställs på staten för
              att avvecklingen ska bli så bra som möjligt.
            </seg>
            <seg n="b4fa7267">
              Jag tycker att det är rimligt att man visar stor generositet
              från statens sida med tanke på att de svenska företagen går väldigt
              bra och med stor vinst. Det kan alltså inte vara av ekonomiska
              skäl som det inte anses rimligt att ställa lite resurser till
              förfogande.
            </seg>
            <seg n="1be90da6">
              Vi är allihop överens om och det hör jag också Åsa Torstensson
              säga att det handlar om kvinnor som närmar sig 60 år som vare
              sig kommer att kunna få hjälp av alliansens nystartsjobb eller
              subventioner till företagen. Det är därför vi tycker att de är
              värda att bli behandlade med respekt av sin arbetsgivare. Därför
              tycker jag att det är rimligt att man avsätter pengar från statens
              sida.
            </seg>
            <seg n="ca3c5ea3">
              Jag undrar om statsrådet har tagit några initiativ och begärt
              extra resurser som eventuellt kan finnas i tilläggsbudgeten. Slutligen
              vill jag säga: Åsa Torstensson, ställ upp för dina medsystrar
              i glesbygden! Ge kvinnorna hos Svensk Kassaservice ett positivt
              och generöst besked! Det är de värda.
            </seg>
          </u>
          <note type="speaker" n="bd8edef2">
            Anf. 86 MONICA GREEN (s):
          </note>
          <u who="monica_green_30ca1b" xml:id="i-f35f5ce05fc2225f-3" n="4e9da42c">
            <seg n="f7ff6812">
              Fru talman! Jag får börja med att rätta statsrådet när det gäller
              de 400 miljonerna. De går till lantbrevbäringen för att den ska
              fungera i hela landet. Möjligtvis har ministern blivit felinformerad,
              eller så finns det ytterligare 400 miljoner. Det skulle vara väldigt
              bra för dessa kvinnor som i så fall skulle kunna få ett avgångsvederlag
              värd namnet.
            </seg>
            <seg n="7d05975c">
              De skulle kunna få en fallskärm i stil med de fallskärmar som
              det svenska näringslivets gubbar får. Det vore något för dessa
              kvinnor som har lagt ned hela sin själ och hela sin stolthet i
              arbetet för att det ska fungera med posten i hela landet! De har
              jobbat i glesbygd och på landsbygden, och de har jobbat på poststationer
              och numera också på Svensk Kassaservice i hela landet.
            </seg>
            <seg n="e99ba68b">
              De har tvingats till ofrivillig deltid för att Posten har sagt
              att de bara kan få jobba halvtid för att det är mindre att göra.
              De har inte känt att de har haft mindre att göra, men de har tvingats
              till lägre och lägre sysselsättningsgrad. Därför blir deras ersättning
              lägre nu när de tvingas att sluta.
            </seg>
            <seg n="929a15a2">
              Mina avslutningsord är: Ge dessa kvinnor en rejäl fallskärm!
              Se till så att de får en återupprättelse och ett bra avgångsvederlag!
              Det skulle vara någonting för Åsa Torstensson att berätta att
              hon bestämt att 400 miljoner extra ska gå till postkassörskorna
              som har jobbat i hela sina liv för att det ska fungera med Posten
              i hela landet!
            </seg>
          </u>
          <note type="speaker" n="2a36b2cd">
            Anf. 87 EVA-LENA JANSSON (s):
          </note>
          <u who="eva-lena_jansson_69cbd8" xml:id="i-7d8d17fd9751c4da-0" n="fbaae788">
            <seg n="daa3e0e5">
              Fru talman! Jag ska passa på att rikta min tacksamhet till Åsa
              Torstensson som orkar stå så här länge. Du har haft några interpellationer
              att svara på nu!
            </seg>
            <seg n="06ae43ea">
              Denna fråga är inte helt enkel. Jag är inte riktigt säker på
              att vi tänker hela steget bakåt på vad som hade kunnat hända om
              vi hade behållit Postbanken som vi en gång i tiden hade. Kommer
              ni ihåg PK-banken?
            </seg>
            <seg n="457dba9c">
              Den förändring som man gjorde i Posten när man skapade den del
              som i dag heter Svensk Kassaservice var naturligtvis ett steg
              för att skilja dessa kvinnor från de arbetsuppgifter som de inte
              har fått utföra de senaste åren. I stället har kvinnor i huvudsak
              naturligtvis finns det män också som jobbat länge på postkontor
              och som klarar av att göra allting fått ägna sig åt att vara levande
              bankomater. Så har en del av dem beskrivit det.
            </seg>
            <seg n="4ac8ab57">
              Eftersom jag själv jobbar på Posten jag är numera tjänstledig
              därifrån har jag många av mina fackliga kamrater och arbetskamrater
              på Svensk Kassaservice. Jag vet mycket väl hur deras arbetsinsats
              ser ut. Birgitta Eriksson har beskrivit det helt korrekt, nämligen
              att väldigt många av dem har kommit ned på deltid eftersom man
              avgränsade deras arbetsuppgifter.
            </seg>
            <seg n="2f887832">
              När man läser avsnittet Konsekvenser för sysselsättningen kan
              man säga att den delen i propositionen är starkt begränsad. Det
              är korrekt som man skriver att det finns ett omställningsavtal
              som heter Futurum. Det är också korrekt att det finns Omstart
              för dem som har långvarig sjukfrånvaro eller behöver rehabiliteras
              och inte kan komma tillbaka till arbetet. Det stämmer också att
              Futurum är ett omställningsavtal, en del av kollektivavtalet.
            </seg>
            <seg n="c13e996f">
              Det är viktigt att tala om att man normalt inte brukar hänvisa
              till kollektivavtal i propositioner när det gäller avveckling.
              Jag tror inte att fallet var så när man avvecklade försvaret i
              alla fall. Som många har framfört här kanske vi hade haft en annan
              diskussion och det hade kanske varit en annan sammansättning på
              dem som hade ställt interpellationer om det hade rört sig om en
              manligt dominerad sektor.
            </seg>
            <seg n="3623acd9">
              Nu handlar det alltså om statens ansvar för vissa betaltjänster.
              Det är en uppgift som ett statligt verk har haft och som ett statligt
              bolag har nu. Vad är då statens ansvar? Man kan hänvisa det till
              att bolaget tar hela kostnaden, vilket skulle betyda att det får
              konsekvenser även för sysselsättningen för övriga inom Posten.
              Alternativt kan man hänvisa till kollektivavtal. Det får naturligtvis
              också konsekvenser för dem som jobbar inom Posten. Det finns ett
              tredje alternativ att staten faktiskt tar en del av sitt ansvar.
              Det är korrekt att det har avsatts pengar, men jag tror inte att
              de pengarna räcker.
            </seg>
            <seg n="9cb54dee">
              Det jag förväntar mig är att staten ska ta sin del av ansvaret.
              Jag hoppas utifrån den diskussion vi nu har haft här i kväll och
              kommer att ha en liten stund till att Åsa Torstensson får stöd
              av oss så att hon kan gå vidare och ha denna diskussion i regeringen.
            </seg>
            <seg n="1a3cc906">
              Åsa Torstensson, jag vill i alla fall skicka med min åsikt: Jag
              tycker att staten har ett ansvar i denna fråga.
            </seg>
          </u>
          <note type="speaker" n="11ff8f64">
            Anf. 88 CHRISTINA AXELSSON (s):
          </note>
          <u who="christina_axelsson_dbffdb" xml:id="i-86403cd8edd29cf1-0" n="b9c5e21f">
            <seg n="dc1e0d81">
              Fru talman! Jag kunde inte låta bli att gå upp i talarstolen
              när jag hörde Åsa Torstensson säga: När vi nu träder in i en avveckling.
              Jag bara undrar: Är det inte är regeringen som har beslutat om
              avvecklingen?
            </seg>
            <seg n="50ae6f69">
              Jag vill säga som vi sade i Tjejligan: Kvinnors arbete och rätten
              att ha en egen lön ger också frihet och modet att kräva rättvisa.
            </seg>
            <seg n="9b506ec1">
              Tolv månaders program i Futurum är tydligen det som ska erbjudas.
              Jag undrar om det kommer att räcka för denna omställning. När
              nu ministerns kompisar har skurit ned på komvux i de olika kommunerna
              finns det ingenting annat att förlita sig på.
            </seg>
            <seg n="2bb19659">
              Dessutom är de här kvinnorna många gånger ungefär i min ålder,
              kanske till och med något äldre. Då är det inte lika lätt att
              kunna låna pengar till en framtid så att man kan fortsätta ha
              en egen lön och därmed kräva rättvisa.
            </seg>
            <seg n="a583b791">
              Jag skulle också vilja fråga: Vilka ersättningsjobb kommer ministern
              att erbjuda dem? Är det nystart i den statssubventionerade hushållsnära
              sektorn som ministern har i bakfickan för att erbjuda de kvinnor
              som har jobbat på Posten under en lång följd av år?
            </seg>
          </u>
          <note type="speaker" n="a05d5a72">
            Anf. 89 Statsrådet ÅSA TORSTENSSON (c):
          </note>
          <u who="asa_torstensson_60696b" xml:id="i-ad09d4c35d83f64e-14" n="a1bfbf2a">
            <seg n="2b262a8b">
              Fru talman! Jag har lyssnat på alla era inlägg. Som interpellanten
              Peter Pedersen tydligt har sagt är man emot den här propositionen.
              Då måste jag uppenbarligen förstå att alla ni socialdemokrater
              som har varit uppe i talarstolen och agerat alltså kommer att
              rösta nej till den propositionen. Därför är det också rimligt
              att ni talar om vilket alternativ de här kvinnorna har.
            </seg>
            <seg n="3050c4c4">
              Det är framför allt dessa kvinnor som under många år har beskrivit
              den oro som de har levt med. De känner en frustration över att
              deras service inte efterfrågas. Nu får de ett besked om den här
              förändringen. De är antagligen den grupp som tydligast i landet
              har sett förändringen i samhället, där man använder annan teknik,
              där man inte efterfrågar den här servicen och den manuella hjälpen
              på motsvarande sätt som man tidigare gjort. Annars hade ju den
              här förändringen med bildandet av Svensk Kassaservice heller aldrig
              genomförts.
            </seg>
            <seg n="dd906bd1">
              Jag är den första att poängtera, för jag vet hur det är att säga
              upp folk, att det aldrig är enkelt att avveckla saker som innebär
              arbetslöshet. Men här tar ju staten sitt ansvar genom att Posten
              som arbetsgivare kommer att gå in och ta ansvar för den personal
              som nu blir arbetslös på grund av förslaget om nedläggning av
              Svensk Kassaservice. Jag har beskrivit hur man erbjuder pensionslösningar
              och hur andra omfattas av omställningsprogram.
            </seg>
            <seg n="2e4404d8">
              Det har under flera år avsatts pengar i Svensk Kassaservice för
              att täcka de framtida avvecklingskostnaderna. Här har staten varit
              en medfinansiär. Man har lagt in statliga stöd till Posten för
              att täcka förlusterna i dotterbolaget. Här har staten varit med
              och tagit ansvar, och Posten kommer att ta ansvar för dessa anställda,
              som framför allt är kvinnor, som nu blir arbetslösa. Jag hoppas
              verkligen att det i det här sammanhanget också blir mycket tydliga
              individuella lösningar så att det blir bra förutsättningar för
              var och en när man jag upprepar detta återigen så småningom fattar
              ett sådant här beslut i riksdagen så att de också får besked ganska
              snabbt från Posten om vad som kommer att inträffa och inträda.
            </seg>
          </u>
          <note type="speaker" n="77776b97">
            Anf. 90 BÖRJE VESTLUND (s):
          </note>
          <u who="borje_vestlund_48292a" xml:id="i-d79831043495801e-8" n="a31c5247">
            <seg n="c72aed82">
              Fru talman! Den här debatten är riktigt intressant, tycker jag.
              Åsa Torstensson slår ifrån sig på alla håll och kanter och säger:
              Vad vill ni socialdemokrater? Jag tycker att vi har klargjort
              det ganska tydligt. Vi tycker att det inte finns någon återvändo
              när det gäller Svensk Kassaservice. Men vi tycker att det är rimligt
              att man erbjuder de kvinnor som jobbar vid Posten en rimlig ersättning
              när de slutar. Det har vi sagt. Jag kan inte misstolka någon av
              de debattörer som har varit uppe i denna debatt och inte från
              Vänsterpartiet heller.
            </seg>
            <seg n="149d2660">
              Men låt oss leka med tanken, fru talman. Vi behöver inte gå till
              näringslivets toppar. Vi kan gå till de statliga direktörerna.
              Tänk bara hur en sådan fallskärm skulle räcka till dessa 1 500
              kvinnor. Då har man kommit väldigt långt på väg.
            </seg>
            <seg n="954760f5">
              Minns debatten om försvarsbeslutet förra mandatperioden, när
              man jagade inte minst Socialdemokraterna för att vi skulle fixa
              ersättningsjobb. Men, gubevars, då var det ju män. Då var det
              inte de här 60-åriga tanterna som vi pratar om i det här sammanhanget.
              Då var det viktigt.
            </seg>
            <seg n="e63223ff">
              Jag inser att vi inte kan ordna ersättningsjobb till damer på
              platser där det kanske finns en eller två anställda, i varje fall
              inte i statens regi. Men vi kan faktiskt ta en liten del av de
              pengar som finns i Posten AB och säga att de måste avsättas. Det
              här är ett krav vi rimligen kan ställa, för det handlar om flera
              olika saker.
            </seg>
          </u>
          <note type="speaker" n="3eea3f95">
            Anf. 91 EVA-LENA JANSSON (s):
          </note>
          <u who="eva-lena_jansson_69cbd8" xml:id="i-7d8d17fd9751c4da-1" n="fbaae788">
            <seg n="7e7983b6">
              Fru talman! Nu blev jag inte riktigt lika nöjd med Åsa. Du skjuter
              ifrån dig ansvaret, och det ansvaret anser jag att du som minister
              måste ta. Jag tror inte att vi har varit så otydliga. Jag tror
              att Börje verkligen berättade om det. Vi är beredda att ta ansvar,
              men man måste också hitta en bra lösning.
            </seg>
            <seg n="dc6594dc">
              Jag kan berätta för statsrådet att Kristina och Britt-Louise,
              Anki och Kerstin som jag känner och som jobbar på Svensk Kassaservice
              mycket tydligt har sett hur transaktionerna har gått ned, inte
              minst efter att Swedbank sade upp avtalet med Svensk Kassaservice.
            </seg>
            <seg n="635b66d0">
              Jag är motståndare mot att till exempel sälja ut statliga bolag.
              Men jag inser också att det finns pengar man kan använda, om man
              nu gör det. Jag kommer på alla sätt att bromsa utförsäljning av
              statliga bolag, men det finns möjlighet att använda de pengarna
              på ett bra sätt, i det här fallet till exempel.
            </seg>
            <seg n="d11b8bdf">
              Jag säger igen: Hänvisa inte till Futurum och Omstart! Det är
              helt fel idé. Futurum är alltså en del av kollektivavtalet och
              det handlar om omställning. Vi pratar om avveckling. När man pratade
              om avveckling av försvaret pratade man om pensioner vid 55 år
              för militärer. Men här pratar vi om kvinnor som är plus 58 och
              som jag tycker är värda en ordentlig ersättning vid avvecklingen.
              Vi såg så sent som förra veckan hur man kunde bestämma sig för
              att några till och med skulle få 450 000 kronor på ett år, för
              ett års arbete. De här människorna, i huvudsak kvinnor, har gjort
              en bra insats för staten och är väl värda en ersättning för det.
            </seg>
            <seg n="0c598191">
              Fortfarande hävdar jag att Posten ska ta sitt ansvar, men staten
              måste också ta sitt ansvar. Det är regeringens uppgift att se
              till att staten tar det ansvaret.
            </seg>
          </u>
          <note type="speaker" n="322b50bf">
            Anf. 92 CHRISTINA AXELSSON (s):
          </note>
          <u who="christina_axelsson_dbffdb" xml:id="i-86403cd8edd29cf1-1" n="b9c5e21f">
            <seg n="1216e66c">
              Fru talman! Jag vill instämma i kören och uppmana ministern att
              ta sitt ansvar. Det är faktiskt så att vi tanter inte är slut
              även om vi närmar oss 60. Rätt vad det är är ministern där också
              och kommer att uppleva att det finns ett liv även efter 55-plus.
              Därför är det viktigt att också se till att det inom de här sektorerna
              ska finnas ersättningsjobb när man nu rycker undan mattan för
              de här kvinnornas försörjning för framtiden. Jag hoppas att ministern,
              som själv är kvinna, också känner för de här kvinnorna, tar sitt
              ansvar och ser till att de får en god avvecklingsplan där staten
              tar ett rejält ansvar.
            </seg>
          </u>
          <note type="speaker" n="f5463188">
            Anf. 93 Statsrådet ÅSA TORSTENSSON (c):
          </note>
          <u who="asa_torstensson_60696b" xml:id="i-ad09d4c35d83f64e-15" n="a1bfbf2a">
            <seg n="ebed082e">
              Fru talman! Staten kommer att ta sitt ansvar via Posten som arbetsgivare.
              Det kommer att erbjudas individuella lösningar, omstartsprogram
              och pensionslösningar. Staten har via sina inbetalningar till
              Posten varit med och byggt upp så att det finns medel att sätta
              in för avvecklingskostnader när Svensk Kassaservice AB, efter
              beslut som fattas av riksdagen senare under våren, läggs ned.
            </seg>
            <seg n="19f914b2">
              Syftet är att Posten ska hitta pensionslösningar eller omställningsprogram
              för att kunna möta de här kvinnorna många av dem har tidigare
              arbetat många år på Posten och därefter några år på Svensk Kassaservice
              så att de kan få en bra ersättning efter det att Svensk Kassaservice
              har lagts ned. Det är nämligen den gruppen, återigen, som har
              sett hur efterfrågan på deras tjänster har minskat år efter år.
              Den frustration som många av dem känner kan nu ersättas med vetskapen
              om att ett beslut så småningom kommer att fattas och att de därefter
              kan få hjälp med individuella lösningar. Det hoppas jag verkligen
              kommer att träda i kraft snabbt så att man kan stilla den oro
              som jag förstår finns.
            </seg>
          </u>
          <note n="1463eec6">
            Överläggningen var härmed avslutad.
          </note>
          <note n="f07c6e19">
            15 § Svar på interpellation 2006/07:383 om besked om kollektivtrafiken
          </note>
          <note type="speaker" n="858ad4aa">
            Anf. 94 Statsrådet ÅSA TORSTENSSON (c):
          </note>
          <u who="asa_torstensson_60696b" xml:id="i-ad09d4c35d83f64e-16" n="a1bfbf2a">
            <seg n="0328863e">
              Fru talman! Christina Axelsson har frågat mig när regeringen
              kommer att lämna besked om vilka medel som ska avsättas till investeringar
              i kollektivtrafiken samt vilka initiativ jag avser att vidta för
              att stimulera fler att resa kollektivt.
            </seg>
            <seg n="d1b3ce65">
              Låt mig inledningsvis betona att jag, precis som jag skrivit
              i svaret på Christina Axelssons skiftliga fråga, anser att en
              väl fungerande kollektivtrafik är av stor betydelse för framtidens
              Sverige. En effektiv och attraktiv kollektivtrafik bidrar till
              fler jobb och växande företag, ger livskraft i alla delar av Sverige
              och en bättre miljö. Därför är det viktigt att ha moderna och
              välfungerande kommunikationer som underlättar vardagen för människor
              och företag.
            </seg>
            <seg n="45c0fe09">
              Det är viktigt att i det här sammanhanget nämna att ansvaret
              för planering och finansiering av lokal och regional kollektivtrafik
              ligger på de länstrafikansvariga och deras trafikhuvudmän. Statens
              traditionella roll när det gäller den lokala och regionala kollektivtrafiken
              är att kunna lämna bidrag till investeringar i vissa kollektivtrafikanläggningar,
              till exempel till stationer, forskning och utveckling, samt att
              se till att det finns ett fungerande regelverk.
            </seg>
            <seg n="609fd128">
              Som svar på Christina Axelssons första fråga vill jag meddela
              att regeringen har gett trafikmyndigheterna och Sika i uppdrag
              att utarbeta underlag som ska ligga till grund för regeringens
              arbete med en proposition om inriktning av åtgärderna i järnvägs-
              och väginfrastrukturen för planeringsperioden 20102019. Myndigheterna
              kommer att redovisa uppdraget senast den 27 juni i år. Därefter
              avser regeringen att föreslå en ekonomisk planeringsram och fördelning
              av ramen på olika angelägna åtgärder. Efter riksdagens behandling
              och beslut med anledning av propositionen avser regeringen att
              besluta om ett uppdrag om upprättande av förslag till nya långsiktiga
              infrastrukturplaner. Med detta som bakgrund vill jag här inte
              föregripa myndigheternas uppdrag.
            </seg>
            <seg n="544e7341">
              Vad gäller frågan om vilka initiativ jag avser att vidta för
              att stimulera fler att resa kollektivt vill jag nämna det uppdrag
              som Vägverket och Banverket har fått att gemensamt ta fram ett
              nationellt handlingsprogram för kollektivtrafikens långsiktiga
              utveckling. I uppdraget ingår att ta fram förslag på åtgärder
              för att kollektivtrafikens andel av transporterna ska öka.
            </seg>
            <seg n="1a7df443">
              Just nu genomför myndigheterna i samverkan med bland annat Sveriges
              Kommuner och Landsting samt Svenska lokaltrafikföreningen en serie
              regionala konferenser för att fånga upp synpunkter från alla berörda
              aktörer. Det är ett glädjande stort intresse för dessa konferenser.
              Jag utgår från att den breda samverkan som är en viktig del i
              uppdraget och som bland annat kommer till uttryck i dessa konferenser
              kommer att leda till ett stort antal förslag om vad som kan och
              bör göras av olika aktörer för att bidra till kollektivtrafikens
              utveckling och konkurrenskraft.
            </seg>
            <seg n="6ccab799">
              Det vore förmätet av mig att inte respektera denna process genom
              att innan uppdraget är redovisat komma med ytterligare initiativ
              till att stimulera kollektivtrafiken. Däremot kommer vi att påbörja
              en översyn av lagstiftningen på kollektivtrafikområdet, vilket
              är i linje med vad som föreslogs i den senaste transportpolitiska
              propositionen. I övrigt har jag inga planer på att nu ta ytterligare
              initiativ för att stimulera till ett ökat kollektivt resande innan
              Banverket och Vägverket har presenterat sitt handlingsprogram.
            </seg>
            <seg n="71e00328">
              Ett heltäckande handlingsprogram inklusive långsiktiga åtgärder
              kommer att redovisas till regeringen senast den 31 december 2007.
            </seg>
          </u>
          <note type="speaker" n="33c261b0">
            Anf. 95 CHRISTINA AXELSSON (s):
          </note>
          <u who="christina_axelsson_dbffdb" xml:id="i-86403cd8edd29cf1-2" n="b9c5e21f">
            <seg n="ca4847b3">
              Herr talman! FN:s klimatrapport visar tydligt att transporter
              påverkar miljön och därmed klimatet. Därför måste vi som politiker
              kraftsamla och genomföra insatser för att minska växthusgasutsläppen.
              Det gäller att hålla fast vid de strategier som vi lade fast under
              den socialdemokratiska regeringen för att nå de miljömål som vi
              har satt upp. Men det handlar också om att utveckla och konkretisera
              målen och föra en aktiv miljöpolitik.
            </seg>
            <seg n="e3d0ee10">
              I det här sammanhanget, herr talman, vill jag säga att trafiksituationen
              i Helsingfors har stor betydelse eftersom trafiken är så omfattande
              och så många bor här. I min hembygd, Helsingforss län, bor drygt
              20 procent av landets befolkning på 2 procent av landets yta.
              Här är det förutom miljömässigt också samhällsekonomiskt lönsamt
              att satsa på kollektivtrafiken. Min hembygd växer också så det
              knakar. Bara förra året blev vi 28 000 fler nollåttor. De flesta
              har jobb, även om 33 000 fortfarande söker ett. Men alla behöver
              resa, om inte till jobbet så för att söka jobb eller för att hämta
              ut pengar, komma till affären, till en god vän eller bara för
              att komma ut och resa. Då gäller det att resa smart, tillsammans,
              resa kollektivt. Framtida transportsystem måste vara uthålliga
              och bidra till ekonomisk och social utveckling utan att tära på
              naturens resurser.
            </seg>
            <seg n="2651197d">
              Jag är glad för att statsrådet i svaret säger att det är viktigt
              för en bättre miljö att ha moderna och välfungerande kommunikationer
              som underlättar vardagen för människor och företag. Det är viktigt
              att kollektivtrafiken är tillförlitlig, alltså går rätt och tätt
              och är snygg och trygg, för att resenärerna ska välja att åka
              kollektivt. Då undrar jag: Tycker verkligen Åsa Torstensson att
              så är fallet? Är den spårbundna trafiken välfungerande i landets
              mest tätbefolkade region?
            </seg>
            <seg n="f86ab38b">
              Förra året fick SL betala 9,5 miljoner i ersättning för utebliven
              trafik. Det är 4 miljoner mer än året innan. SJ betalade under
              samma år ungefär 40 miljoner. Jag undrar därför om ministern ämnar
              satsa mer för att det ska bli en bättre trafik. Det har i medierna
              figurerat en uppgift om 4,5 miljarder, och ministern sägs ha sagt
              att SL kan söka pengar därifrån. Jag vill då bara uppmärksamma
              på att dessa pengar redan är fördelade. Från SL har jag inhämtat
              att SL har fått 1 127 000 000 plus 660 miljoner i bidrag till
              fordon enligt gällande plan för 20042015. Det blev 27 pendeltåg,
              10 spårvägsfordon och 25 tunnelbanevagnar. I gällande plan är
              hela beloppet fördelat, så någon årlig ansökan blir det inte.
            </seg>
            <seg n="34c70680">
              Det är ju bra att ni fångar upp synpunkter på regionala konferenser,
              men utan att jag har deltagit i någon kan jag säga att en synpunkt
              som jag hoppas har kommit fram tydligt är att det behövs pengar,
              mer pengar. Min fråga blir därför ganska enkel: Kommer ministern
              att satsa mer pengar på kollektivtrafiken för att fler ska resa
              smart?
            </seg>
          </u>
          <note n="d7bd49ef">
            I detta anförande instämde Birgitta Eriksson, Désirée Liljevall,
            Pia Nilsson och Börje Vestlund (alla s).
          </note>
          <note type="speaker" n="cfeb9e77">
            Anf. 96 PIA NILSSON (s):
          </note>
          <u who="pia_nilsson_daa992" xml:id="i-5fff344eadc39928-0" n="8a76e7d0">
            <seg n="2b29471d">
              Herr talman! Nu när infrastrukturminister Åsa Torstensson har
              chansen att verkställa de ambitioner som hon som ansvarig minister
              har för kollektivtrafiken blir det inte mycket.
            </seg>
            <seg n="f6a8e079">
              Med tanke på den ibland så massiva kritik som Centerpartiet och
              övriga högerpartier har levererat mot oss socialdemokrater under
              en lång tid, hade åtminstone jag förväntat mig några konkreta
              förslag i kväll från Åsa Torstensson, men av det ser vi intet.
              I stället väljer Åsa Torstensson att i mer allmänna ordalag tala
              om vad hon vill. Jo, hon vill ha en välfungerande kollektivtrafik,
              och den ska vara attraktiv och modern. Vad bra! Vad står en välfungerande
              kollektivtrafik för, Åsa Torstensson? Vad vill ni?
            </seg>
            <seg n="418baa86">
              Sedan berättar Åsa Torstensson att regeringen har gett trafikmyndigheterna
              och Sika i uppdrag att utarbeta underlag som ska ligga till grund
              för regeringens arbete.
            </seg>
            <seg n="d88deb26">
              Men vad vill då regeringen? Vad är det för direktiv ni ger? Vart
              tog alla era viljor vägen, Åsa Torstensson? De är som borttappade.
              Allt det ni sade er vilja när ni satt i opposition, gäller inte
              det i dag när ni styr Sverige, infrastrukturen och kollektivtrafiken?
              Vad är det som gäller i dag?
            </seg>
            <seg n="5dbc93ac">
              Kommer det att bli några ytterligare 100 miljoner kronor till
              glesbygdstrafiken? Det ville ni varje fall anslå förra året. Vad
              säger ni i dag om de kommuner och landsting som ni i fjol tyckte
              var så ekonomiskt ansträngda att de inte hade några möjligheter
              att satsa de nödvändiga resurser till kollektivtrafik som krävs
              när staten drar sig tillbaka?
            </seg>
            <seg n="29e3aa28">
              Jo, i dag kräver ni av samma kommuner och landsting att de ska
              finansiera till exempel delar av Citybanan. Hur går det ihop?
              Kollektivtrafiken måste byggas ut framför allt i växande storstadsregioner,
              säger ni i en reservation från förra riksmötet.
            </seg>
            <seg n="4b7a8d22">
              Här behöver staten ta ett utökat ekonomiskt ansvar, konstaterar
              ni vidare. Hur ska det gå till, Åsa Torstensson, när ni i samma
              reservation hävdar att ni inte anser att ökade skattesubventioner
              är en långsiktig lösning för driften av kollektivtrafik? Jag menar
              att det inte är trovärdigt.
            </seg>
            <seg n="df142efd">
              Herr talman! Jag kan inte tolka det på något annat sätt än att
              högeralliansen inte kommer att satsa några ytterligare statliga
              pengar på kollektivtrafiken. De 100 miljoner kronorna till glesbygdstrafik
              som Centerpartiet talade sig så varmt för i fjol kommer inte att
              bli verklighet. Det kanske inte är så konstigt nu när ni har allierat
              er med Moderaterna som har en helt annan grundsyn på kollektivtrafiken
              än vad ni inom Centern har eller snarare har haft.
            </seg>
            <seg n="0a63d6d3">
              Moderaterna sade förra året i en debatt om kollektivtrafiken:
              Vi måste inse att kollektivtrafiken inte är ett alternativ för
              alla utan bara för ett fåtal utanför storstadsregionerna. Delar
              Centerpartiet Moderaternas åsikt? Är det av den anledningen som
              ni nu väljer att inte satsa några 100 miljoner kronor ytterligare
              på glesbygdstrafik, det som ni i fjol tyckte var så viktigt?
            </seg>
            <seg n="d866e29a">
              Vad är det som gäller i dag? Hur vill infrastrukturminister Åsa
              Torstensson utveckla kollektivtrafiken nu när hon har chansen
              och ni i högeralliansen styr Sverige? Tänker ni sätta någon grön
              prägel på era förslag, eller blir det den blå moderatfärgen som
              får regera? Jag vill ha svar.
            </seg>
          </u>
          <note n="22a1f49d">
            I detta anförande instämde Birgitta Eriksson, Eva-Lena Jansson,
            Désirée Liljevall och Börje Vestlund (alla s).
          </note>
          <note type="speaker" n="7feb52d3">
            Anf. 97 Statsrådet ÅSA TORSTENSSON (c):
          </note>
          <u who="asa_torstensson_60696b" xml:id="i-ad09d4c35d83f64e-17" n="a1bfbf2a">
            <seg n="a68e210b">
              Herr talman! Det är mycket riktigt som Christina Axelsson säger.
              Kollektivtrafiken kommer att vara avgörande för att vi ska ha
              bra lösningar i framför allt våra storstäder. Det är inte enbart
              för dem som bor mitt i staden och dem som bor i Helsingforss kommun.
            </seg>
            <seg n="63ec9d6c">
              Det är en del i att skapa bättre förutsättningar för ganska jämställda
              arbetsmarknadsregioner. Vi vet att kollektivtrafiken är viktig
              för att också kvinnor ska ha möjlighet att ha samma arbetsmarknadsregioner
              och kunna bo och verka på olika ställen precis som männen gör
              i dag. Då är kollektivsatsningar väldigt avgörande.
            </seg>
            <seg n="ec271839">
              Christina Axelsson ställer specifikt frågan om kollektivtrafiken
              i Helsingfors. Låt mig uppehålla mig lite grann vid det. Det är
              trots allt trafikhuvudmännens ansvar. Christina nämner en uppgift
              i en intervju. Det har refererats till 4 ½ miljarder för kollektivtrafiksatsningar.
            </seg>
            <seg n="5b6af41b">
              Det är mycket riktigt så. Det finns 4 ½ miljarder för perioden
              fram till år 2015. I den finns det medel till Helsingforss lokaltrafik.
              Där har Helsingforss lokaltrafik hitintills fått nästan 600 miljoner.
              Det finns också fortsatt avsatt pengar i budgeten. Det är totalt
              uppemot 1,8 miljarder. Det är naturligtvis en del av det som tillfaller
              Helsingforss lokaltrafik för pendeltåg, tunnelbanevagnar och spårvagnar.
              Där är staten en medaktör i att förbättra situationen i Helsingforss
              stad.
            </seg>
            <seg n="783f9bb4">
              Det är också viktigt att vi ser bristen på underhållssidan vad
              gäller spår i Helsingfors och åtgärdar det för att det ska fungera
              för den spårbundna trafiken. Där har vi också omprioriterat för
              Banverket så att man kan börja tidigare med det som behövs i Helsingfors
              för att fylla det underhållsbehov som finns. Det behövs för att
              den spårbundna trafiken ska kännas säkrare för människor som använder
              sig av kollektivtrafik och spårbunden trafik. Man måste komma
              i tid och måste kunna lita på den trafiken även om det snöar.
              Det är en del av detta.
            </seg>
            <seg n="d1cc07c7">
              Vi ska se över Helsingforss infrastruktur. Det gäller diskussionerna
              om den spårbundna kapaciteten och Citybanan kontra tredje spåret.
              Det har ett värde. Regionerna sade mycket tydligt att det här
              krävs en lösning med citybana. De sade: Vi kan inte acceptera
              tredje spåret, eftersom det inte blir en fullödig kapacitet för
              oss som sitter i Västmanland, Östergötland eller till och med
              i Jämtland.
            </seg>
            <seg n="c3679341">
              Man pläderar därför för Citybanan. Den är inte finansierad. Det
              är för mig ganska naturligt att vi då måste veta vilken prioritering
              man gör och om man känner att man är och vill vara delaktig i
              att hitta finansieringar för de stora investeringar som ska göras.
            </seg>
            <seg n="0d8a8092">
              Tidigare politiker, och där har ni kanske också delvis varit
              involverade, har fattat beslut om en Citybana för 7 miljarder.
              I dag är kostnaden beräknad till 17 miljarder. Det är klart att
              det är en ekvation som inte går ihop.
            </seg>
            <seg n="359843c4">
              Här krävs det mycket delaktighet i den samlade lösningen, och
              där är kollektivtrafiken en del. Staten har ett ansvar att hitta
              en vidare överenskommelse och prioritering i en större region.
            </seg>
          </u>
          <note type="speaker" n="fd8b1245">
            Anf. 98 CHRISTINA AXELSSON (s):
          </note>
          <u who="christina_axelsson_dbffdb" xml:id="i-86403cd8edd29cf1-3" n="b9c5e21f">
            <seg n="38398553">
              Herr talman! Jag är glad att Åsa Torstensson nu så pass tydligt
              säger att Citybanan behövs. Jag får hoppas att hon också är med
              och klubbar igenom att den kommer till stånd. Det behövs mer pengar.
              Åsa Torstensson sade själv att det också behövs investeras i den
              infrastruktur som finns i dag.
            </seg>
            <seg n="a38dc23b">
              Där har Banverket, SJ och SL sagt att de vill halvera antalet
              förseningar i Mälardalen. De vill ha 1,7 miljarder för att kunna
              göra det. Förseningarna kostar i dag ungefär 1,1 miljarder kronor,
              4,5 miljoner arbetstimmar eller en vecka per år för dem som pendlar
              i regionen. Det är inte heller småpotatis. De 1,7 miljarderna
              är ganska snabbt hemräknade.
            </seg>
            <seg n="660e3fb7">
              Det är också viktigt att man börjar fundera på: Vad finns det
              för pengar vi kan använda till detta? Åsa Torstensson sitter tillsammans
              med Moderaterna. De kommer snart att klubba igenom här i kammaren
              att det ska bli trängselskatter. Men dem vill man inte använda
              till kollektivtrafik! De ska gå till vägar som man vill bygga.
              Varför inte låta intäkterna också gå till kollektivtrafiken?
            </seg>
            <seg n="6a18b3e3">
              Det är gott och väl att fru ministern anammar det socialdemokratiska
              uppdraget till Bankverket och Vägverket och tar fram ett nationellt
              handlingsprogram för kollektivtrafikens långsiktiga utveckling.
              Det var det som vi aviserade i propositionen Moderna transporter
              i våras.
            </seg>
            <seg n="fe9593a2">
              Men ställer du också upp på att utöka de ekonomiska incitamenten
              för att öka kollektivtrafikens attraktionskraft? Det undrar jag.
              Vad händer med den av den förra regeringen aviserade utredningen
              om skattelättnader för att stimulera till kollektivt resande?
              Jag undrar också vilka fler initiativ än att samla till en konferens
              som statsrådet avser att ta för att stimulera fler att resa kollektivt.
              Statsrådet vill väl ändå att fler ska åka kollektiv? Handen på
              hjärtat, ställer vår centerpartistiska infrastrukturminister verkligen
              upp på den tidigare förfrågan från framför allt Moderaterna som
              har en förhoppning om att konkurrens och marknadslösningar ska
              lösa allt detta? Är det inte så att vi måste säga till att nu
              räcker det?
            </seg>
            <seg n="05bfd398">
              Säg i stället att regionen själv ska få bestämma om intäkterna
              från trängselskatten så att man kan satsa mer pengar på kollektivtrafiken
              i den här regionen där faktiskt 600 000 åker bara med SL varje
              dag. Sedan tillkommer de från övriga Mälardalen som också kommer
              hit för att arbeta. Varje dag möts vi av utrop i raspiga högtalare
              om förseningar och inställda tåg på grund av signalfel, växelfel,
              vagnfel och personalbrist om det inte är lövhalka förstås, men
              det är det ju inte den här tiden på året.
            </seg>
            <seg n="728edced">
              Låt oss få använda också trängselskatten till att investera i
              kollektivtrafiken!
            </seg>
          </u>
          <note type="speaker" n="17d343c7">
            Anf. 99 PIA NILSSON (s):
          </note>
          <u who="pia_nilsson_daa992" xml:id="i-5fff344eadc39928-1" n="8a76e7d0">
            <seg n="060fb881">
              Herr talman! Åsa har inte sagt så mycket mer sedan sist jag var
              här uppe talarstolen. Jag kan bara konstatera att ni har haft
              tolv år på er att formulera ett alternativ till vår politik. Men
              vad har ni lyckats åstadkomma, Åsa Torstensson? Vad har ni gjort?
              Vad vill ni? Vilka ambitioner har ni? Hur vill ni att kollektivtrafiken
              ska utvecklas i ett borgerligt styrt Sverige? Nu har ni chansen
              att tala om det. Nu är det ni som bestämmer. Men svaren lyser
              med sin frånvaro, och det är kanske inte så förvånande. Det som
              Centern vill säger Moderaterna nej till. Det som Moderaterna säger
              nej till tycker Folkpartiet inte om. Det Folkpartiet inte tycker
              om reagerar Kristdemokraterna på. Det är en stor splittring vad
              gäller kollektivtrafik som Åsa Torstensson har att hantera. Det
              kanske inte är så lätt.
            </seg>
            <seg n="37e0b5dd">
              Av alla storslagna viljor kring kollektivtrafiken bidde det inte
              ens en tummetott. Så blir det när högeralliansen ska styra Sverige.
              Så blir det.
            </seg>
            <seg n="16895c65">
              Anf. 100 GUNNAR ANDRÉN (fp):
            </seg>
            <seg n="00b4fdbd">
              Herr talman! Det mest glädjande i den här debatten är att så
              många socialdemokrater numera deltar så flitigt. Under en följd
              av år har vi diskuterat trafiken i Helsingforssregionen, och det
              har nästan aldrig varit någon som visat något intresse. Jag ska
              göra ett undantag. Börje Vestlund har varit mycket flitig.
            </seg>
            <seg n="17aa2123">
              Jag tror för min del att det är viktigt att man finansierar Citytunneln
              väl för att få ordning på Helsingforsstrafiken. Det har funnits
              ett tidigare avtal som träffades under den tidigare regeringen.
              När man ser på den faktiska kostnadsutvecklingen är den bara finansierad
              till hälften. Den skulle inte ha kommit ända fram. Den skulle
              bara ha blivit hälften så lång. Det är ganska meningslöst att
              bygga en tunnel bara till hälften. Så mycket pengar saknas till
              den här tunneln.
            </seg>
            <seg n="5cb7e712">
              Jag tycker att det är glädjande att alla vill ha den där tunneln.
              Men det är få som vill betala. Jag tycker att det är bra att det
              har tillsatts en samordningsman som ska reda ut detta. Det är
              Carl Cederschiöld tillsammans med Karin Starrin och Lars-Eric
              Ericsson, så de är egentligen tre, som ska ordna till den här
              finansieringen. Det handlar om mycket stora pengar.
            </seg>
            <seg n="937fff35">
              Den största bristen som jag ser det, efter att ha bott här i
              snart halva mitt liv, är att antalet invånare har ökat så mycket
              i Helsingforssregionen. Transporterna har ökat. Fler reser, men
              det har egentligen inte genomförts några stora och strukturella
              trafikprojekt sedan tunnelbanan blev färdigbyggd. Årstabron har
              visserligen tillkommit, men den når som bekant inte fram till
              Helsingforss central.
            </seg>
            <seg n="d4fc4465">
              Om man ska få fart på detta och det vill jag gärna säga till
              statsrådet tror jag för min del att staten måste vara beredd att
              driva på detta. Då handlar det också om finansiering. Den här
              regionen kommer inte ensam att klara de stora åtaganden som vi
              har här. Den förra regeringen klarade absolut inte detta. Det
              var massor med pengar som var ofinansierade. Statsrådet säger
              att det var 17 miljarder som skulle finansieras. I sin utredning
              kom Hans Rode fram till 15,9, men det var möjligen i ett annat
              penningvärde. Det var 2006, och det här är 2007. Kostnaden tenderar
              snart att stiga med någon miljard i månaden.
            </seg>
            <seg n="6e229853">
              När det gäller frågan om hur man ska använda pengarna till Förbifart
              Helsingfors skulle jag gärna vilja ställa en annan fråga. Under
              den förra mandatperioden lade jag märke till att dåvarande finansministern
              Pär Nuder samma dag som han nominerades till etta på Socialdemokraternas
              lista i Helsingforss län formulerade sig exakt så här: Beslut
              skulle fattas under den mandatperiod som vi har nu att bygga Förbifart
              Helsingfors.
            </seg>
            <seg n="6697d511">
              Jag undrar var de pengarna finns om att man inte tar pengar någonstans
              ifrån i den socialdemokratiska världen. Var finns de pengarna?
              Eller har ni helt avskrivit Förbifart Helsingfors? Jag tycker
              att det är en intressant fråga. Det låter så bra att man ska ta
              pengar från ett konto till ett annat. Men totalt sett är det väldigt
              mycket pengar för vi behöver både Citybanan och Förbifart Helsingfors.
              Det är så mycket pengar. Jag har länge sagt att det är ganska
              oväsentligt vilket konto detta går på. Jag tycker att det viktigaste
              är att den nu kommer till stånd. Det kan man åstadkomma genom
              att Citybanan är väl finansierad. Jag ser fram emot en byggstart
              under 2008.
            </seg>
          </u>
          <note type="speaker" n="7037fcbb">
            Anf. 101 BÖRJE VESTLUND (s):
          </note>
          <u who="borje_vestlund_48292a" xml:id="i-d79831043495801e-9" n="a31c5247">
            <seg n="2a12c6eb">
              Herr talman! På sitt sätt tycker jag att detta är en déjà vu-upplevelse.
              Man har varit här någon annan gång och sett samma sak med lite
              omvända roller. Jag ser Centerpartiets starke man i trafikfrågor
              Sven Bergström stå och skälla på Ulrica Messing och säga att hon
              inte har några förslag och att hon inte har någonting att komma
              med. Lite senare under mandatperioden heter det att Centerpartiet
              har och vi i alliansen har så många förslag.
            </seg>
            <seg n="c2b3ab68">
              Då måste jag ställa frågan: Var är de här förslagen? Var är de
              fantastiska förslagen? De var ju färdiga och klara. Det var bara
              vi socialdemokrater, tillsammans med v och mp, som stoppade alla
              fräscha, pigga förslag som genast skulle omsättas i verkligheten.
              Var är förslagen? När kan vi förvänta oss att få se förslagen?
            </seg>
            <seg n="53de8773">
              Det måste ha varit en smal sak för en så kompetent opposition
              som ni uppenbarligen ville framstå som att komma med förslag redan
              dagen efter. Jag har nästan längtat efter det här ögonblicket.
              Jag tyckte att just det var så komiskt att varje gång, i varje
              debatt, oaktat om det handlade om en interpellation om någon mindre
              vägstump i Sverige eller om det handlade om hela trafiksystemet,
              hade ni samma argument: Ni har inga förslag, men vi har alla.
            </seg>
            <seg n="24ea7893">
              Det är häpnadsväckande att man skulle få uppleva detta. Det tycker
              jag är intressant, herr talman.
            </seg>
            <seg n="55df9175">
              Låt mig säga så här: De pengar till kollektivtrafiken som Åsa
              Torstensson hänvisar till är slut. De finns inte att fördela.
              Vilken nytta gör de pengarna om de inte finns att fördela? Alla
              tror hela tiden att de finns att fördela, men om man kollar med
              trafikhuvudmännen visar det sig att det inte finns några pengar
              kvar att fördela. Det tycker jag är intressant. Återigen: De pengar
              som SL fått totalt har räckt till vagnarna. Det är just vagnbidraget
              som delats ut från staten, och på den punkten kan jag inte se
              att man ändrat sig.
            </seg>
            <seg n="f9639729">
              Sedan finns det några saker som jag trots allt måste säga om
              att vi inte klarade finansieringen. Nej, men vi har heller inte
              sett om den nuvarande regeringen kommer att göra det. Det har
              sagts flera gånger, både av Gunnar Andrén och Åsa Torstensson,
              att vi inte klarade finansieringen, och man påstår att vi inte
              fattade något beslut om att bygga förbifarter eller bygga ut en
              större del av kollektivtrafiken. Allt det blir bara tomma ord
              när Åsa Torstensson i verkligheten, i den här interpellationsdebatten
              liksom i andra interpellationsdebatter tidigare i dag, inte kunnat
              lämna besked i någon fråga.
            </seg>
            <seg n="3c5da41f">
              Kanske är det så att de mest professionella och duktiga i opposition,
              som hade så många förslag, har svårt att få fram förslagen när
              de kommer i beslutande ställning. Trafikpolitik är svårt. Det
              är komplicerat och tar väldigt lång tid. Det måste man lära sig.
              Uppenbarligen har ni en del att bevisa. Ta då och bevisa det!
              I den här interpellationsdebatten har vi inte fått svar. Vi har
              inte fått svar i de andra interpellationsdebatterna heller.
            </seg>
          </u>
          <note type="speaker" n="f379a546">
            Anf. 102 PETER PEDERSEN (v):
          </note>
          <u who="peter_pedersen_0f4dae" xml:id="i-c80683685e7ce973-3" n="b37698fe">
            <seg n="1e56d899">
              Herr talman! Eftersom vi snart ska ha ytterligare en interpellationsdebatt
              som gäller närliggande frågor, nämligen trängselskatt och kollektivtrafik,
              tänkte jag avstå från att gå upp i talarstolen, men jag kan inte
              låta bli eftersom debatten är så yvig att den till och med handlar
              om Citytunneln, som faktiskt ligger i Malmö. Nu talar vi väl om
              Citybanan i Helsingfors.
            </seg>
            <seg n="2699242c">
              Jag undrar varför man har medfinansiering, alternativ finansiering.
              Regeringen skriver på många ställen när det gäller trafikfrågor
              att man ska ha offentlig-privat samverkan och så vidare. Vi tycks
              i princip vara överens om att tredje spåret inte var någon framkomlig
              väg och att Citybanan är en nödvändighet för den nationella järnvägstrafiken
              i Sverige. Den råkar passera huvudstaden. Jag konstaterar att
              i princip alla som åker tåg är beroende av Citybanan eftersom
              en stor del av vår nationella trafik går över Helsingfors.
            </seg>
            <seg n="ab1b5964">
              Om man nu ska finansiera de 15,9 eller 17 miljarderna som det
              handlar om undrar jag: Varför tänker man så snävt, att det är
              de närliggande kommunerna eller regionerna runt Helsingfors som
              ska betala, utöver den finansiering som redan fanns från staten
              och från Helsingforss läns landsting och Helsingforss kommun?
              Var finns då rättvisan? Någon nämnde Jämtland tidigare. Varför
              ska bara de som bor i närområdet vara med och finansiera? Och
              var ska pengarna tas? Om Örebro läns landsting ska punga ut med
              en 190 miljoner eller något sådant kommer det rimligtvis att drabba
              någon annan verksamhet.
            </seg>
            <seg n="2000fc7e">
              Om vi nu är överens om, vilket alla säger att vi är, att det
              här är en nationell fråga, en angelägenhet för hela Sverige för
              att vi ska kunna ha en fungerande struktur på kollektivtrafiken
              på spår, varför ska då inte staten finansiera den fullt ut? Den
              frågan lämnas hela tiden obesvarad. Varför ska man dra gränsen
              genom att säga: Ni som bor där och där slipper vara med och finansiera
              det nationella ansvaret, men ni som bor i Östergötland och Örebro
              län, och kanske i Värmland, ska vara med och betala. Var finns
              rättvisan?
            </seg>
          </u>
          <note type="speaker" n="27bf05be">
            Anf. 103 Statsrådet ÅSA TORSTENSSON (c):
          </note>
          <u who="asa_torstensson_60696b" xml:id="i-ad09d4c35d83f64e-18" n="a1bfbf2a">
            <seg n="005444ea">
              Herr talman! Till att börja med finns i dag en gällande vägplan.
              Den är nu under översyn och det känns för mig, och kanske också
              för er, ganska vettigt att veta hur tidsplanerna ser ut. Håller
              de eller håller de inte? Hur ser de ekonomiska ramarna ut? Håller
              de eller håller de inte? Vi är många som har erfarenhet av att
              planer inte håller. Det är långa ställtider. Ekonomin är inte
              hundraprocentigt kontrollerad, vilket innebär att andra delar
              av planen förskjuts. Det i sin tur skapar en massa frustration
              runt om i landet. Det är för mig ganska avgörande att veta vilka
              tider och vilken ekonomi som gäller. Annars kan vi fortsätta att
              diskutera en mängd planer som inte är realistiska för att vi inte
              vet något om nuläget.
            </seg>
            <seg n="5c4f9b2e">
              Just Helsingforss situation är sådan. Christina Axelsson tar
              till stora ord, men Christina Axelsson, som så länge levt i Helsingforssmiljön,
              måste väl ha identifierat de behov som finns att sköta underhållet
              av spårbunden trafik. Det har inte skett. Man måste åtgärda det
              innan man kan få ut några effekter av stora investeringar. Därför
              är fyra partier i regeringen överens om att vi måste hitta en
              lösning. Om den gäller för Helsingfors eller Helsingforss kommun
              är den förhållandevis billig, kostar färre miljarder. Om vi ska
              hitta en lösning som omfattar en betydligt större region än Helsingforss
              stad, alltså även de kransregioner eller kranslän med människor
              som pendlar in till Helsingfors och har en arbetsmarknadsregion
              som de vill behålla och kanske till och med utveckla, då är det
              ganska rimligt att kunna identifiera möjligheterna till finansiering
              av en Citybana. Det kan vara en större Helsingforssregion än för
              bara några år sedan som ser ett stort behov av en bra, modern,
              spårbunden trafik som människorna kan lita på.
            </seg>
            <seg n="cf463074">
              Parallellt med detta har vi ett arbete kopplat till trängselskatternas
              återinförande. De ska utgöra en delfinansiering av vägar i detta
              område, vägar som Helsingforss stads och Helsingforss läns företrädare
              ska vara överens om. Vi i alliansen och i regeringen anser nämligen
              att det även behöver göras satsningar på vägar. Det är fyra partier
              i regeringen överens om.
            </seg>
            <seg n="97001ef6">
              När det gäller trängselavgifterna och ett regionalt ansvar, som
              Christina Axelsson efterfrågade, vill jag säga att det pågår ett
              arbete med att ändra grundlagen för att vi ska kunna nå dithän.
              Uppenbarligen behöver grundlagen ändras. Det arbetet pågår just
              för att kunna ge en regional nivå ansvar för och beslutanderätten
              till att kunna ta ut vägavgifter.
            </seg>
          </u>
          <note type="speaker" n="72a2cde7">
            Anf. 104 CHRISTINA AXELSSON (s):
          </note>
          <u who="christina_axelsson_dbffdb" xml:id="i-5f74fed47763edc7-0" n="b9c5e21f" next="i-8d879026af152c55-0">
            <seg n="dfd0b4b4">
              Herr talman! Upplysningsvis vill jag säga att jag är från länet.
            </seg>
            <seg n="a3303620">
              Både ministern och jag, och för all del även herr talmannen,
              har under den här debatten blivit ungefär 45 minuter äldre. Vi
              närmar oss alltså åldersmässigt de tanter vi talade om tidigare.
              Vi kan sammanfatta debatten med att det inte är så mycket nytt
              under vårsolen. De borgerliga ministrarna är samlade när det gäller
              att bygga fler vägar. Helst ska man också se till att det är andra
              som betalar i form av PPP-modeller, OPS och allt vad de heter
              i alla fall just nu. Därefter får andra stå för finanserna.
            </seg>
            <seg n="88f22711">
              Jag kan förstå, Åsa Torstensson, att ni inte vill lyssna på oss
              socialdemokrater, men varför lyssnar ni inte på borgarna i Helsingforss
              stad, i länets övriga kommuner och i landstinget? De är inte alls
              överens med regeringen om att vi ska använda trängselskatterna
              enbart till vägar. Också de vill ha mer kollektivtrafik. Landstingsrådet
              har sagt rakt ut att de vill att intäkterna från trängselskatterna
              ska gå till kollektivtrafik. Och Kristina Axén Olin har sagt att
              regionen bör få bestämma vart pengarna ska gå. De är väl lika
              blå som ni i regeringen? Dessutom har invånarna i Helsingfors
              sagt sitt i en folkomröstning. Varför går Centerpartiet emot den
              folkomröstningen?
            </seg>
            <seg n="c75dd7a0">
              Svaret på min interpellation visar att ni saknar den politiska
              viljan att lösa storstadens trafikproblem både på kort och på
              lång sikt och att ni egentligen inte bryr er om hur vi tar oss
              fram i storstadsregionen eller vilka verkliga effekter det för
              med sig. Genom att hoppas kunna finansiera vägbyggen med lån lämnar
              man över det hela. Då blir det inte så mycket kollektivtrafik.
              Jag tycker att vi måste satsa mer på kollektivtrafiken, inte minst
              med tanke på dem som sedan ska betala vägsatsningarna. Då kan
              de åtminstone säga att luften blivit bättre och att vi i alla
              fall tänkte på klimatet.
            </seg>
          </u>
          <note n="e76e7a5b">
            Anf. 105 GUNNAR ANDRÉN (fp):
          </note>
          <u who="christina_axelsson_dbffdb" xml:id="i-8d879026af152c55-0" n="b9c5e21f" prev="i-5f74fed47763edc7-0">
            <seg n="aba84433">
              Herr talman! Jag tror för min del att det finns anledning att
              vara återhållsam när det gäller löften. Under de mer än tolv år
              som gick efter Dennispaketets framförande blev det väldigt lite
              gjort. Jag håller med Börje Vestlund om att detta är en debatt
              som vi tidvis har fört vid andra tillfällen också.
            </seg>
            <seg n="0cc6ce06">
              Peter Pedersen hade en intressant infallsvinkel. För oss som
              råkar bo i denna region och försöker ta ansvar för den är det
              naturligtvis besvärande att det tycks gälla andra finansieringsprinciper
              för Helsingforss kollektivtrafik, särskilt spårvägarna, än för
              resten av landet. Jag ska återkomma till det i nästa interpellation,
              för den frågan är väldigt intressant.
            </seg>
            <seg n="034e6ed2">
              Jag tror att vi kommer att ha Citybanan färdigbyggd om tolv år
              och att det kommer att ske i samverkan över partigränserna. Det
              är nödvändigt att man visar den styrkan. Det är också otroligt
              viktigt att vi inte startar projekt som är illa finansierade.
              Jag ser en styrka i det upplägg som regeringen har. Man har verkligen
              försökt få hela finansieringen färdig innan man sätter i gång.
              Det var en av de saker som man tog alltför lätt på i den förra
              regeringen, även om man lovade ganska mycket då. Det här projektet
              är det som vi nu måste genomföra. Det är viktigt att vi får god
              finansiering och kan komma i gång väldigt snart.
            </seg>
          </u>
          <note type="speaker" n="aa532cbf">
            Anf. 106 BÖRJE VESTLUND (s):
          </note>
          <u who="borje_vestlund_48292a" xml:id="i-d79831043495801e-10" n="a31c5247">
            <seg n="0be39e35">
              Herr talman! Det är alltid intressant att debattera med Gunnar
              Andrén. Förr eller senare kommer han till det havererade Dennispaketet
              i alla sammanhang. Det är intressant, tycker jag.
            </seg>
            <seg n="11af8bf9">
              Jag håller med Åsa Torstensson om att det är viktigt att man
              håller sig till de planer man har lagt fast och att man dessutom
              utvärderar dem och kollar att de håller över tiden och att de
              håller ekonomiskt. Det tycker jag är vettigt.
            </seg>
            <seg n="51dd2004">
              Åsa Torstensson argumenterar också om underhållet. Det här är
              så intressant att man egentligen borde ha en särskild interpellationsdebatt
              eller åtminstone debatt om just underhållet. Det är ett problem
              som man har med alla infrastrukturhållare praktiskt taget vart
              man än kommer. Kommunerna har ett underhållsberg. Vägverket har
              ett underhållsberg. Banverket och de stora infrastrukturhållarna
              som SL har också det. Det är bara att konstatera att man någonstans
              har prioriterat fel. Det jag kan konstatera och det har inte så
              mycket med politiska majoriteter att göra är att man av någon
              anledning har valt bort underhållet, kanske därför att det är
              mindre populärt.
            </seg>
            <seg n="47d02aa5">
              Det finns en sak som jag tycker skulle vara intressant. Man talade
              under förra mandatperioden ofta om PPP-lösningar för diverse trafikproblem,
              som kunde vara precis var som helst i landet. Jag lyssnade med
              stort intresse på utfrågningen i trafikutskottet om Helsingforssregionen,
              där bland annat Cederschiöld var med. Han gjorde bedömningen att
              PPP visserligen skulle kunna hjälpa, men inte hela vägen. Vad
              gör statsrådet för bedömning vad gäller användandet av PPP för
              att kunna klara kollektivtrafiken? Det gäller naturligtvis också
              vägtrafiken, men debatten handlar om kollektivtrafiken.
            </seg>
          </u>
          <note type="speaker" n="3ce9a0ae">
            Anf. 107 Statsrådet ÅSA TORSTENSSON (c):
          </note>
          <u who="asa_torstensson_60696b" xml:id="i-ad09d4c35d83f64e-19" n="a1bfbf2a">
            <seg n="1e89522f">
              Herr talman! Interpellationsdebatten handlade inledningsvis om
              kollektivtrafiken, men nu handlar den om allting.
            </seg>
            <seg n="f56ec1f6">
              Börje Vestlund sade att underhållet inte har prioriterats. Jag
              kan ställa frågan: Varför har det inte prioriterats? Varför har
              ni inte agerat för att förbättra underhållet? Det är säkert precis
              som Börje Vestlund sade: det ger inga rubriker. Det är inte genom
              att sköta det som man en gång har investerat i som man får de
              braskande rubrikerna. Nu står vi där med problem på både väg-
              och bansidan. De nya, stora investeringarna löser inte problemet.
              Först måste vi gradera upp underhållet, som har misshanterats.
              Jag tycker att det är beklagansvärt att den tidigare regeringen
              med sina samarbetspartier inte har gjort den prioriteringen, utan
              har lagt pengar på stora projekt, vilket gör att man nu står i
              en situation med dubbla krav på budgetar.
            </seg>
            <seg n="082f17b3">
              När det gäller PPP eller offentlig-privat samverkan vill jag
              vara övertydlig. Det är ett komplement till den finansiering som
              staten står för. Det är fråga om alternativ finansiering som ett
              komplement. Det arbetet håller vi på med. Jag tror att det är
              avgörande att staten är en bra aktör om och när vi träder in i
              den typen av offentlig-privat samverkan. Det är avgörande att
              det är en vinnavinna-situation för det privata och det offentliga.
              Annars gör vi varandra en otjänst.
            </seg>
          </u>
          <note n="1463eec6">
            Överläggningen var härmed avslutad.
          </note>
          <note n="8c0e849d">
            16 § Svar på interpellationerna 2006/07:365 och 399 om intäkter
            från trängselskatt och demokrati
          </note>
          <note type="speaker" n="e9635ed5">
            Anf. 108 Statsrådet ÅSA TORSTENSSON (c):
          </note>
          <u who="asa_torstensson_60696b" xml:id="i-ad09d4c35d83f64e-20" n="a1bfbf2a">
            <seg n="09a4e6fa">
              Herr talman! Lars Ohly har ställt följande tre frågor till finansminister
              Anders Borg:
            </seg>
            <seg n="bd933f16">
              Börje Vestlund har frågat mig vilka initiativ jag avser att ta
              för att följa resultatet från folkomröstningen. Vestlund har även
              frågat mig hur jag avser att säkerställa att trängselskatten används
              på bästa sätt för invånarna i Helsingforssregionen.
            </seg>
            <seg n="bf2b18e2">
              Ansvaret i regeringen är så fördelat att det är jag som ska besvara
              båda interpellationerna.
            </seg>
            <seg n="e183aa8a">
              Helsingforssregionen är i stort behov av en utvecklad och väl
              fungerande infrastruktur som bättre kan möta nuvarande och kommande
              transportbehov. Det finns behov av nyinvesteringar i både järnvägs-
              och vägnäten. Regeringen har därför presenterat ett åtgärdspaket
              i fyra delar.
            </seg>
            <seg n="280374ff">
              Regeringen har givit Carl Cederschiöld i uppdrag att som förhandlingsman
              ta fram en demokratiskt förankrad lösning för trafiksituationen
              i Helsingfors. Förhandlingen ska ske inom den finansieringsram
              som gällande infrastrukturplaner för länet utgör. Som komplement
              härtill kan intäkter från vägavgifter i form av trängselskatt
              användas för väginvesteringar.
            </seg>
            <seg n="6e849567">
              Regeringen har vidare i uppdraget till förhandlingsmannen uttalat
              sin avsikt att inhämta synpunkter från Grundlagsutredningen angående
              möjligheterna att tillåta uttag av lokalt eller regionalt beslutade
              vägavgifter i syfte att finansiera transportinfrastruktur. Med
              sådana vägavgifter blir också användandet av intäkterna en fråga
              för den lokala eller regionala nivån att besluta om.
            </seg>
            <seg n="f210133e">
              Regeringen har haft att förhålla sig till inte en utan femton
              folkomröstningar angående trängselskatten, genomförda runt om
              i Helsingforss län. Såväl Lars Ohly som Börje Vestlund betonar
              i sina interpellationer vikten av att Helsingforssregionen ska
              ha inflytande över trängselskatten och användningen av intäkterna
              från denna. Jag instämmer i det och därför har det också varit
              angeläget för regeringen att väga samman det tvetydiga utfallet
              av folkomröstningarna. Regeringens utgångspunkt för förvaltandet
              av folkomröstningsresultaten har varit att samla regionen till
              en trafikpolitisk samsyn kring prioriteringar och finansiering
              av åtgärder i väg- och järnvägsinfrastrukturen, där hänsyn tas
              till kollektivtrafiksatsningar.
            </seg>
            <seg n="7efd67a7">
              Det är i detta sammanhang viktigt att komma ihåg att en väl fungerande
              väginfrastruktur är avgörande inte enbart för biltrafiken utan
              även för kollektivtrafiken eftersom även bussar utnyttjar våra
              vägar.
            </seg>
            <seg n="38de47e1">
              Helsingfors är och förblir vidare landets tillväxtmotor och får
              absolut inte bli en propp för utveckling och tillväxt. Det viktigaste
              är då att försöka se till att vi från alla olika källor kan få
              fram så mycket pengar som möjligt till transportinfrastrukturen.
            </seg>
            <seg n="14116689">
              Finansieringsbehoven är omfattande. Stora resurser är avsatta
              i de nationella planerna vad gäller både infrastrukturen och kollektivtrafikens
              spårfordon. Men det kan konstateras att de statliga medel som
              den förra regeringen avsatte i de nationella väg- och banhållningsplanerna
              är otillräckliga. För ett byggande av Citybanan träffade Banverket
              under den tidigare regeringen ett genomförandeavtal med Helsingforss
              läns landsting och Helsingforss stad om bland annat medfinansiering.
              I syfte att uppnå ytterligare medfinansiering innan regeringen
              fattar beslut om ett eventuellt byggande av Citybanan har förhandlingsmannen
              fått i uppdrag att genomföra en förhandling med i första hand
              regionala och lokala aktörer i Mälardalsregionen och Östergötland.
              För vägsidan har regeringen gjort bedömningen att kompletterande
              finansiering ska ske genom att trängselskatten återinförs och
              att intäkterna fonderas för investeringar i väginfrastruktur.
              Därigenom tar staten sitt ansvar och bidrar till att samla regionen
              i en trafikpolitisk samsyn som förvaltar folkomröstningsresultaten.
            </seg>
            <seg n="9e50cebe">
              Det är fel att ställa användningen av trängselskattens intäkter
              mot en satsning på kollektivtrafiken, jämställdhet och god fördelningspolitik.
              För det första kommer återinförandet av trängselskatt att ha en
              positiv inverkan på kollektivtrafiken genom den förbättrade framkomligheten,
              för det andra har betydande och nödvändiga satsningar gjorts med
              statliga resurser för att förbättra kollektivtrafiken i Helsingforssregionen
              och för det tredje bidrar också en förbättrad infrastruktur till
              att Helsingforssregionen kan utvecklas och integreras och att
              klyftor kan överbryggas.
            </seg>
          </u>
          <note n="44aeb79f">
            Då Lars Ohly, som framställt en av interpellationerna, anmält
            att han var förhindrad att närvara vid sammanträdet medgav förste
            vice talmannen att Peter Pedersen i stället fick delta i överläggningen.
          </note>
          <note type="speaker" n="d82d5d65">
            Anf. 109 PETER PEDERSEN (v):
          </note>
          <u who="peter_pedersen_0f4dae" xml:id="i-c80683685e7ce973-4" n="b37698fe">
            <seg n="0e69b3f4">
              Herr talman! Det känns lite som déjà vu här också, som att man
              får diskutera samma sak en gång till. Men jag ska försöka hålla
              mig till det som interpellationen faktiskt handlar om, nämligen
              intäkter från trängselskatt och den demokratiska aspekten.
            </seg>
            <seg n="2d6a1d12">
              I september 2006 höll man i Helsingfors en lokal folkomröstning
              om man skulle införa trängselskatt eller inte. Glädjande nog valde
              stockholmarna att säga att de tyckte att försöket hade fungerat
              bra, med bättre fungerande trafik, bättre trafikmiljö, bättre
              boendemiljö och så vidare. På valsedeln sade man faktiskt att
              om man skulle införa trängselskatt skulle den användas till satsningar
              på både kollektivtrafik och vägar. Detta stod alltså på själva
              valsedeln.
            </seg>
            <seg n="68de7843">
              Då blir man inte glad när man ser hur utfallet av detta blev
              i regeringens proposition. Där säger man enbart att man ska göra
              samhällsekonomiska bedömningar, och där har man kommit fram till
              att man ska dra ned satsningar på spårbunden trafik och satsa
              mer på vägar. Det gäller inte bara i Helsingfors, utan det gäller
              generellt. Man ska dra ned på spårbunden trafik och satsa mer
              på väginvesteringar.
            </seg>
            <seg n="74a91da8">
              När vi talar om klimatpolitik och trafiksäkerhet är alla överens
              om att det vore jättebra om fler reste kollektivt och mindre med
              privatbilar. Det vore jättebra ur trafiksynpunkt och ur trafiksäkerhetssynpunkt.
            </seg>
            <seg n="d572f519">
              Men när vi diskuterar investeringar och samhällsekonomisk analys
              är det helt plötsligt väginvesteringar som gäller. Nu vill jag
              inte att ministern ska slingra sig här. När det gäller demokratifrågan
              har jag ändå fått ett svar, nämligen att Grundlagsutredningen
              får se över frågan och möjliggöra att man flyttar över ansvaret
              till lokal och regional nivå. Det är bra, och jag hoppas att utredningen
              kommer fram till det. Det finns för övrigt en flerpartimotion,
              där bland andra Sven Bergström från Centern står som undertecknare,
              som föreslår exakt detta. Jag hoppas att vi en dag kan komma dithän
              att det fungerar på det här sättet.
            </seg>
            <seg n="1d96fcac">
              Min fråga är: Hur kan regeringen tolka utslaget från folkomröstningen,
              där man säger att pengarna ska användas till både kollektivtrafik
              och väginvesteringar, som att pengarna ska användas bara till
              väginvesteringar? Det säger ministern ju också i svaret: Som komplement
              härtill kan intäkter från vägavgifter i form av trängselskatt
              användas för väginvesteringar. Lite längre fram säger man: För
              vägsidan har regeringen gjort bedömningen att kompletterande finansiering
              ska ske genom att trängselskatten återinförs och att intäkterna
              fonderas för investeringar i väginfrastruktur. Sedan säger man,
              apropå fördelnings- och jämställdhetsfrågor, ungefär att man inte
              ska gnälla, för om vi inför trängselskatt kommer det att finnas
              färre bilar i centrum, och då blir det bättre framkomlighet för
              kollektivtrafiken.
            </seg>
            <seg n="b9aadc93">
              Om man då vill att fler människor ska resa kollektivt så ska
              de kunna ta sig fram, inte i boskapsvagnar utan med en väl fungerande
              kollektivtrafik som är attraktiv och tillgänglig för så många
              som möjligt. Då håller inte resonemanget.
            </seg>
            <seg n="0fddc954">
              Jag nöjer mig om jag kan få fram ett svar på fråga nr 2: Hur
              kan man tolka utslaget av folkomröstningen så att man helt utesluter
              satsningar på kollektivtrafik? Man säger att det får ordnas på
              andra sätt. Hur läser regeringens företrädare valsedeln? Kom inte
              med talet om att det var flera kommuner runt omkring som höll
              folkomröstningar som något slags alibi för att man kan tolka det
              hela på ett annat sätt.
            </seg>
            <seg n="2fb37009">
              När man röstade i Helsingforss stad, där vägtullarna faktiskt
              finns, röstade man för att de ska användas för kollektivtrafik
              och väginvesteringar. För min egen del tycker jag att det skulle
              ha varit jättebra om man bara hade skrivit kollektivtrafik, men
              nu står det bådeoch. Hur kan man då utesluta det ena?
            </seg>
          </u>
          <note type="speaker" n="ebc82f45">
            Anf. 110 BÖRJE VESTLUND (s):
          </note>
          <u who="borje_vestlund_48292a" xml:id="i-115d911b6adb6736-0" n="a31c5247" next="i-75d0a7456234d4e0-0">
            <seg n="bfb80908">
              Herr talman! Låt mig först tacka för svaret. Den här debatten
              handlar i huvudsak om huruvida regeringen ska följa folkomröstningsresultat
              i Helsingfors eller om man ska svika de väljare som har röstat
              i folkomröstningen.
            </seg>
            <seg n="ad35ff61">
              Man hänvisar då till att man har att förhålla sig till de 15
              kommuner som röstade. Om det skulle vara på det sättet skulle
              man väl ha bestämt sig för att över huvud taget inte införa några
              trängselskatter. Om man räknar ihop alla röster blir det sammanlagda
              resultatet att man inte ska ha trängselskatter. Då vore det väl
              naturligare för regeringen att gå alla till mötes, om man nu använder
              detta argument. Såvitt jag har förstått har det funnits ett tryck
              på regeringen om att man ska följa folkomröstningsresultatet från
              Helsingforss stad.
            </seg>
            <seg n="700e6538">
              Frågan är: Vill verkligen regeringen att den region som har beslutat
              om detta också ska ha inflytande över hur medlen investeras, eller
              vill man det inte? I det här fallet sade man att medlen skulle
              gå till väg- och kollektivtrafik. Det man nu har valt är en konstruktion
              där man i princip sviker alla som har varit engagerade, både dem
              som vill använda pengarna till väg- och kollektivtrafik och dem
              som inte ville ha några system alls. Man säger nej och att man
              ska följa sitt eget system. Alltså har man svikit väljarna i den
              här regionen.
            </seg>
            <seg n="13ec0278">
              Visst behövs det pengar till väginfrastruktur. Jag är den förste
              att erkänna det. Vi kommer säkert att återkomma till väginfrastrukturen
              i Helsingfors i fler debatter. Men just nu handlar det om vem
              som ska ha inflytande över hur pengarna används.
            </seg>
            <seg n="43925abd">
              Jag tror att det är viktigt att komma ihåg vad den här kammaren
              har uttalat inte bara en gång utan flera gånger: En förutsättning
              för införandet av trängselavgifter är att de medel som inflyter
              också får stanna i regionen. Vidare har man sagt att det måste
              vara kommunerna eller regionerna som ska besluta om införande
              av sådana trängselavgifter. Det här skrevs på den tid då vi pratade
              om trängselavgifter. Bland annat har det skrivits i trafikutskottets
              betänkande 2002/03:TU3 om transportpolitik. Det har skrivits vid
              flera andra tillfällen också.
            </seg>
            <seg n="e736036c">
              Jag tror att detta i grunden handlar om någonting annat, som
              Gunnar Andrén var inne på förut, nämligen nostalgin kring Dennispaketet.
              Man vill ha en gemensam uppgörelse, helst med ett antal gubbar
              och numera kanske en eller annan dam, som har kommit till i stängda
              rum och inte redovisas utåt. Det var ju precis detta Dennispaketet
              var. Det var också Dennispaketets akilleshäl. Det var svårt för
              människor att acceptera allt i Dennispaketet, och det kommer att
              bli så med ett Cederschiöldpaket också, för det är väl det man
              är ute efter. Jag kan inte läsa det på annat sätt.
            </seg>
            <seg n="83095fcc">
              Jag ska kommentera en sak till. Det här med Grundlagsutredningen
              låter jättebra. Men problemet är att då ska stockholmarna i verkligheten
              betala trängselskatt under ett antal år medan vi väntar på att
              grundlagen ändras. Det ska ju inte gå att göra det hur lätt som
              helst, och det tror jag att vi alla här i kammaren är överens
              om. Men under tiden ska någon annan än Helsingforssregionen bestämma
              vad pengarna ska gå till.
            </seg>
            <seg n="62bda394">
              Det tycker jag är ett hyckleri. Återigen sviker man väljare,
              oavsett om de röstade ja eller nej i folkomröstningen. Jag tycker
              att detta är ett svek från regeringen, och jag är mycket intresserad
              av att höra vad regeringen har för tankar förutom att man vill
              diskutera detta i en sluten utredning som få får vara med och
              diskutera i.
            </seg>
          </u>
          <note n="98ce7f97">
            Anf. 111 GUNNAR ANDRÉN (fp):
          </note>
          <u who="borje_vestlund_48292a" xml:id="i-75d0a7456234d4e0-0" n="a31c5247" prev="i-115d911b6adb6736-0">
            <seg n="17eb7e5b">
              Herr talman! Det kommer väl inte som någon jätteöverraskning
              att jag tillhör dem som röstade nej i folkomröstningen. Jag bor
              utanför Helsingforss stad men tillhör länet.
            </seg>
            <seg n="e61c076d">
              Jag tycker dock att regeringen har kommit med en bra avvägning.
              Att använda ord som svek tycker jag är för hårt. Det var olika
              folkomröstningsresultat. Man måste komma till ett beslut. Några
              måste få rätt och några måste få fel.
            </seg>
            <seg n="fbe7dc6b">
              Jag för min del och jag tror att många som röstade nej har gjort
              det har kommit till ståndpunkten att något måste göras åt trafiken.
              Som en del i ett större paket är även jag beredd att acceptera
              att min röst vägde något mindre tungt än många andras röster i
              Helsingforss stad och att man får införa trängselskatt där.
            </seg>
            <seg n="56f6041d">
              Däremot tycker jag att det är mer bekymmersamt med den nuvarande
              oppositionens förändrade motivering. Jag uppfattade när vi diskuterade
              detta för några år sedan att trängselskatten var en miljöåtgärd
              i Helsingfors. Numera, när man hör diskussionen här, är det någonting
              helt annat en finansieringsform. För min del ser jag det fortfarande
              framför allt som en miljöåtgärd. Det är inte en finansieringsform.
            </seg>
            <seg n="2c5490aa">
              Därför menar jag att i den del som Lars Ohlys interpellation
              handlar om är det ganska ointressant vilken ficka man tar pengarna
              ur. Det har jag sagt i den här kammaren tidigare. Det handlar
              inte om ifall pengarna går till det ena eller det andra, utan
              det viktiga är att de går till det sammanlagda trafikprojektet
              i Helsingfors. Jag kan tycka att man borde finansiera det på ett
              annat sätt, men jag bestrider inte för ett ögonblick att det kommer
              mer pengar till Helsingforssregionen genom att man inför trängselskatter
              dock alltför lite, kan man tycka.
            </seg>
            <seg n="f3579924">
              Jag tycker att Peter Pedersen har alldeles fel på en punkt, när
              han säger att det nu kommer mindre pengar till kollektivtrafiken.
              Hela den Cederschiöldska tanken och det uppdrag han har fått är
              att få mer pengar till regionen.
            </seg>
            <seg n="45bb7a73">
              Jag delar dock Peter Pedersens bekymmer över att detta i så hög
              grad finansieras inom regionen och på annat sätt än man gör i
              övriga Sverige. Det tycker jag är ett problem för oss som ska
              försvara hela landet. Så skulle man inte ha kunnat göra om man
              hade haft en folkomröstning i Degerfors, såvitt jag förstår.
            </seg>
            <seg n="c56e7abe">
              Jag tycker att det allra viktigaste som statsrådet har att säga
              finns på s. 3 i interpellationssvaret. Det är fel att ställa användandet
              av trängselskattens intäkter mot en satsning på kollektivtrafik,
              jämställd och god fördelningspolitik. Jag uppfattar det som det
              övergripande målet. Vi måste göra många olika saker. Vi måste
              ha bättre kollektivtrafik; det tror jag att vi alla är överens
              om. Det kostar stora pengar. Det kommer absolut inte att räcka
              med de pengar som man nu har diskuterat.
            </seg>
            <seg n="700917cc">
              Det är en missvisning när man talar om att vägtrafikavgifterna
              skulle vara en lösning på kollektivtrafiken i Helsingfors. Sanningen
              är den som framgår av en promemoria från Finansdepartementet av
              den 7 mars i år: För perioden julidecember kommer det till och
              med att uppstå ett underskott om ca 130 miljoner kronor. Det beror
              på lite olika omständigheter. Tillskottet kommer att vara ganska
              litet under de närmaste åren. Det kommer att behövas väldigt mycket
              mer pengar.
            </seg>
            <seg n="334a8212">
              Börje Vestlund och många andra har alldeles rätt i att den här
              regionen behöver stora kollektivtrafikinvesteringar för att vi
              ska kunna tillfredsställa dem som vill komma resande från olika
              håll från Degerfors och andra håll. Vi tycker att det är viktigt
              att Helsingforss stad kan vara just den tillväxtmotor och det
              centrala nav i Sverige som denna vackra stad kan vara.
            </seg>
          </u>
          <note type="speaker" n="d94633bc">
            Anf. 112 Statsrådet ÅSA TORSTENSSON (c):
          </note>
          <u who="asa_torstensson_60696b" xml:id="i-ad09d4c35d83f64e-21" n="a1bfbf2a">
            <seg n="cdbf0f0c">
              Herr talman! Alliansen har vidgat perspektivet och ansvaret runt
              Helsingfors för att finna en samlad lösning för Helsingfors och
              för Helsingforssregionen. Därmed kan vi skapa en bättre miljö
              i Helsingforss stad.
            </seg>
            <seg n="4e044c57">
              Alliansen sade tidigare, före valet, att man ska ta hänsyn till
              alla parter som var med och deltog i sina folkomröstningar. Efter
              det har regeringen gjort ett övervägande där vi i detta paket
              också därmed lägger in vägar på ett mycket tydligare sätt i Helsingforss
              trafiklösning.
            </seg>
            <seg n="93c2e605">
              Vi tycker att det är rimligt att de som är med och betalar trafiktullar
              också får en återkoppling till bättre vägar och en bättre väginfrastruktur.
              Därför kommer trängselskatterna att vara en medfinansiering till
              de prioriterade vägar som det kommer att satsas på med Helsingforss
              läns kommuner inklusive Helsingforss stad. Det är det arbetet
              som Carl Cederschiöld nu bedriver på ett betydligt mer fördjupat
              och demokratiskt sätt.
            </seg>
            <seg n="79b07d52">
              Jag tror att detta är svar på Peter Pedersens frågeställning
              om del 2. Detta är den prioritering och den avvägning som vi har
              gjort tidigare.
            </seg>
            <seg n="72529914">
              Alliansen väljer att återinföra trängselskatten i syfte att skapa
              bättre förutsättningar för Helsingforss stad att utveckla en bättre
              miljö.
            </seg>
            <seg n="db101c8e">
              Den tredje delen är att vi har som ambition att förändra lagstiftningen
              så att detta är en avgift som kan tas ut på regional nivå. Då
              får man ett regionalt ansvar.
            </seg>
          </u>
          <note type="speaker" n="f9c20706">
            Anf. 113 PETER PEDERSEN (v):
          </note>
          <u who="peter_pedersen_0f4dae" xml:id="i-c80683685e7ce973-5" n="b37698fe">
            <seg n="870ad4d2">
              Herr talman! Jag tycker inte att alliansen har vidgat perspektivet.
              Man tycks inte ha tagit åt sig modern transportpolitisk forskning
              när man kommer fram till att man ska göra en samhällsekonomisk
              analys. Innan man har gjort den analysen fastslår man ändå att
              det ska läggas förhållandevis mer pengar på att bygga vägar än
              på att satsa på till exempel spårbunden kollektivtrafik. Man undrar
              vad ni har för kalkyler för att komma fram till det. Vilka värden
              och vilka faktorer lägger ni in för att komma fram till den slutsatsen?
            </seg>
            <seg n="b31a561b">
              Jag har en from förhoppning. Ni hade ett sidospår ett tag när
              det gäller Citybanan, nämligen tredje spåret. Det enda som hände
              var att ni fördröjde projektet något och fördyrade det med någon
              miljard till, som Andrén var inne på. Nu har ni kommit fram till
              att Citybanan är det bästa, och det tycker jag är jättebra. Jag
              ogillar dock den finansieringsform som ni väljer. Det har jag
              framfört i ett tidigare anförande.
            </seg>
            <seg n="fb350ac2">
              Det var många borgerliga politiker som sade nej till trängselskatt.
              Det var en väldig, aggressiv attack mot det. Sedan, när man såg
              att trängselskatten fick påtagligt goda effekter minskad trafik
              med ungefär 25 procent så kom man på att det här nog var bra och
              att man ville återinföra det. Men ni följer inte resultatet på
              den valsedel som fanns i Helsingforss stad. Det är ett mycket
              märkligt sätt att agera. Ni skyller på att ni vill vara alla till
              lags och göra dem till freds runt om här i Helsingfors.
            </seg>
            <seg n="0b48cae3">
              Vi har fortfarande inte fått svar när det gäller på vilket sätt
              ni bidrar till att gynna det kollektiva resandet i Helsingfors
              när ni inför trängselskatt men använder pengarna till att delfinansiera
              nya vägar. Har ni tagit vara på den information som finns? Det
              tenderar att vara så här i det moderna samhället: Om man bygger
              en ny väg fyller man den kapaciteten nästan omedelbart. Det är
              ungefär som när man skulle bygga det tredje spåret. Då hade man
              omedelbart fyllt kapaciteten. Det dög inte och det räckte inte.
              Alltså var man tvungen att bygga någonting helt annat.
            </seg>
            <seg n="9559f629">
              Jag är inte extrem på det sättet att jag säger att det aldrig
              behöver byggas någon ny väg i något sammanhang. Men jag tycker
              inte att ni bidrar till framåttänkande när ni så uppenbart på
              så många ställen och i olika sammanhang säger att vi måste bygga
              fler vägar. Hur håller det ihop med att ni i andra sammanhang
              pratar så mycket och så väl om att vi numera måste ta ansvar för
              vårt gemensamma klimat, att vi måste ändra våra transportmönster
              och så vidare? Kan det möjligtvis ha att göra med att ni har ett
              parti i regeringen som i olika sammanhang har sagt att det inte
              finns något problem med transporter?
            </seg>
            <seg n="fd6b9f70">
              I den här debatten och i tidigare interpellationsdebatter har
              jag hört att vi i ganska många andra partier utom Moderaterna
              erkänner att transporter leder till olika samhällsproblem. Dem
              måste vi ta hand om. Jag och Vänsterpartiet är övertygade om att
              vi gynnar miljön och klimatet på en rad olika sätt om vi får fler
              människor att resa kollektivt i stället för att välja den egna
              bilen. Då är min fråga igen: Hur ska ni fixa en bra kollektivtrafik?
            </seg>
            <seg n="a34192b9">
              Som svar på frågan om vi har ändrat perspektiv vill jag säga
              till Gunnar Andrén att vi inte har det. Genom att införa trängselskatt
              skulle vi se till att de som måste komma fram i centrala Helsingfors
              gjorde det, till exempel yrkestrafiken. Sjukvårdsresor och alla
              möjliga resor måste komma fram och då såg vi till att det kostade
              något att köra bil i centrala Helsingfors, och vi fick en påtaglig
              effekt.
            </seg>
            <seg n="e51642cf">
              Men som jag sade i mitt anförande måste de människor som väljer
              andra alternativ också känna att kollektivtrafiken duger och att
              man kommer fram till jobbet eller utbildningen i god tid. Det
              är precis därför som man även måste satsa på kollektivtrafiken
              och inte bara säga att man ska ta andra pengar och satsa på kollektivtrafik.
            </seg>
            <seg n="d4d42251">
              Men ni gör inte det, för i budgeten säger ni att ni ska använda
              mer pengar till väginvesteringar och mindre till kollektivtrafik.
              Det blir andemeningen, även om det inte står så. Ni vill satsa
              mer på privata lösningar, OPS-lösningar och privatbilism och mindre
              på kollektivtrafik. Det är den slutsats som jag, och alla som
              läser budgetpropositionen, måste dra.
            </seg>
          </u>
          <note type="speaker" n="9c7591e2">
            Anf. 114 BÖRJE VESTLUND (s):
          </note>
          <u who="borje_vestlund_48292a" xml:id="i-115d911b6adb6736-1" n="a31c5247" next="i-75d0a7456234d4e0-1">
            <seg n="7ac8975e">
              Herr talman! Jag blir lite konfunderad. Vad ska man säga till
              Gunnar Andrén? Vi pratar aldrig om att detta är ett miljöprojekt,
              utan vi pratar om det som om det bara skulle handla om pengar.
              Grunden för detta är att det är ett miljöprojekt. Det kan vi väl
              lägga fast en gång för alla. Jag kan återigen säga att det är
              ett miljöprojekt så förstår kanske Gunnar Andrén det.
            </seg>
            <seg n="e05a28c2">
              Det finns några saker som är viktiga i debatten. En är att man
              ansåg sig tvungen att säga att samtliga folkomröstningsresultat
              i Helsingfors inte skulle räknas. Det vore att inte tillmötesgå
              väljarna i Helsingforss stad. Efter att ha konstaterat det kunde
              man ändå inte gå väljarna i Helsingforss stad till mötes.
            </seg>
            <seg n="cbe70c59">
              Då uppstår den intressanta frågan, herr talman, om statsrådet
              verkligen misstror politikerna i Helsingforss stad och län att
              klara av att fördela dessa pengar så som de själva skulle önska.
              Jag trodde att det var statsrådets partivänner. Andelen är kanske
              inte lika stor som i riksdagen men det finns i alla fall partivänner
              till statsrådet i Helsingforss stad och län där de borgerliga
              har en absolut majoritet. Där kan man prata om att de har vunnit
              valet. I riket är det väl mer tveksamt eftersom de där har vunnit
              med mycket mindre.
            </seg>
            <seg n="36330ccc">
              Det intressanta med resonemanget som statsrådet för är att man
              ska ta hänsyn till alla. Men man tar inte hänsyn till någon. Man
              ger en stor smäll i ansiktet både på dem som röstade i Helsingforss
              stad och på dem som röstade i Helsingforss län.
            </seg>
            <seg n="4a6506b3">
              En annan sak som är mycket intressant i argumentationen är att
              man säger att man behöver pengar till väginvesteringar. Det tror
              jag också. Man behöver ganska mycket pengar till väginvesteringar.
              Men samtidigt pratar man om det som att detta snabbt skulle lösa
              problemen i Helsingforssregionen. Det gör det inte. Vi vet att
              nästan alla planerade vägbyggen i Helsingfors är väldigt tekniskt
              avancerade. De går över vatten, genom berg och på alla möjliga
              ställen där det krävs stor planering och hög kompetens för att
              bygga dem. Hur kort planeringsprocessen än blir kommer det att
              ta lång tid.
            </seg>
            <seg n="66eca2a9">
              Det är dessutom så att nu börjar man om med debatten igen och
              utreder och diskuterar, utreder och diskuterar, men kommer ändå
              inte fram till en lösning. Man vill inte återföra pengarna till
              dem som beslutar i Helsingforssregionen utan lägger det till en
              framtida grundlagsutredning. Och ändra grundlagen kan man tidigast
              göra efter nästa val, om det inte blir nyval.
            </seg>
            <seg n="228fe923">
              Jag har svårt att förstå hur argumenten hänger ihop. Man vill
              tillfredsställa några få som drömmer om Förbifart Helsingfors.
              Jag tror att Förbifart Helsingfors kommer att bli av, men varken
              statsrådet eller jag kommer att vara så pass unga att vi kommer
              att kunna göra annat än att sitta på ett pensionärsmöte och granska
              detta. Det är tyvärr vad jag tror, trots att jag är en stor anhängare
              av Förbifart Helsingfors.
            </seg>
          </u>
          <note n="bb78ccd0">
            Anf. 115 GUNNAR ANDRÉN (fp):
          </note>
          <u who="borje_vestlund_48292a" xml:id="i-75d0a7456234d4e0-1" n="a31c5247" prev="i-115d911b6adb6736-1">
            <seg n="f190f573">
              Herr talman! Jag känner mig yngre och yngre för varje inlägg
              som kommer, så jag är helt övertygad om att vi alla kommer att
              få uppleva Förbifart Helsingfors. Det kommer att bli ungefär som
              i Örebro där man visserligen fyller motorvägen utanför men slipper
              mycket trafik inne i centrum, och det är det som är den stora
              fördelen med dessa vägar som vi har. Inte minst Närke fylls av
              motortrafikleder på olika håll. Det är väldigt förnämligt.
            </seg>
            <seg n="8bc4c899">
              I Helsingforss stad är det dock lite annorlunda. Där finns det
              inte så många motortrafikleder. 80 procent av dem som reser varje
              dag, 80 procent av dem som stiger på något fordon, reser med ett
              kollektivt fordon. Det är bussar, pendeltåg eller tunnelbana.
              Men vi är inte nöjda med detta, vi behöver ännu mer kollektivtrafik.
              Christina Axelsson brukar ofta uttrycka detta mycket bra: Tågen
              ska komma tätt och rätt och det ska vara snyggt och tryggt att
              åka med dem. Det är ett mycket bra uttryck. SL borde ta det av
              Christina Axelsson. Det är ett bra slagord för hur det ska vara.
              Men då måste man också satsa pengar.
            </seg>
            <seg n="438e43dd">
              Den ansats som finns från regeringen har varit bra. Man har tagit
              tag i finansieringen och så vidare.
            </seg>
            <seg n="54689376">
              Jag slutar med att jag inte känner mig sviken även om jag röstade
              nej. För mig är det mycket viktigare att vi får en bättre fungerande
              trafiksituation i Helsingfors. Vi kan inte ha den passivitet som
              vi har haft under många år. Det måste hända något. Det är mycket
              viktigare än att jag säger att jag är besviken för att det stod
              något på en viss valsedel.
            </seg>
            <seg n="84282d5c">
              Vi måste få en bättre trafik i Helsingfors så att mer än 80 procent
              kan åka tryggt och i rätt tid varje dag.
            </seg>
          </u>
          <note type="speaker" n="646b90a1">
            Anf. 116 CHRISTINA AXELSSON (s):
          </note>
          <u who="christina_axelsson_dbffdb" xml:id="i-86403cd8edd29cf1-4" n="b9c5e21f">
            <seg n="3b6090ed">
              Herr talman! När jag hör hur man tolkar folkomröstningsresultatet
              kan jag inte låta bli att undra. Gunnar Andrén fångar det ganska
              bra när han säger att några måste få fel. Visst är det så, Åsa
              Torstensson. Några måste få fel, men inte alla väl?
            </seg>
            <seg n="c000c8cd">
              Detta skulle vara en miljöåtgärd. Det var därför som vi tillsammans
              med Vänsterpartiet och Miljöpartiet införde detta på försök. Det
              skulle vara en miljöåtgärd. Man mätte luften på Hornsgatan och
              till och med där kunde man andas utan att bli förgiftad.
            </seg>
            <seg n="e4bc6221">
              Miljöåtgärderna är viktiga. Vi satte in en hel del kollektivtrafik,
              men det gör man inte nu. Några turer med buss har man i veckan
              fattat beslut om, men det är på tok för lite. Man har inga extra
              avgångar på pendeln, till exempel. Man har inte satt in extra
              tunnelbanevagnar och allt vad vi gjorde för något då. Det kommer
              bara att bli trängre.
            </seg>
            <seg n="460abf8f">
              I svaret från ministern står det att det i detta sammanhang är
              viktigt att komma ihåg att en väl fungerande väginfrastruktur
              är avgörande inte enbart för biltrafiken utan även för kollektivtrafiken
              eftersom även bussar utnyttjar våra vägar. Och det stämmer, det
              går bussar på vägarna.
            </seg>
            <seg n="3dc08927">
              Är inte färdtjänsten en del av kollektivtrafiken, Åsa Torstensson?
              Färdtjänsten går liksom på vägen.
            </seg>
            <seg n="5ad8e1d2">
              Varför ska en rullstolsbunden person från någon kommun utanför
              Helsingfors, till exempel från Huddinge där jag bor, som behöver
              åka med en av färdtjänstens minibussar in till Helsingfors behöva
              betala trängselskatt när fullt friska direktörer som åker i sina
              bilar får dra av det? Likaså behöver de friska personer som åker
              med SL-bussar inte betala någon trängselskatt. Varför är det så?
              Vad är det för miljöåtgärd i det, undrar jag.
            </seg>
            <seg n="7d266eee">
              Några måste få fel, men varför ska vi låta de gamla och sjuka
              få fel, de som ändå försöker att åka smart tillsammans. Sedan
              kan vi alltid hoppas att det går rätt och tätt, men då behövs
              det fler investeringar, och det har vi redan pratat om.
            </seg>
          </u>
          <note type="speaker" n="07778145">
            Anf. 117 Statsrådet ÅSA TORSTENSSON (c):
          </note>
          <u who="asa_torstensson_60696b" xml:id="i-ad09d4c35d83f64e-22" n="a1bfbf2a">
            <seg n="7f42a432">
              Herr talman! Det låter snart som om det bara är jag som är för
              införande av trängselskatt i Helsingfors igen. Det kanske är så,
              Christina Axelsson, att det är alliansregeringen som nu träder
              in och inför trängselskatt för bättre miljö i Helsingfors. Det
              kanske är det som är det problematiska för Christina Axelsson
              att erkänna.
            </seg>
            <seg n="75dfa112">
              Jag upprepar att alliansen var mycket tydlig före valet om att
              vi skulle ha hänsynstagande till dem som genomförde folkomröstningen.
              Det var därför vi uppmanade alla kommuner att också ge sina invånare
              möjlighet att vara aktiva i en folkomröstning. Efter valet har
              vi nu gjort den här balanserade överenskommelsen. Nu träder vi
              in för att skapa bättre förutsättningar för vägar i Helsingfors,
              för det behövs bra vägar också i Helsingfors. Det behövs en samlad
              trafiklösning i Helsingfors. Återigen, vi har diskuterat detta
              tidigare: SL får statliga medel för sin kollektivtrafik. De har
              fått det hittills och har ytterligare pengar i de 4 ½ miljarder
              kronor som är avsatta för detta.
            </seg>
            <seg n="346f08d1">
              Sedan är det en sak som jag, med tanke på att Peter Pedersen
              hänvisar till beslut om Citybanan, måste vara övertydlig med.
              Det finns i dag ett uppdrag till Carl Cederschiöld utifrån den
              diskussion som finns i en storregion och i kranslänen om behovet
              av att prioritera Citybanan. Det är ett arbete som Carl Cederschiöld
              ska utföra för att hitta finansieringslösningar på Citybanan.
              Det ska presenteras för regeringen innan beslut fattas. Jag vill
              gärna upprepa och förtydliga detta.
            </seg>
          </u>
          <note type="speaker" n="0c684380">
            Anf. 118 PETER PEDERSEN (v):
          </note>
          <u who="peter_pedersen_0f4dae" xml:id="i-c80683685e7ce973-6" n="b37698fe">
            <seg n="3ce32858">
              Herr talman! Regeringen måste ha ett alldeles eget slags logik,
              som jag inte riktigt begriper. Det kanske kan vara ideologiskt
              betingat. Jag kan inte begripa hur ni kan komma fram till slutsatsen
              av dagens diskussion att det numera bara är den borgerliga regeringen
              som är för införande av trängselskatter. Det är ett fullständigt
              häpnadsväckande påstående, måste jag säga. Man kan väl snarare
              konstatera att sent ska syndaren vakna när det gäller den borgerliga
              politiken. Jag hoppas att ni ska komma till samma insikt som ni
              nu har gjort om det förträffliga med trängselskatt på en rad andra
              områden.
            </seg>
            <seg n="13616ac3">
              Jag väntar fortfarande på det här svaret: På vilket sätt har
              ni räknat på och beräknat olika kostnader för trafiken för att
              komma fram till, om man gör en samhällsekonomisk analys, att vi
              ska satsa mer på vägar än på spårbunden trafik eller kollektivtrafik
              i framtiden? Jag väntar fortfarande på det svaret. Jag märker
              att ministern inte ens har försökt svara på frågan. Jag utgår
              från att det finns någon typ av underlag som gör att man komma
              fram till ett sådant ställningstagande i den egna budgeten.
            </seg>
            <seg n="35f11e46">
              Sedan sade jag att jag personligen skulle tycka att det vore
              jättebra om man använde de här pengarna till kollektivtrafik.
              Men jag inser att det stod på valsedeln i Helsingforss stad att
              de ska användas till väginvesteringar och kollektivtrafik. Då
              tycker jag att man ska respektera det. Det gör jag även om jag
              skulle kunna tänka mig en annan fördelning. Då säger ni att ni
              har gjort en avvägning. Ni tar in vad de olika aktörerna tycker
              och kommer fram till att vi nu ska använda pengarna bara till
              väginvesteringar som dessutom inte på långa vägar kommer att räcka
              till de förbifarter som ni vill ha. Så fortfarande: På vilket
              sätt gör ni en samhällsekonomisk bedömning som leder fram till
              denna prioritering, med mer vägar jämfört med till exempel järnväg?
              Hur kommer ni fram till att ni ska tolka valresultatet på det
              här sättet? Det står att man ska satsa på vägar och kollektivtrafik.
              Då tycker ni att det är en väl avvägd bedömning att bara satsa
              på vägar. Det är en mycket märklig logik. Jag börjar mer och mer
              förstå varför jag inte tillhör den borgerliga sidan.
            </seg>
          </u>
          <note type="speaker" n="88aad5cd">
            Anf. 119 BÖRJE VESTLUND (s):
          </note>
          <u who="borje_vestlund_48292a" xml:id="i-d79831043495801e-11" n="a31c5247">
            <seg n="6d77c974">
              Herr talman! Jag måste först säga att jag håller med Gunnar Andrén
              om att det ställs andra krav på den här regionen när det gäller
              investeringar i infrastruktur. Det har det gjorts under lång tid.
              Det är grovt orättvist. Det är en fråga som det finns anledning
              att återkomma till, för jag tror inte att man i någon annan del
              av landet skulle kräva att det skulle vara en medfinansiering
              på flera procent, vilket man alltid har gjort i Helsingfors.
            </seg>
            <seg n="11e0be37">
              Jag tycker väl ändå också att det finns anledning att rätta statsrådet
              i ett avseende. Det handlar om detta med att man kan söka pengar,
              att det finns medel som SL kan ansöka om. På vilket sätt har de
              pengarna ökat, statsrådet? Hur mycket har de ökat med? Och hur
              mycket har SL fått av dem, som man säger ska lösa det här problemet?
              Det är lite grann lösningen. Såvitt jag har förstått när jag har
              tittat på det här har det varit de sedvanliga medlen som har delats
              ut, framför allt för fordon. De har ju funnits under en ganska
              lång tid och även till viss del till investeringar i spår.
            </seg>
            <seg n="8fb1fd00">
              Det är ju nästan häpnadsväckande hur man kan komma fram till
              att det bara är den borgerliga regeringen som vill införa trängselskatter
              igen. Vem har sagt att vi inte vill införa trängselskatter? Har
              vi sagt det? Har Peter Pedersen sagt det? Har någon miljöpartist
              sagt det? Jag har inte hört någonting om det. I så fall måste
              man vara i en helt annan värld. Vad vi har sagt är att man ska
              hålla sig till valresultatet och inget annat. Man ska hålla sig
              till det som faktiskt sades och inte svika alla väljare. Jag skulle
              vilja tolka det så här, för att spetsa till det väldigt mycket:
              Jag skulle vilja säga att denna lösning av frågan om trängselskatterna
              för Helsingfors egentligen bara är ett sätt för regeringen att
              kunna komma fram till sin ganska kollektivtrafikfientliga politik.
            </seg>
            <seg n="c58486c2">
              Slutligen, herr talman, vill jag också tacka statsrådet för nästan
              tre timmars debatter. Jag hoppas att statsrådet får en trevlig
              natt.
            </seg>
          </u>
          <note type="speaker" n="5a885875">
            Anf. 120 CHRISTINA AXELSSON (s):
          </note>
          <u who="christina_axelsson_dbffdb" xml:id="i-86403cd8edd29cf1-5" n="b9c5e21f">
            <seg n="4eec46fb">
              Herr talman! Jag måste få upprepa detta. SL får alltså inga mer
              pengar än dem som jag redovisade tidigare. Det räcker till 27
              pendeltåg, 10 spårvägsfordon och 25 tunnelbanevagnar. De här pengarna
              är redan utlagda. Det var dem vi fattade beslut om tidigare, redan
              i den plan som antogs inför 20042015. Det finns inget mer att
              söka. Läs på, ministern! Det står tydligt i budgeten att det är
              på det sättet.
            </seg>
            <seg n="a8311c5e">
              Jag måste också få ställa en sista fråga, även om jag förstår
              att ministern börjar bli trött. Det finns många andra som också
              är trötta, framför allt de som i dag är berättigade till färdtjänst.
              Hur blir det med färdtjänsten? Ska vi ta ut trängselskatter på
              färdtjänst? Är inte det en form av kollektivtrafik? Ska vi ta
              ut det på färdtjänsten när vi inte gör det på den normala, om
              jag får säga så, den andra, vanliga, kollektivtrafiken, alltså
              SL-bussar och sådant? Jag tycker faktiskt att det är dags för
              ett besked från regeringen också i den frågan.
            </seg>
            <seg n="e9d95f16">
              Sedan får jag också tacka för den här debatten.
            </seg>
          </u>
          <note type="speaker" n="92c98cdb">
            Anf. 121 Statsrådet ÅSA TORSTENSSON (c):
          </note>
          <u who="asa_torstensson_60696b" xml:id="i-ad09d4c35d83f64e-23" n="a1bfbf2a">
            <seg n="18b7921f">
              Herr talman! Det måste sägas att det är en stimulerande debatt
              trots att det är sent på kvällen. Med tanke på den negativa debatt
              som ett antal interpellanter trots allt har fört med anledning
              av införandet av trängselskatt är det klart att min fråga om det
              är så att det enbart är alliansregeringen som nu är för bättre
              miljö i Helsingfors via införande av trängselskatt, att minska
              trafikflödet i Helsingfors och också få en bättre boendemiljö
              för alla stockholmare är befogad.
            </seg>
            <seg n="0b37d2ad">
              SL får pengar via de här avsatta pengarna för kollektivtrafik
              i planen för 2015. Jag har aldrig sagt att det tillförs några
              nya pengar. Det är medel som är avsatta, bortåt 1,8 miljarder
              kronor, där hittills 600 miljoner är utbetalade. Det är det jag
              har sagt hela tiden.
            </seg>
            <seg n="25f36c6a">
              Och så tillbaka till Peter Pedersen. Jag upprepar att alliansen
              inför valet sade att vi ska ta hänsyn till 15 folkomröstningar.
              Det var därför vi agerade för att flera kommuner skulle erbjuda
              folkomröstning. Alliansen presenterade det inför valet. Det var
              ett mycket tydligt besked om det.
            </seg>
            <seg n="fd8a1e20">
              Christina Axelsson ställde ytterligare en fråga. Taxi och färdtjänst
              kommer att betala trängselskatt. Jag tror att det framgår av det
              underlag som har gått ut på remiss.
            </seg>
            <seg n="943d97a9">
              I övrigt vill jag tacka för tre timmars arbete tillsammans med
              er. God kväll och god natt. Jag hoppas att ni drömmer vackra drömmar
              om trängselskatten i Helsingfors.
            </seg>
          </u>
          <note n="1463eec6">
            Överläggningen var härmed avslutad.
          </note>
          <note n="dcfca1d1">
            17 § Svar på interpellation 2006/07:336 om regeringens linje
            i fråga om arbetsrätten och kollektivavtal
          </note>
          <note type="speaker" n="48088e72">
            Anf. 122 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-a31a8f092c56f047-2" n="3a4cd2b4">
            <seg n="56652303">
              God afton, herr talman! Sven-Erik Österberg har frågat mig vilken
              linje jag avser att driva beträffande arbetsrätten och kollektivavtalen.
              Frågan är ställd mot en bakgrund där Sven-Erik Österberg beskriver
              att andra företrädare för regeringen, bland andra Maud Olofsson
              och Fredrik Reinfeldt, skulle ha en syn på arbetsrätten som avviker
              från min egen.
            </seg>
            <seg n="45840239">
              Det är min och regeringens uppfattning att den svenska arbetsmarknadsmodellen
              och arbetsrätten på det stora hela fungerar bra. Vissa förändringar
              genomförs i reglerna om tidsbegränsade anställningar i lagen om
              anställningsskydd i syfte att skapa fler jobb samtidigt som tryggheten
              för tidsbegränsat anställda stärks. I övrigt ser jag för närvarande
              ingen anledning att föreslå några förändringar i arbetsrätten.
            </seg>
            <seg n="077adef6">
              Den svenska modellen har inneburit ett lugn på arbetsmarknaden
              som är få länder förunnat. Vid en jämförelse med andra länder
              visar sig såväl antalet konflikter som arbetstvister i övrigt
              på den svenska arbetsmarknaden vara lågt. Förra året förlorades
              färre än 2 000 arbetsdagar till följd av konflikter. Detta är
              en mycket låg siffra i jämförelse med andra länder. Det lugn och
              den arbetsfred som råder på den svenska arbetsmarknaden kan vara
              en förklaring till att mycket uppmärksamhet riktas mot de konflikter
              som ändå uppstår. Det har vi sett några exempel på den senaste
              tiden.
            </seg>
            <seg n="9f760c61">
              Det grundläggande problemet på svensk arbetsmarknad i dag är
              inte konflikträtten. Problemet är i stället det stora utanförskapet,
              som regeringen nu sätter in kraftfulla åtgärder för att bryta.
              I höstens budgetproposition (2006/07:1) framgår att regeringen
              slår vakt om den svenska modellen och att grunderna för arbetsrätten
              bör bestå också framöver.
            </seg>
            <seg n="c061e73a">
              Regeringen har ett kollektivt ansvar för den politik vi bedriver.
              Regeringens politik, nämligen att den svenska modellen fungerar
              väl och att grunderna för arbetsrätten bör bestå, är också den
              politik jag driver.
            </seg>
          </u>
          <note type="speaker" n="d441ee65">
            Anf. 123 SVEN-ERIK ÖSTERBERG (s):
          </note>
          <u who="sven-erik_osterberg_bd1a4d" xml:id="i-7d1dad5c810f5a04-0" n="3931e440">
            <seg n="d02e3822">
              Herr talman! Jag tackar arbetsmarknadsministern för svaret. Arbetsmarknadsministern
              tog inte den boll som jag kastade i frågan. Jag har aldrig, och
              definitivt inte när jag skrev frågan, tvivlat på arbetsmarknadsministerns
              inställning i detta. Det har varit ganska klart och tydligt att
              arbetsmarknadsministern har slagits för den svenska modellen och
              sagt det offentligt. Problemet och den fråga som arbetsmarknadsministern
              kanske kan svara på sedan är om arbetsmarknadsministern har drivit
              detta inne i regeringen också. Det är en sak att driva frågan
              utåt. Det som jag tycker har varit problemet och som har gjort
              att det har uppstått en knepig debatt är att regeringen inte har
              varit entydig i den här frågan.
            </seg>
            <seg n="d480363c">
              Arbetsmarknadsministerns kolleger som Maud Olofsson, Göran Hägglund
              och Lars Leijonborg har ju haft en betydligt mjukare linje i den
              här frågan och öppnat för att man skulle kunna tänka sig förändringar.
              Man har ställt sig på deras sida som har vägrat att teckna kollektivavtal
              och tyckt att facket har haft hårda och felaktiga metoder. Man
              har till och med talat om att proportionaliteten borde ändras
              så att man inte ska kunna bedriva sådan här verksamhet.
            </seg>
            <seg n="0a188504">
              Det är det som har skapat en näring där den svenska modellen
              har ifrågasatts. Om hela regeringen hade varit så tydlig som arbetsmarknadsministern
              har varit hade läget varit ett helt annat. Jag tycker att det
              är ett problem.
            </seg>
            <seg n="bf0619ee">
              En fråga som jag vill ha svar på är: Hur hårt har arbetsmarknadsministern
              drivit detta inne i regeringen? Det har inte gett den synbara
              effekt som man skulle önska.
            </seg>
            <seg n="e435cc7f">
              Efter det att jag ställde frågan noterade jag i samband med en
              moderatstämma i Örebro att också arbetsmarknadsministern var lite
              diffus och tyckte att facket kanske hade använt lite fel metoder
              eller kunde ha gått till väga på ett annat sätt.
            </seg>
            <seg n="f8975c5a">
              På vilket sätt skulle man ha gått till väga för att få ett avtal
              tecknat? Det är precis som det har beskrivits. Möjligheten att
              ta till stridsåtgärder är ju grundlagsskyddad enligt den svenska
              modellen. Det finns ingen lag som föreskriver att man måste ha
              kollektivavtal. Det fungerar utifrån att parterna själva ska komma
              fram till en lösning med de åtgärder som finns. Den enskilde har
              inget lagfäst skydd, utan det är kollektivavtalet som är garantin
              för att man har rättigheter på arbetsmarknaden.
            </seg>
            <seg n="23ecf890">
              Jag har funderat på hur det skulle se ut om man använde en annan
              metod. På vilket sätt skulle facket ha gått till väga?
            </seg>
            <seg n="948bf125">
              Jag ser nu att den salladsbar som frågan egentligen handlar om
              ska byta ägare. Vi vet inte vem som kommer sedan. Jag såg att
              man har avbrutit konflikten. Det kan jag tycka är bra eftersom
              det ger en bra chans för den som kommer efteråt. De kanske har
              kollektivavtal. Om det fortsätter får man naturligtvis förvänta
              sig att den nya ägaren kommer att konfronteras med att man vill
              ha kollektivavtal på en arbetsplats för att säkra de anställdas
              rättigheter.
            </seg>
            <seg n="2e7c688c">
              Som sagt: Hur hårt driver arbetsmarknadsministern det här internt
              i regeringen? Det har varit olika budskap som har gett näring
              åt den här diskussionen. Vissa borgerliga ledamöter av denna kammare
              har också drivit det här. Det ger naturligtvis näring.
            </seg>
            <seg n="cec16226">
              Ett entydigt enhetligt besked från regeringen som har ett kollektivt
              ansvar, som svaret säger, öppnar för en diskussion där man kan
              tro att det finns en möjlighet att ändra i den riktning som man
              tycker att det borde vara.
            </seg>
            <seg n="4bc62df0">
              Det skulle jag vilja ha besked om.
            </seg>
          </u>
          <note n="f12940f9">
            I detta anförande instämde Börje Vestlund (s).
          </note>
          <note type="speaker" n="c29e1fa1">
            Anf. 124 PATRIK BJÖRCK (s):
          </note>
          <u who="patrik_bjorck_d8ad48" xml:id="i-f44d7021fb043a8a-0" n="1f9056b7">
            <seg n="c0641015">
              Herr talman! När det gäller den svenska modellen och kollektivavtalen
              har vi ju haft en del diskussioner i den här kammaren tidigare.
              Det finns anledning att komma tillbaka till detta. Sven-Erik har
              ju i sin interpellation lyft upp varför man känner en oro. Det
              är inte bara Sven-Erik och jag som gör det. Det finns en oro över
              huvud taget i samhället för om regeringen står för sina ord, om
              det bara är tomt prat eller om man verkligen står upp för den
              svenska modellen. Sven-Erik har i sin interpellation visat på
              hur man kan ifrågasätta om uttalanden och ståndpunkter från de
              övriga medlemmarna i regeringen rimmar med vad arbetsmarknadsministern
              säger sig vilja uppnå när han slår fast att man ska försvara den
              svenska modellen.
            </seg>
            <seg n="167cc076">
              De frågorna får ju arbetsmarknadsministern strax möjlighet att
              svara på. Jag vill foga till en oro. Det finns ytterligare dimensioner
              i det här. Man kan naturligtvis fundera över hur Maud Olofssons
              uttalande rimmar med arbetsmarknadsministerns. Jag skulle också
              vilja fråga hur arbetsmarknadsministerns egna åtgärder i regeringen
              rimmar med hur arbetsmarknadsministern i ord försvarar den svenska
              modellen.
            </seg>
            <seg n="7c7f447b">
              När man ser vilka åtgärder som regeringen har vidtagit i det
              område som arbetsmarknadsministern är ansvarig för finns det inte
              en punkt där man har vidtagit någon åtgärd som har stärkt eller
              tryggat den svenska modellen eller kollektivavtalen. När man har
              fört verklig politik har samtliga åtgärder på punkt efter punkt
              syftat till att skada kollektivavtalen och den svenska modellen.
              Då blir frågan: Hur rimmar arbetsmarknadsministerns åtgärder med
              den när det gäller a-kasseförsämringarna? Hela den svenska modellen
              bygger ju på ett batteri av olika delar. Det handlar om a-kassa.
              Det handlar om aktiv arbetsmarknadspolitik, starka fackföreningar
              och kollektivavtal.
            </seg>
            <seg n="afd557ad">
              När regeringen på detta okänsliga sätt genomför a-kasseförsämringar
              är det inte bara ett slag mot den enskilda arbetslösa som drabbas
              illa utan det är också ett slag mot den modell som arbetsmarknadsministern
              säger sig vilja försvara. Det är samma sak när det gäller frånvaron
              av arbetsmarknadspolitik, som också undergräver den svenska modellen.
              Åtgärderna syftar till att många lämnar a-kassan. Det finns de
              som lämnar fackföreningarna. Fackföreningarna försvagas. En hög
              organisationsgrad är också en viktig hörnpelare i den svenska
              modellen. Allt som har gjorts har syftat till att försvaga detta.
            </seg>
            <seg n="a54eed58">
              Sedan finns det flera saker i trollerilådan. Vi som hörde regeringsdeklarationen
              hörde att man vill underlätta möjligheten att få ut F-skattsedel.
              Om man skulle genomföra en sådan åtgärd skulle det på ett drastiskt
              sätt försvaga och försämra allt det som arbetsmarknadsministern
              säger sig vilja värna. Då blir sammanfattningsvis min fråga till
              arbetsmarknadsministern: Hur rimmar de åtgärder man har vidtagit
              i praktisk politik med de ord där man säger sig vilja stödja modellen?
            </seg>
          </u>
          <note type="speaker" n="09b6b60a">
            Anf. 125 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-a31a8f092c56f047-3" n="3a4cd2b4">
            <seg n="e260433f">
              Herr talman! Patrik Björck gör en intressant tolkning av vad
              den svenska modellen är. Den skulle vara samma sak som socialdemokratisk
              ekonomisk politik. Im sorry , men så är inte fallet.
            </seg>
            <seg n="0ee08be9">
              Vi har en politik för arbete, inte en politik för de höga ersättningsnivåer
              som har varit tidigare. Om den svenska modellen hade varit kopplad
              till en 80-procentig ersättningsnivå för all framtid hade det
              argumentet ägt sin giltighet. Men det har inte med detta att göra.
              Jag noterar att Erland Olausson, LO:s avtalssekreterare, var tydlig
              på den punkten redan i höstas, det vill säga att a-kasseförändringarna
              inte skulle spela någon roll för avtalsrörelsen. Jag håller naturligtvis
              med om det.
            </seg>
            <seg n="3f727184">
              Jag kommer tillbaka till Sven-Erik Österbergs två frågor.
            </seg>
            <seg n="7aa8b805">
              Fråga 1: Hur hårt har jag drivit frågan internt? Mot bakgrund
              av de tydliga uttalanden jag har gjort är det väl uppenbart att
              jag har drivit frågan hårt. Jag ska förklara varför. Förra året,
              enligt Medlingsinstitutet, slöts 3 906 lokala avtal på svensk
              arbetsmarknad. Det var konflikt i 18, det vill säga inte ens ½
              procent av dessa fall. Färre än 2 000 dagar förlorades i strejk
              av flera hundra miljoner arbetade dagar på svensk arbetsmarknad.
              Det ska jämföras med miljoner förlorade arbetsdagar i till exempel
              Frankrike. Förra året behandlades ungefär 435 ärenden i Arbetsdomstolen
              jämfört med ungefär 100 000 i motsvarande arbetstribunaler i Storbritannien.
            </seg>
            <seg n="8fbbf28f">
              Fråga 2: Jag kan naturligtvis konstatera att det finns konflikter
              på svensk arbetsmarknad som äger legitimitet eller är legala i
              den meningen att de följer regelverket men som naturligtvis kan
              beskrivas som mer eller mindre bra. Den diskussionen uppkom efter
              diskussionerna om bland annat salladsbaren i Göteborg och de tre
              småföretagen i Smålandsstenar.
            </seg>
            <seg n="d2600a3b">
              Men det ansvaret måste tas av den som vidtar konfliktåtgärden.
              Vi skulle inte tjäna på det har jag varit oerhört tydlig med att
              säga att lyfta över det ansvaret från parterna på arbetsmarknaden,
              facket i det här fallet, till domstolar eller politiker. När vi
              pratar om arbetslinjen är det inte i första hand flera anställda
              på Arbetsdomstolen som har varit vår grundtanke. Det handlar naturligtvis
              om en helt annan diskussion.
            </seg>
            <seg n="3c7fe34c">
              Kontrollmekanismen i detta ligger naturligtvis i att det fackförbund
              som tar i för hårt ur den allmänna opinionens synvinkel förlorar
              sympati och därmed riskerar allmänhetens förtroende både för konfliktåtgärden
              i sig och för kollektivavtalsmodellen i stort. Där kan jag hänvisa
              till Ursula Berges krönika i Dagens Industri för några veckor
              sedan. Den var tydlig på den punkten. Jag känner Ursula sedan
              25 år tillbaka. Vi pluggade i Lund samtidigt. Hon har varit chef
              för arbetarrörelsens tankesmedja Agora, och hon är nu policychef
              eller vad det kan tänkas heta på Akademikerförbundet. Hon har
              en genuin förankring i både den politiska grenen och den fackliga
              grenen av arbetarrörelsen. Jag delar hennes bedömning helt och
              fullt.
            </seg>
            <seg n="4d980293">
              Jag skulle beskriva diskussionen om den svenska modellen som
              fantomsmärtor i politiken. När färre än ½ procent av de avtal
              som sluts har lett till konflikt och när vi förlorar snudd på
              inte en enda arbetsdag till konflikter är det fantomsmärtor man
              ägnar sig åt när man försöker göra konflikträtter och proportionalitetsregler
              till det stora problemet på svensk arbetsmarknad. Det stora problemet
              är något helt annat, nämligen utanförskapet. Det är alldeles för
              många som står utanför arbetsmarknaden. Där ska vi lägga krutet.
            </seg>
          </u>
          <note type="speaker" n="abf811e1">
            Anf. 126 SVEN-ERIK ÖSTERBERG (s):
          </note>
          <u who="sven-erik_osterberg_bd1a4d" xml:id="i-7d1dad5c810f5a04-1" n="3931e440">
            <seg n="fc340334">
              Herr talman! Det är bra att arbetsmarknadsministern har fört
              fram sina åsikter i regeringen om värdet av den svenska modellen.
              Det gäller även de exempel som arbetsmarknadsministern tar upp
              om de få konfliktdagarna och hur väl den svenska modellen har
              fungerat.
            </seg>
            <seg n="dd11f961">
              Jag beklagar de insatser som ändå har gjorts. De har inte övertygat
              dina kolleger på något sätt. Om de var lika övertygade skulle
              Maud Olofsson, Göran Hägglund eller Lars Leijonborg inte ha en
              annan uppfattning i frågan.
            </seg>
            <seg n="bd24e517">
              Om jag var i arbetsmarknadsministerns kläder i regeringen med
              ett visst ansvarsområde och sade mig ha stöd för en klar linje
              men mina kolleger skulle gå ut med en annan linje skulle jag bli
              fruktansvärt upprörd. Jag har inte sett att arbetsmarknadsministern
              har lagt sig i de andra ministrarnas områden. Men tydligen är
              det legitimt i denna så kallade alliansregering att ha vilken
              uppfattning man vill i vissa frågor och föra den debatt som passar.
              Då kan man vara emot. Jag säger inte att arbetsmarknadsministern
              har varit det. Jag vill inte ha den anklagelsen på mig, men jag
              har sett att andra på företagarmöten för de resonemang som de
              vill höra. Det är det som lägger grunden till en uppluckring i
              systemet. Det hedrar arbetsmarknadsministern att han fajtas mot
              dessa väderkvarnar som envist fortsätter att snurra, trots dina
              digra insatser på området. Det är precis det som är problemet.
              Där har jag inte sett någon förändring.
            </seg>
            <seg n="e5951204">
              Sedan var det förändringen, där man talade om att facket tog
              i för hårt. Var det inte arbetsmarknadsministerns egen partivän,
              en kvinnlig moderat ledamot, som inte delade arbetsmarknadsministerns
              uppfattning? Sedan var det moderatstämman i Örebro dagen efter.
              Det var väl lite grann att blidka de egna leden på området och
              säga att det fanns en öppning. Jag gjorde den tolkningen. Det
              var där jag såg en svängning. Det är väl bra om arbetsmarknadsministern
              tar tillbaka detta och klargör att det inte var menat så.
            </seg>
            <seg n="656e50ec">
              Sedan var det det här om att facket tar i för hårt. Jag var hos
              Plymouthbröderna. Dagen efter blev det strejk, och någon blev
              påkörd. Backspegeln slog i ryggen på en person. Jag frågade om
              det var rimligt att använda sådana metoder. Jag stod på en 50-väg
              och någon åkte förbi i full fart i 90 kilometer i timmen nära
              strejkvakterna för att skrämma dem därifrån. Det handlar om att
              ett fack använder sig av föreskrivna fredliga metoder. Jag såg
              inte någon från de borgerliga leden höja ett ögonbryn eller uttala
              att det var metoder som inte passade in.
            </seg>
            <seg n="c7d8ba56">
              Som en händelse såg jag i dag något intressant på TT. Fredrick
              Federley har haft en avvikande uppfattning på området. Enligt
              en TT-uppgift har han införskaffat en salladsbar på Stureplan
              i Helsingfors. Det är väl ett experiment för att se hur länge
              det går att driva den utan att teckna kollektivavtal. Det ska
              bli intressant att höra vad arbetsmarknadsministern kommer att
              säga när Fredrick Federley inte tecknar kollektivavtal. Kommer
              du att tillrättavisa denna borgerliga riksdagsledamot och säga
              åt honom att det är den svenska modellen som gäller, att du driver
              den själv och har regeringen bakom dig? Är det det budskapet som
              Littorin kommer att ge till Federley om det uppdagas att kollektivavtal
              inte kommer att tecknas?
            </seg>
          </u>
          <note type="speaker" n="d06cc64d">
            Anf. 127 PATRIK BJÖRCK (s):
          </note>
          <u who="patrik_bjorck_d8ad48" xml:id="i-f44d7021fb043a8a-1" n="1f9056b7">
            <seg n="f3ba0844">
              Herr talman! Arbetsmarknadsministern bjuder upp till dans och
              säger att den svenska modellen inte är sossepolitik. Det är just
              det som era strateger har kommit fram till. Det är därför ni har
              minskat den mörkblå färgen och gjort den nästan lite vit. Det
              är därför ni kallar er för Nya moderaterna arbetarpartiet. Ni
              har kommit på att den svenska modellen faktiskt är sossepolitik.
            </seg>
            <seg n="a0521865">
              Ni har också kommit på att svenska folket älskar sossepolitik
              så mycket att ni ändrar hela er strategi för att vinna valet och
              försöker driva en politik som ser ut som sossepolitik. Men orden
              arbetarpartiet, värna den svenska modellen och värna kollektivavtalen
              möts inte med handling, utan handlingen här är hela tiden i omvänd
              ordning.
            </seg>
            <seg n="4bdda605">
              Någonstans är arbetsmarknadsministern fortfarande svaret skyldig.
              Hur kan en sjunkande organisationsgrad, en a-kassa som tappar
              massor av medlemmar, avsaknaden av en aktiv arbetsmarknadspolitik,
              flera otrygga anställningar samt en uppluckring av F-skatteregeln
              innebärande att hela arbetstagarbegreppet och därmed kollektivavtalet
              är i fara, hur kan de här aktiva åtgärderna på något sätt stödja
              det som man säger sig verka för?
            </seg>
            <seg n="a673ea24">
              Det är så att den svenska modellen är sossepolitik. Det är så
              att en stor majoritet av svenska folket gillar detta. De moderata
              strategerna har insett det här och försöker att så att säga leva
              i den verkligheten.
            </seg>
            <seg n="5cbec08e">
              Nu skulle jag vilja få lite svar på de olika frågorna.
            </seg>
          </u>
          <note type="speaker" n="5b7abae2">
            Anf. 128 EVA-LENA JANSSON (s):
          </note>
          <u who="eva-lena_jansson_69cbd8" xml:id="i-8ca441700e4ab121-0" n="fbaae788" next="i-4dfd5c2785f4c28d-0">
            <seg n="b1ea79f8">
              Herr talman! Tänk om jag var lika övertygad som Sven-Erik Österberg
              om att arbetsmarknadsministern verkligen gillar den svenska modellen!
              Jag är lite mer misstänksam än så; det måste jag säga.
            </seg>
            <seg n="802c533e">
              Om man företräder ett parti som på sin hemsida använder begreppet
              latent arbetslösa börjar jag rynka på pannan. Varför nöja sig
              med att säga att det är en och en halv miljon människor som befinner
              sig i utanförskap? Kan vi inte säga nio miljoner på en gång alla
              är väl latent arbetslösa? Låt mig alltså tvivla!
            </seg>
            <seg n="6784855b">
              I en debattartikel skrev du när du beskrev konflikten i Göteborg
              om konfliktglada fackförbund som kunde äventyra den svenska modellen.
              Vilka avses med konfliktglada fackförbund? Det måste vara några
              specifika som du tänker på eftersom du nyss redogjort för att
              det är väldigt få konflikter på svensk arbetsmarknad.
            </seg>
            <seg n="5b51b9d7">
              Och vad innebär fackförbund som tar i för hårt? Att man kräver
              kollektivavtal i mer än en vecka och att man står där och har
              blockad i flera månader, är det att ta i för hårt?
            </seg>
            <seg n="592a0f74">
              I ditt svar till Sven-Erik säger du: I övrigt ser jag för närvarande
              ingen anledning att föreslå några förändringar i arbetsrätten.
              Du säger också att grunderna för arbetsrätten bör bestå också
              framöver. Jag tycker att du faktiskt öppnar upp för ganska mycket.
            </seg>
            <seg n="d48d98b8">
              Patrik Björck har väldigt tydligt beskrivit vilka konsekvenser
              som en sänkt a-kassa och noll arbetsmarknadspolitik kan få. Om
              man har tjänat 14 000 kronor i månaden och blir arbetslös och
              helt plötsligt därför att man jobbat i bara sex månader får en
              a-kassenivå grundad på 7 000 kronor i månaden, vilket ger en a-kassa
              på 5 600 kronor i månaden före skatt, kommer pressen på att ta
              ett jobb utan kollektivavtal att vara oerhört tuff. Om man inte
              kan se kopplingen mellan en extremt låg a-kassa och kollektivavtal
              har man inte förstått den svenska modellen. Det är kanske därför
              arbetsmarknadsministern säger att han står för den svenska modellen.
            </seg>
            <seg n="e70bd400">
              Maud Olofsson har förstått den här modellen. Hon pratar väldigt
              tydligt och säger: Nu ska vi konkurrensutsätta svenska löntagare.
              Nu ska vi se till att konkurrensutsätta dem precis som vi har
              konkurrensutsatt jordbrukarna.
            </seg>
            <seg n="f898bdea">
              Hur konkurrensutsätter man löntagarna i Sverige? Jo, naturligtvis
              genom att öppna upp för lägre löner.
            </seg>
            <seg n="60447fbc">
              Låt människor komma hit och jobba, men ställ inga krav på kollektivavtal!
              Den linjen driver Fredrick Federley. Det är ju därför han så gärna
              vill ha en restaurang. Han vill kunna testa modellen fullt ut,
              och det gör han fastän han är folkvald i Sveriges riksdag och
              förväntas vara här. Det kan man också diskutera.
            </seg>
            <seg n="f5df50b6">
              I den här borgerliga regeringen och även i det borgerliga parlamentet
              har man framfört att man inte tycker att politiker ska syssla
              med företag. I vissa fall är jag faktiskt benägen att hålla med.
            </seg>
            <seg n="e1f2ebb5">
              Men vilka avser du när du talar om fackförbund som är konfliktglada?
              Och vad skulle kunna göra att du kunde tänka dig att föreslå förändringar
              i arbetsrätten? Eftersom du just nu, för närvarande, inte ser
              någon anledning måste det ju finnas skäl till att du skulle vilja
              ändra i arbetsrätten.
            </seg>
          </u>
          <note n="f607fa35">
            Anf. 129 FÖRSTE VICE TALMANNEN:
          </note>
          <u who="eva-lena_jansson_69cbd8" xml:id="i-4dfd5c2785f4c28d-0" n="fbaae788" prev="i-8ca441700e4ab121-0">
            <seg n="9bb6c777">
              Debatten rör inte Fredrick Federleys göranden och låtanden.
            </seg>
          </u>
          <note type="speaker" n="ec99fb8d">
            Anf. 130 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-a31a8f092c56f047-4" n="3a4cd2b4">
            <seg n="f2e833e9">
              Herr talman! Eva-Lena Jansson gör sig lite lustig över begreppet
              latent arbetslösa. Men det är en vedertagen definition som förklarar
              skillnaden mellan öppen arbetslöshet och harmoniserad arbetslöshet
              som är ILO-måttet. Det handlar om studerande som pluggar när de
              egentligen vill ha ett jobb att gå till. Det är alltså en vedertagen
              beskrivning av hur arbetslösheten är fördelad.
            </seg>
            <seg n="44ab6335">
              Eva-Lena Jansson talar med all respekt om en extremt låg a-kassa.
              Men vi är tillbaka på den nivå som gällde i mitten av 1990-talet
              en av världens mest generösa arbetslöshetsförsäkringar. I Norge
              får man 67 procent från första dagen. Här har vi 80 procent i
              200 dagar, så det där går inte hem!
            </seg>
            <seg n="009535d0">
              Patrik Björck beskriver sossepolitik som den svenska modellen.
              Då vill jag påminna om att en borgerlig regering i maj 1928 införde
              kollektivavtalslagen. Då organiserade Socialdemokraterna och LO
              en tre timmar lång politisk strejk mot kollektivavtalslagen.
            </seg>
            <seg n="2a1593a6">
              Jag vill också påminna om att det var Arvid Lindman, högerledaren,
              som lade fram det första kollektivavtalsförslaget år 1910 så den
              historiebeskrivningen får vi nog revidera. Men det får vi säkert
              tillfälle att vidare återkomma till.
            </seg>
            <seg n="2f2c9442">
              Sven-Erik Österberg är också inne på diskussionen om en del av
              kollegerna i regeringskretsen. Jag vill åter med bestämdhet hävda
              att vi har ett kollektivt ansvar. Det är vår gemensamma politik
              att den svenska modellen fungerar väl och att grunderna bör bestå.
              Det är den politik vi gemensamt står för; det kan jag lugna Sven-Erik
              Österberg med flera med.
            </seg>
            <seg n="005a5a46">
              Däremot måste man väl kunna ha högt i tak. Det har Socialdemokraterna
              och stödpartierna alltid haft i en mängd olika frågor. Det är
              klart att man måste kunna föra en diskussion om proportionalitet
              utan att för den skull kräva lagstiftning. Det tycker inte jag
              är alldeles orimligt.
            </seg>
            <seg n="0d994141">
              Sedan vill jag påminna om att en tidigare arbetsmarknadsminister
              vid namn Mona Sahlin år 1990 föreslog både strejkförbud och lönestopp.
              Det skulle naturligtvis aldrig falla mig in att ingripa så i parternas
              modell.
            </seg>
          </u>
          <note type="speaker" n="b5bcfb1f">
            Anf. 131 SVEN-ERIK ÖSTERBERG (s):
          </note>
          <u who="sven-erik_osterberg_bd1a4d" xml:id="i-7d1dad5c810f5a04-2" n="3931e440">
            <seg n="2e358a24">
              Herr talman! Jag fick inget svar, men arbetsmarknadsministern
              har en möjlighet till att tala om hur han ställer sig vid en eventuell
              konflikt när det gäller salladsbaren vid Stureplan. Det kan det
              vara intressant att veta.
            </seg>
            <seg n="08fc6a98">
              Vi ska inte blanda in Fredrick Federley. Det är ändå intressant.
              Jag tror att hans ambition inte är att starta en bar därför att
              han vill ha kollektivavtal, utan han vill testa gränserna. Så
              har han hela tiden sagt i den debatten. Det där tycker jag är
              intressant i förhållande till den svenska modellen, som ju arbetsmarknadsministern
              pekar på.
            </seg>
            <seg n="fed85188">
              Jag tror inte att högern ska ta åt sig äran av kollektivavtalen.
              Det fanns nog andra ambitioner 1928 när man skrev på än vad skälet
              här är. I varje fall har man varken innan eller efteråt stridit
              för kollektivavtalen och tyckt att det var någon del. Allt det
              man senare kunnat läsa i motionsväg har väl egentligen inte på
              något sätt följt den linjen, skulle jag vilja säga.
            </seg>
            <seg n="cd9c546f">
              Det där bör nog granskas lite grann i sömmarna innan man går
              7080 år tillbaka i tiden och nämner exempel på hur situationen
              då var. Det är många som i efterhand gör sig till vän av någonting
              som man definitivt inte har stått för under en stor del av den
              tid som gått sedan dess; det skulle jag vilja peka på.
            </seg>
            <seg n="5864ddf4">
              Sedan har vi detta med den svenska modellen. Jag vill lägga till
              lite grann när det gäller det som Patrik Björck avslutade med.
              Arbetsmarknadsministern själv säger att det ska vara starka jämbördiga
              parter. Det är en förutsättning för att ha en svensk modell som
              fungerar och som kan mötas också i fråga om sådant här.
            </seg>
            <seg n="a7055ee4">
              Hela tiden sedan regeringsskiftet har, vilket varit intressant
              att se, alla åtgärder som regeringen vidtagit försvagat den ena
              parten. När arbetsgivarparten inte kan leva upp till de krav som
              finns senast bland annat när det gäller att anmäla jobb till arbetsförmedlingen
              tar man bort den skyldigheten; den har ju ändå inte fungerat.
              När arbetstagarparten lämnar felaktiga uppgifter i någon form
              det betraktas som felaktig utbetalning föreslås fängelsestraff.
              Det är förslag som har förekommit.
            </seg>
            <seg n="8946d218">
              Det är väldigt tydligt vilken part den här regeringen månar om
              och vilken man vill klämma åt i det samhälle som varit. I detta
              ligger hela regelverket a-kassan, borttagandet av rätten att dra
              av fackföreningsavgiften etcetera. Alltihop har åsamkat den ena
              parten mer kostnader, medan den andra helt har kommit undan. Jag
              tycker att alltihop visar på att det är en försvagning av den
              svenska modellen som den här regeringen har gjort.
            </seg>
          </u>
          <note type="speaker" n="b8ccd690">
            Anf. 132 EVA-LENA JANSSON (s):
          </note>
          <u who="eva-lena_jansson_69cbd8" xml:id="i-7d8d17fd9751c4da-2" n="fbaae788">
            <seg n="1310f148">
              Herr talman! Jag fick inga svar på mina frågor, herr arbetsmarknadsminister.
              Konfliktglada fackförbund vilka var det som avsågs, egentligen?
              Jag uppfattar att du i denna debattartikel varnar några för att
              de inte ska vara så konfliktglada. Jag har inte riktigt uppfattat
              vilka det är som skulle vara konfliktglada eftersom det var så
              få konflikter.
            </seg>
            <seg n="09cbb38c">
              I övrigt ser jag för närvarande ingen anledning att föreslå några
              förändringar, sades det i svaret. Jag har hängt upp mig på formuleringen
              för närvarande, för jag har en känsla av att du är regeringens
              staffagefigur i denna fråga. Du kommer att stå upp för svensk
              arbetsrätt väldigt länge ända tills trycket blir så hårt att du
              kan säga att det inte fungerar, att facket har en massa konflikter
              och väldigt få medlemmar, att vi inte kan ha det så här, att vi
              måste ha en minimilagstiftning och så vidare. Jag är rädd att
              det blir så.
            </seg>
            <seg n="f0ec2781">
              Jag hoppas att det är ett djupt engagemang från din sida. Du
              låter trovärdig, men jag är i alla fall tvivlande. Du är i alla
              fall moderat!
            </seg>
            <seg n="fb0df630">
              I svaret sägs också att grunderna för arbetsrätten bör bestå
              framöver. Du har inte gått in tydligt och talat om vad du egentligen
              menar och vad det är som du vill förändra för jag känner att du
              är beredd att förändra.
            </seg>
            <seg n="0e82766c">
              Vilka är de där konfliktglada, och vad är det du egentligen skulle
              vilja göra? Du säger att du för närvarande inte ser någon anledning
              att föreslå förändringar. Kan du ge en enda anledning till att
              du skulle vilja förändra? Det skulle jag vilja höra från dig.
            </seg>
          </u>
          <note type="speaker" n="103a1bbf">
            Anf. 133 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-a31a8f092c56f047-5" n="3a4cd2b4">
            <seg n="0bdf822f">
              Herr talman! Svaret på den sista frågan är: Nej, det kan jag
              faktiskt inte i dag. Så är det helt enkelt, för jag tycker att
              denna modell fungerar väl.
            </seg>
            <seg n="6f7e0883">
              När det gäller att trycket kan bli för hårt och att jag egentligen
              är en staffagefigur är det bara att konstatera att vi nog gemensamt
              måste ta ansvar för denna modell. Det var ungefär det som Ursula
              Berge skrev i sin krönika.
            </seg>
            <seg n="aa24a0e5">
              Det är klart att det har funnits uppenbara konflikter. ToysRUs-konflikten
              är ett exempel. Det var, tycker jag som utomstående, en helt uppenbar
              konflikt som hade bred legitimitet i många samhällslager. Konflikten
              i Göteborg hade dock en annan dimension, och det visar ju också
              en del av allmänhetens reaktioner på detta. Den diskussionen om
              man menar allvar med att man ska ta ett ansvar för modellen måste
              man ju kunna ta och försvara och förklara den. Annars hade vi
              ju inte sett Ursula Berges krönika på det temat. Jag tycker att
              det ligger på alla som finns runt arbetsmarknaden att försvara
              modellen genom att kunna förklara varför man vidtar åtgärder.
            </seg>
            <seg n="261c3a80">
              När det gäller frågan från Sven-Erik Österberg: Ja, den svenska
              ordningen gäller naturligtvis alla oavsett om man råkar vara riksdagsledamot
              eller någon annan. Det finns ingen som helst anledning att skilja
              på folk på det sättet. Regelverket är till för att följas av dem
              som gör detta. Det ska alltså inte vara några konstigheter.
            </seg>
            <seg n="17e9f0ad">
              Dessutom vänder jag mig emot beskrivningen att vi skulle ha gjort
              en massa saker för att försvaga den ena parten och bara underlätta
              för den andra eller något i den stilen. Jag vill återigen påminna
              om att tryggheten för de tidsbegränsat anställda stärks när vi
              nu övergår från tre år till två år. Det är en väsentlig förstärkning
              för de tidsbegränsat anställdas möjligheter att få en tillsvidareanställning.
            </seg>
            <seg n="e80a66a3">
              Slutsatsen av det hela är återigen, skulle jag vilja säga att
              regeringen kollektivt är överens om detta. Jag beskriver diskussionen
              med dem som inte försvarar den svenska modellen som en fantomdiskussion.
              Det gör ont i lemmar man inte har, uppenbarligen. Jag är beredd
              att försvara denna modell tills jag slutar med detta jobb och
              även därefter.
            </seg>
          </u>
          <note n="1463eec6">
            Överläggningen var härmed avslutad.
          </note>
          <note n="ae6be5b2">
            18 § Svar på interpellation 2006/07:357 om avtal om plusjobben
          </note>
          <note type="speaker" n="4c6b4dc6">
            Anf. 134 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-a31a8f092c56f047-6" n="3a4cd2b4">
            <seg n="3f397c3b">
              Herr talman! Eva Olofsson har frågat mig om jag avser att vidta
              åtgärder för att ingångna avtal om plusjobben ska hållas samt
              om jag avser att vidta åtgärder för att öka möjligheterna för
              människor med plusjobb att få reguljär anställning efter avslutade
              plusjobb.
            </seg>
            <seg n="d2cd1e2c">
              Beslutet att slopa merkostnadsersättningarna för plusjobben har
              orsakat oro i kommunerna. Några kommuner har satt sig i en svår
              situation genom sitt sätt att använda merkostnadsersättningarna.
              Oron avspeglas här i kammaren. Jag har under de senaste två månaderna
              fått 16 interpellationer och skriftliga frågor med frågeställningar
              liknade Eva Olofssons.
            </seg>
            <seg n="49915af2">
              Alliansen gjorde under valrörelsen klart att plusjobben är dåliga
              för såväl individ som samhälle och att nyanvisning borde stoppas.
              Efter alliansens valseger förbyttes kommunernas tidigare kritik
              av plusjobben till entusiasm. En fjärdedel av alla plusjobb som
              nu finns anvisades under de sista veckorna som möjligheten fanns.
              Denna kraftiga ökning av antalet plusjobb var inte förutsedd i
              alliansens budget, och den måste nu finansieras.
            </seg>
            <seg n="037ec023">
              Jag har stor respekt för oron i kommunerna, men regeringen har
              att ta ansvar för att hantera oförutsedda problem och regeringen
              har valt det bästa av tillgängliga handlingsalternativ. Att minska
              nivån på lönesubventionen eller att minska antalet beviljade plusjobb
              skulle vara sämre. Det var heller aldrig ett alternativ att minska
              antalet särskilda anställningsstöd som är ett stöd som ges till
              dem som står allra längst från osubventionerade arbeten.
            </seg>
            <seg n="1369d30e">
              Det minst kännbara sättet att finansiera ökningen av antalet
              plusjobb är att slopa merkostnadsersättningen. Subventionen av
              plusjobbarens lön behålls oförändrad på 1 000 kronor per dag.
              Detta är den högsta subvention som finns inom arbetsmarknadspolitiken,
              trots att plusjobbarna inte är de som står allra längst från osubventionerade
              arbeten.
            </seg>
            <seg n="d0a678e9">
              Plusjobbens subvention ger full kostnadsteckning för att anställa
              en person med en lön på ca 15 000 kronor per månad. Min bedömning
              är att de flesta plusjobbarna kommer att få behålla sina anställningar
              även sedan merkostnadsersättningen slopats.
            </seg>
            <seg n="eb93208b">
              Jag avser inte att ta initiativ för att återinföra plusjobbens
              merkostnadsersättning.
            </seg>
            <seg n="9f037450">
              När det gäller den andra frågan om att underlätta anställningar
              efter plusjobben vill jag säga att regeringar inte förfogar över
              arbetsgivares anställningsbeslut. Det en regering kan göra är
              att skapa så bra förutsättningar och regelverk som möjligt så
              att ekonomin utvecklas väl. Bara så kan utanförskap uthålligt
              bekämpas. Beslut för att minska utanförskap tas nu inom alla politikområden.
            </seg>
            <seg n="6e4ef2a6">
              För att nämna några exempel gör jobbavdragen det mer lönsamt
              att arbeta. Riktade efterfrågestimulanser genomförs inom en rad
              sektorer genom att arbetsgivaravgifter sänks. Sedan den 1 januari
              finns nystartsjobben. Tid i plusjobb får ingå i kvalifikationstiden
              för nystartsjobben för dem som behöver subventionerade anställningar
              även efter plusjobben.
            </seg>
          </u>
          <note type="speaker" n="dfb84a45">
            Anf. 135 EVA OLOFSSON (v):
          </note>
          <u who="eva_olofsson_b34e2b" xml:id="i-4af35aac3f014af7-2" n="ddd4594d">
            <seg n="e55b33f6">
              Herr talman! Jag tänkte berätta lite om bakgrunden till att jag
              ställt denna interpellation. Min hemstad Göteborg är den stad
              som har flest plusjobbare i landet, nämligen 950 stycken. Staden
              jobbade väldigt aktivt för att använda sig av denna möjlighet
              att ge människor som har varit arbetslösa länge möjlighet att
              göra en vettig insats. De kan komma i arbete och få erfarenheter
              och var det tänkt också handledning, stöd och utbildning för att
              kunna få ett fast jobb.
            </seg>
            <seg n="1686de44">
              150 personer finns inom äldreomsorgen och gör bra insatser där.
              De kan sätta en guldkant på tillvaron för de äldre, göra en del
              av det som personalen inte hinner med eller frigöra personalens
              möjligheter att själva göra mer sociala insatser som att sitta
              och prata, gå ut och gå och allt det där som vi vet är så viktigt.
            </seg>
            <seg n="b8d2bb9e">
              De finns inom skola och förskola. Fler vuxna i skolan är något
              väldigt viktigt som ofta diskuteras. 180 personer arbetar bland
              annat i grönområden och i resten av staden för att göra den tryggare
              och vackrare.
            </seg>
            <seg n="95b25ed7">
              Det är inte bara lönen som kostar, speciellt inte om man har
              ambitionen att människor ska få ett fast jobb. Vi vill ha människor
              som har utbildning inom äldreomsorgen, och det hoppas jag att
              statsrådet också vill. Vi vill att människor som jobbar i förskola
              och skola har olika former av utbildning. Är man ute och jobbar
              i grönområdena behöver man till exempel arbetsledare, utrustning
              och ett ställe att byta om på.
            </seg>
            <seg n="81ebd739">
              Därför slår det illa när man tar bort merkostnadsersättningen
              till kommunerna så snabbt och bryter avtalet. Man sänker kvaliteten
              på en insats som för många människor är viktig och som för många
              människor skulle kunna sluta med ett fast jobb. Man minskar den
              möjligheten.
            </seg>
            <seg n="da4ac26c">
              När det gäller detta att alliansen klargjorde att plusjobben
              var dåliga för individ och samhälle undrar jag vem man klargjorde
              det för. Kanske klargjorde man det för sig själv.
            </seg>
            <seg n="ddb91cb0">
              Jag tror att väldigt många av dem som har plusjobb tycker att
              de har fått ett meningsfullt jobb att gå till. De gör något vettigt;
              de behövs. Jag tror att väldigt många arbetsplatser som har människor
              med plusjobb hos sig ser att man har fått tillgång till människor
              som kan göra kvaliteten ännu bättre inom viktiga områden.
            </seg>
            <seg n="38ad7604">
              Man kan nästan få intryck av att kommunerna försökte djävlas
              med alliansregeringen genom att anställa väldigt många plusjobbare
              under den sista tiden som det var möjligt. Jag hoppades egentligen
              att det fanns bättre kontakter mellan de moderata och borgerliga
              kommunpolitikerna och regeringen, statsrådet, även om alliansen
              är ny i den rollen. Som kommunalråd i Göteborg följde jag hur
              man jobbade med detta. Jag vet att det tog tid att skriva avtal
              med facken. Man skulle hitta bra arbetsplatser. Man jobbade väldigt
              tätt ihop med arbetsförmedling och annat för att hitta rätt människor
              till rätt platser. När man sedan hade matchat ihop de här människorna
              med rätt arbetsplats gjorde man färdigt det hela. Det är klart
              att man var nästan framme med en lång rad av människor. Jag tror
              att det snarare var av ansvar för de människorna som man såg till
              att göra det här färdigt.
            </seg>
            <seg n="6f79ef32">
              Jag tror, precis som statsrådet, att kommunerna faktiskt kommer
              att ta ansvaret och inte säga upp folk. Däremot tror jag att kommunerna
              med all rätt blev oerhört besvikna över att ett avtal bröts på
              detta sätt. Kommunerna har ställt upp och skapat de här jobben,
              men mitt i dras pengar tillbaka. Många kommuner protesterar med
              all rätt. Sveriges Kommuner och Landsting gör det. Jag vet att
              de väntar på brevsvar från statsrådet och det har inte kommit
              än, såvitt jag vet.
            </seg>
          </u>
          <note type="speaker" n="19f83c03">
            Anf. 136 SVEN-ERIK ÖSTERBERG (s):
          </note>
          <u who="sven-erik_osterberg_bd1a4d" xml:id="i-7d1dad5c810f5a04-3" n="3931e440">
            <seg n="c3f0271e">
              Herr talman! När jag ändå är här kan jag fortsätta debattera.
              Det är en intressant diskussion. Jag tycker att hela diskussionen
              kring plusjobben och de alternativ som regeringen lägger fram
              är väldigt avslöjande. Det visar vad som egentligen står på agendan
              för den borgerliga regeringen.
            </seg>
            <seg n="503f3200">
              Det är riktigt att man nedvärderade plusjobben. Det var ju gardinjobb
              i valrörelsen. Det var ingenting som hade ett värde på något sätt,
              samtidigt som man gjorde reklam för hushållsnära tjänster. Jag
              förstod aldrig skillnaden. Varför var det ett sämre jobb om en
              långtidsarbetslös hjälpte till och hängde upp gardinerna åt en
              pensionär i ett kommunalt äldreboende än om samma person skulle
              ha gjort det hos någon av arbetsmarknadsministerns partivänner
              som hade fått ett skatteavdrag i stället? Vad är det för skillnad
              mellan de jobben? Är det ena sämre och det andra bättre? Det var
              ju en tydlig vinkling av vem man ville skulle ha tjänsten. Det
              är så jag tolkar hela den här delen.
            </seg>
            <seg n="ef9edc28">
              Tittar vi sedan på den efterföljande arbetsmarknadspolitiken
              som ska täcka upp det som diskuterades alldeles nyss, den särskilda
              reduktionen av arbetsgivaravgifterna för ungdomar, pengar som
              man skjuter iväg som en hagelsvärm, kan vi väldigt lätt konstatera
              hur mycket det här kommer att gynna en kedja som McDonalds. De
              kommer inte att anställa en endaste ytterligare ungdom därför
              att de fyller upp där det finns efterfrågan och sedan hämtar de
              hem de här pengarna. Jag skulle inte ens tro att de här pengarna
              faller ut i billigare hamburgare utan de kommer att gå direkt
              i kassan hos McDonalds ägare. De pengarna sprider man iväg utan
              att se effekten av dem.
            </seg>
            <seg n="a1e4bf35">
              Titta på hushållsnära tjänster! Direktören som har ett hus i
              Spanien kan faktiskt få avdrag därför att någon klipper gräsmattan
              nere i Spanien. På vilket sätt gynnar detta den svenska arbetsmarknadspolitiken,
              Littorin? Det skulle jag vilja veta. På vilket sätt skulle det
              ske?
            </seg>
            <seg n="84a231f3">
              Vi har nystartsjobben som är gränslösa uppåt. Jag hörde att en
              arbetsförmedling utanför Helsingfors hade en person som blivit
              anställd på någon form av chefstjänst för 68 000 kronor i månaden.
              Man ersätter 30 procent av lönen. Inget tak uppåt eller på något
              sätt en begränsning. Frågan är om det jobbet skulle ha varit obesatt
              om inte nystartsalternativet hade funnits. Jag betvivlar det.
              Jag tycker faktiskt att det här är en oerhört intressant fråga
              för Riksrevisionen att titta närmare på.
            </seg>
            <seg n="a21303de">
              För att återvända till plusjobben kan jag säga att jag under
              hela den majoritetsperiod då jag var med inte hörde något annat
              i denna kammare än hur viktigt det var att hålla ingångna avtal
              med kommunerna. Hur många gånger blev inte vi anklagade för att
              vi inte levde upp till finansieringsmodellen? Det man gör här
              är att man, efter att kommunerna har ingått ett avtal med statsmakten
              där de har vetat vilka villkor som gäller, drar bort en del av
              de pengarna. Strax under 1 miljard mindre får Sveriges kommuner.
            </seg>
            <seg n="2d360a85">
              Man kan väl säga att de var överkompenserade. Men alla vet väl
              hur en kommunal budget fungerar. Man har de resurser man har.
              Man går in i året och lägger ut pengar i olika former av verksamhet.
              Rycks de bort får det konsekvenser.
            </seg>
            <seg n="70107d59">
              Till detta ska läggas den andra arbetsmarknadspolitiken. Hur
              många projekt finns det inte ute i kommunerna som de driver för
              de allra svårast arbetslösa och där de har ett stöd från länsarbetsnämnderna?
              När jag nu besöker dem beskriver de från kommun till kommun att
              länsarbetsnämnden inte har några resurser till det här längre.
              Man har dragit ned 9,2 miljarder på åtgärdsdelen för Arbetsmarknadsverket.
              Det faller ut på länsarbetsnämnderna. De kan inte stå för sin
              del längre. Kommunerna har att välja mellan att lägga ned den
              här verksamheten eller skjuta till extra pengar, först på plusjobben
              sedan till en arbetsmarknadspolitik som regeringen retirerar från.
              Man skjuter över kostnaderna på kommunerna som får ta ansvar.
              Det är de som står öga mot öga med sina kommuninvånare. Det är
              en stor börda som regeringen lägger på de kommunala företrädarna
              i den här frågan. Det är ett stort ansvar. Ändå ska vi veta att
              vi har högkonjunktur nu.
            </seg>
          </u>
          <note type="speaker" n="8005ef18">
            Anf. 137 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-a31a8f092c56f047-7" n="3a4cd2b4">
            <seg n="245f19c3">
              Herr talman! Låt mig föra in lite sans och balans i den här debatten.
              Det vi har gjort är för det första att vi har tagit bort kommunbonusen.
              Man har fått 125 procent av lönekostnaderna för plusjobbarna.
              Nu får man 100 procent, det vill säga hela lönekostnaden betald.
              Det är den absolut dyraste arbetsmarknadspolitiska åtgärd som
              finns och någonsin har funnits.
            </seg>
            <seg n="a807be5e">
              För det andra är det så att en länsarbetsnämnd eller någon annan
              statlig myndighet naturligtvis inte kan avtala bort vad riksdag
              och regering i offentligrättslig ordning har beslutat. Så är det.
              I den meningen är det naturligtvis inget avtalsbrott.
            </seg>
            <seg n="054a2f41">
              För det tredje betyder det att de som har haft plusjobben, och
              då har haft 125 procent i ersättning, har haft en negativ produktivitet,
              det vill säga att de inte skulle ha tillfört någonting egentligen.
              Det är ju helt orimligt. Deras arbetsinsatser måste väl också
              vara värda någonting för kommunerna. Och det tror jag att de är,
              precis som Eva Olofsson vältaligt beskriver nyttan med dem som
              utför plusjobben. Räcker inte 100 procents ersättning av lönen?
              Ska inte kommunerna sätta något värde på den arbetsinsats som
              dessa personer utför?
            </seg>
            <seg n="dcc2cca9">
              Alternativet är ju, precis som Sven-Erik Österberg pratar om,
              fasta tillsvidareanställningar med en subvention i form av nystartsjobben.
              Där ser vi en ökning som är väldigt god, och det kommer ny information
              om detta i morgon. Nystartsjobben är inte begränsade till två
              år. De jobben omfattas av lagen om anställningsskydd. Det är permanenta
              tillsvidareanställningar. Det är väldigt glädjande att så många
              också av nystartsjobben har gått till personer som har väldigt
              svag förankring på arbetsmarknaden och har varit borta längre
              än två år. Det är vi väldigt glada över.
            </seg>
            <seg n="c07a042d">
              Slutsatserna av det hela är naturligtvis, och låt oss ta det
              lite lugnt nu, att man fortfarande, så länge plusjobben är i funktion,
              får 100 procent av kostnaden till kommunerna för att ha dessa
              personer anställda.
            </seg>
          </u>
          <note type="speaker" n="429cfed9">
            Anf. 138 EVA OLOFSSON (v):
          </note>
          <u who="eva_olofsson_b34e2b" xml:id="i-4af35aac3f014af7-3" n="ddd4594d">
            <seg n="9d3363a2">
              Herr talman! Visst gör människor nytta, men tanken med att lägga
              125 procent var faktiskt det väldigt bra målet att människor som
              varit arbetslösa länge och som ingen arbetsgivare var intresserad
              av om de kom rätt upp och ned faktiskt skulle inte bara få ett
              plusjobb i två år utan också skulle få möjlighet till handledning,
              utveckling och utbildning för att kunna gå in och få en fast tjänst.
              Det är där de 25 procenten kommer in. Det är för att få den kvaliteten
              på jobben, och det är det som man drar undan. Det är därför jag
              också ställer frågan till statsrådet: Vad tänker ni göra nu när
              ni försvårar för de här människorna att få fast tjänst?
            </seg>
            <seg n="a253636e">
              När jag pratade med vår arbetsmarknadsgrupp var i alla fall deras
              bedömning att de människor som får nystartsjobb står betydligt
              närmare arbetsmarknaden än många av dem som har gått på plusjobben
              gjorde när de började på plusjobben. Jag tror inte heller att
              skatterabatten, jobbrabatten, behövs, för jag tror att de som
              har plusjobb vill jobba, de vill ha ett fast jobb. De går ju där
              och gör en vettig insats.
            </seg>
            <seg n="bd36b746">
              Men det är viktigt att de människor som ska fortsätta och få
              fast jobb inom sektorerna äldreomsorg, förskola och skola, som
              jobbar med våra äldre och våra barn, faktiskt har en utbildning
              också. 40 procent i äldreomsorgen i dag har inte den grundutbildning
              de behöver. Äldreomsorgen behöver nyanställa människor med utbildning.
              Men har man gått två år kan man validera och göra sådana saker
              och komplettera. Det är ju detta som försvåras och rycks undan.
            </seg>
            <seg n="02a433f0">
              Sedan tycker jag inte heller att det byggs upp något större förtroende
              av att man faktiskt bryter ingångna avtal på det sättet. Kommunerna
              har slutit avtal med sina länsarbetsnämnder. De har byggt upp
              en verksamhet och nu dras pengarna undan.
            </seg>
            <seg n="ed399d9d">
              Sven-Erik Österberg pekar på många andra saker som händer också.
              Vi kan bara nämna feriejobb för ungdomar. Göteborg har lagt till
              6 miljoner nu för att kunna ersätta de minskade statliga bidragen
              till det, och nu kommer man att ha 1 000 sommarjobb men 300 färre
              än man hade förut. Man mister ca 20 miljoner i år och kanske 1015
              nästa år.
            </seg>
            <seg n="b40505c6">
              Vad kommer att hända med försörjningsstödet när arbetsmarknadsåtgärderna
              minskar? Där finns också en stor farhåga. Är det inte vettigt,
              när det finns jobb men många människor inte har de utbildningar
              som krävs, att satsa på arbetsmarknadsåtgärder så att människor
              kan få jobben? Vi vill stärka de människor som är arbetslösa och
              behöver komma in på arbetsmarknaden. Ni har en omvänd politik.
              Ni minskar vuxenutbildningen och tar bort arbetsmarknadsprogram
              och insatser som ger människor möjlighet att få en utbildning
              som ger ett jobb.
            </seg>
            <seg n="33754dad">
              Jag har inte sett de senaste siffrorna, utan jag har bara hört
              vad man sagt från Göteborg. Men hur stor andel är kvinnor i nystartsjobben?
              Det vore intressant att höra eftersom ni har lagt upp det så att
              nystartsjobben inte gäller i offentlig sektor. Bolagen i Göteborg
              kan anställa, men det är lite könssegregerat i bolagen och förvaltningarna,
              och det tror jag att statsrådet känner till. Jag tycker att statsrådet
              skulle tänka över att både män och kvinnor behöver få möjlighet
              att komma i jobb. Att lägga upp strukturer som delvis utesluter
              det ena könet på arbetsmarknaden är kanske inte så smart.
            </seg>
          </u>
          <note type="speaker" n="7a5f87d2">
            Anf. 139 SVEN-ERIK ÖSTERBERG (s):
          </note>
          <u who="sven-erik_osterberg_bd1a4d" xml:id="i-7d1dad5c810f5a04-4" n="3931e440">
            <seg n="08c4f846">
              Herr talman! Statsrådet försöker göra poäng av att nystartsjobben
              skulle ge någon form av tryggare anställning. Jag har inte sett
              den senaste statistiken som statsrådet tydligen har i sin bakficka.
              Men enligt den statistik som finns tillgänglig är det förfärande
              många som bara leder till korttidsanställningar och begränsade
              anställningar. Förhoppningen är väl att det ska bli tillsvidareanställningar.
              Men så ser det ju inte ut, så anställningstryggheten är inte så
              stark i början.
            </seg>
            <seg n="2bf5210d">
              Som Eva Olofsson sade, och som i alla fall beskrivs för mig när
              jag besöker arbetsförmedlingarna, når nystartsjobben en helt annan
              kategori som står så nära arbetsmarknaden att de kanske skulle
              ha fått jobb ändå. Det är risken när man gör den här typen av
              insatser.
            </seg>
            <seg n="a313ce77">
              Plusjobben var riktade till dem som stod långt ifrån arbetsmarknaden.
              Varför fick kommunerna de administrativa pengarna? Jo, därför
              att man skulle kunna ge en god arbetsledning och vägledning så
              att också de här människorna fick ett fotfäste på arbetsmarknaden.
            </seg>
            <seg n="fe54b20a">
              Vi vet att stora pensionsavgångar väntar i den kommunala sektorn.
              Tanken var att många skulle erbjudas en ordinarie plats i organisationen
              i takt med att befintlig personal gick i pension. Så var upplägget.
              Samtidigt gav det en trygghet för dem som närmade sig 65 år att
              veta att de hade sitt jobb fram till pensionsdagen. Det var ni
              också inne och petade i och tog bort. Vad gör då en 62-åring som
              har gått på plusjobb? Hur attraktiv är han eller hon på arbetsmarknaden?
              Kommer nystartsjobben att ge någon effekt för dem? Det är ju inte
              den kategorin som nystartsjobben når, utan det är de som står
              betydligt närmare arbetsmarknaden. Ni har skapat oro för tusentals
              människor som har trott att de haft en trygg anställning fram
              till pensioneringen och nu vet att de har oroliga år framför sig
              vad händer med mig? Ingenting i den politik som ni har presterat
              visar sig lugna dem som är 60 plus fram till pensioneringen. Ingen
              av era åtgärder träffar den kategorin.
            </seg>
          </u>
          <note type="speaker" n="b4aff053">
            Anf. 140 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-a31a8f092c56f047-8" n="3a4cd2b4">
            <seg n="b190b942">
              Herr talman! Låt oss fortsätta just debatten om vad som hänt
              med nystartsjobben efter det att vi har fått statistiken i morgon.
              Jag tar gärna en fortsatt sådan debatt då.
            </seg>
            <seg n="875a1130">
              Jag går tillbaka till Eva Olofssons grundresonemang. Jag har
              all respekt för dem som utför plusjobben. Det var just därför
              som jag ställde mig frågan: Är inte deras arbetsinsatser värda
              något för kommunerna? Är de inte värda någonting, så att kommunerna
              måste ha 125 procent i ersättning för att plusjobben ska bli av?
              Det tycker jag är oerhört märkligt. Jag skulle värdera den typen
              av arbetsinsatser. Sedan kan jag naturligtvis förstå att när det
              gäller personer som befunnit sig långt borta från arbetsmarknaden
              kan det vara motiverat med olika typer av subventioner vid anställningarna
              för att de ska komma till. Men att kommunerna ska försättas i
              en sits där de uppenbarligen inte värderar dessa arbetsinsatser
              på något som helst sätt tycker jag är oerhört märkligt.
            </seg>
            <seg n="10aec569">
              Vi riktar i alla delar in politiken på jobblinjen, och den bygger,
              som vi har pratat om många gånger förr, på tre ben: Det ska löna
              sig att jobba, det ska bli billigare och enklare att anställa
              och det sista, som är oerhört viktigt, är att få matchningsfunktionen
              i centrum. Bakom dessa vackra ord ligger i grund och botten tre
              delar. För det första handlar det naturligtvis om att ekonomiska
              incitament faktiskt fungerar även på arbetsmarknaden. För det
              andra vill vi se till att Ams, som nu blir en enhetsmyndighet,
              har ett tydligt fokus på det som är grunden för verksamheten,
              nämligen arbetsförmedlingen. För det tredje handlar det naturligtvis
              också om utbildningssystemets koppling till arbetsmarknadens krav,
              funktionssätt och utveckling framöver. Jag tycker att det har
              varit en alldeles för dålig koppling. Det kan vi ha en lång diskussion
              om, men det finns många tecken på det.
            </seg>
            <seg n="df9ad88c">
              Poängen med detta är att förstärka och förlänga den högkonjunktur
              som vi befinner oss i. Till exempel visar Konjunkturinstitutets
              prognoser att det blir 30 000 fler jobb i år än med den gamla
              regeringens politik som ett direkt resultat av de förändringar
              som vi gör. Det tycker jag talar sitt eget tydliga språk.
            </seg>
          </u>
          <note type="speaker" n="1332c233">
            Anf. 141 EVA OLOFSSON (v):
          </note>
          <u who="eva_olofsson_b34e2b" xml:id="i-4af35aac3f014af7-4" n="ddd4594d">
            <seg n="de95e32e">
              Herr talman! Även om det kommer nya siffror i morgon tycker jag
              att det vore intressant att veta hur stor andelen kvinnor är som
              har fått del av de nystartsjobb som finns i dag, för jag antar
              att du har någon statistik på det.
            </seg>
            <seg n="71cef166">
              Visst gör människor värdefulla insatser, men den kommunala äldreomsorgen
              fungerar som andra arbetsgivare. Man annonserar ut en tjänst och
              intervjuar människor. Har de inte utbildning för jobbet och en
              massa års yrkeserfarenhet och någon annan söker som har yrkeserfarenhet
              och kanske till och med utbildning då väljer man den. Det är detta
              som de här människorna har råkat ut för. Det innebär inte att
              de är mindre värda. Det innebär inte att det de gör inte är viktigt.
              Men om de ska komma in på arbetsmarknaden behöver de både erfarenheter
              och möjligheter till handledningsstöd, och det kan se väldigt
              olika ut för olika individer. De behöver också möjligheter att
              komplettera sina kunskaper med utbildning för att sedan kunna
              få ett jobb. Jag tror att det är väl känt att de inte ska gå in
              och ta en ordinarie undersköterskas, barnsköterskas eller elevassistents
              jobb. Det är upplagt så att de ska bli ett tillskott till verksamheten
              men ändå jobba så nära att de har betydligt lättare att sedan
              få ett fast jobb. Det är just den möjligheten som ni har försvårat
              både genom att ta bort merkostnadsersättningen och genom att ta
              bort möjligheten som fanns förut att efter ett vikariat gå tillbaka
              till ett plusjobb utan att behöva vara rädd för att missa det
              halvår eller år som återstod. Den möjligheten är borttagen, vilket
              försvårar att få vikariat för att sedan gå över till fast tjänst.
            </seg>
            <seg n="4f261199">
              Hur många kvinnor finns det i nystartsjobben? Jag upprepar frågan,
              så att du inte glömmer bort den.
            </seg>
          </u>
          <note type="speaker" n="5a120965">
            Anf. 142 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-a31a8f092c56f047-9" n="3a4cd2b4">
            <seg n="2dce02d0">
              Herr talman! När det gäller Eva Olofssons fråga var fördelningen
              enligt den senaste siffran jag såg ungefär 3070. Det ska då jämföras
              med privat sektor i stort där fördelningen är ungefär 4060. Det
              lämnar en del övrigt att önska. Det håller jag helt med om. Det
              här är en fråga som jag naturligtvis kommer att fortsätta följa.
            </seg>
            <seg n="6d72dd8d">
              I övrigt vill jag bara understryka det som jag har försökt säga
              hela tiden. De personer som utför plusjobben gör naturligtvis
              ett bra arbete. Därför tycker jag att med en hundraprocentig lönesubvention
              borde det vara rimligt också för kommunerna att värdesätta den
              arbetsinsats som de faktiskt gör. Därför är det inte orimligt
              att hantera frågan på det här sättet.
            </seg>
          </u>
          <note n="1463eec6">
            Överläggningen var härmed avslutad.
          </note>
          <note n="c293a1c5">
            19 § Svar på interpellationerna 2006/07:324 och 335 om ID-handlingar
            åt invandrare
          </note>
          <note type="speaker" n="f38dfa02">
            Anf. 143 Integrations- och jämställdhetsminister NYAMKO SABUNI
            (fp):
          </note>
          <u who="nyamko_sabuni_a7746a" xml:id="i-41f018e7695fa867-0" n="bf1a7f1e">
            <seg n="8314d768">
              Herr talman! Fredrik Malm har frågat statsrådet Tobias Billström
              vilka åtgärder han avser att vidta för att säkerställa att personer
              som har fått temporärt eller permanent uppehållstillstånd i Sverige
              ska kunna få ut svenska ID-handlingar.
            </seg>
            <seg n="23911036">
              Eva-Lena Jansson har frågat statsrådet Åsa Torstensson om hon
              avser att vidta några åtgärder med anledning av att utländska
              medborgare med uppehållstillstånd, på sätt som redovisas i interpellationen,
              särbehandlas så att det i praktiken är omöjligt att införskaffa
              ett ID-kort. Vidare frågar Eva-Lena Jansson om statsrådet avser
              att verka för en förändring av regelverket för intygsgivning vid
              utfärdande av ID-kort. Slutligen frågar Eva-Lena Jansson om statsrådet
              är beredd att i regeringen driva frågan att låta en myndighet,
              till exempel Migrationsverket, få uppdraget att utfärda ID-kort
              för att på detta sätt möjliggöra utfärdande av ID-kort till utländska
              medborgare med uppehållstillstånd i Sverige.
            </seg>
            <seg n="aa141152">
              Frågorna ställs mot bakgrund av att Svensk Kassaservice i sin
              verksamhet har infört strängare krav vid utfärdande av ID-kort
              från och med den 1 januari i år. Det innebär att en sökande som
              saknar fullgod svensk legitimation endast kan styrka sin identitet
              med hjälp av en nära släkting, såsom maka, make eller myndigt
              barn.
            </seg>
            <seg n="95998e76">
              Interpellationerna har överlämnats till mig.
            </seg>
            <seg n="ec09e391">
              Att den som utfärdar ID-kort ställer krav på styrkande av sökandens
              identitet är givetvis helt motiverat. Det är dock viktigt att
              säkerställa att personer med rätt att vara bosatta och arbeta
              i Sverige har möjlighet att få ett svenskt ID-kort även i de fall
              de inte har nära släktingar här i landet.
            </seg>
            <seg n="85b073a0">
              Ombudsmannen mot etnisk diskriminering har mottagit anmälningar
              och utreder om de nya reglerna innebär så kallad indirekt etnisk
              diskriminering.
            </seg>
            <seg n="a680119d">
              Oavsett om det är fråga om diskriminering i lagens mening eller
              inte måste situationen lösas för personer som i dag har svårigheter
              att styrka sin identitet. Frågan berör flera departement. Jag
              har, som samordningsminister för integrationsfrågor, tagit initiativ
              till att ett arbete har inletts inom Regeringskansliet för att
              reda ut problemen.
            </seg>
            <seg n="00ba27f7">
              Det har visat sig att det finns behov av ett utredningsarbete
              för att se över möjligheterna för personer som har fått uppehållstillstånd
              i Sverige att få ID-kort. Regeringen kommer därför att tillsätta
              en utredning med uppgift att överväga och lämna förslag i frågan.
              Avsikten är att utredningsarbetet ska bedrivas skyndsamt.
            </seg>
          </u>
          <note type="speaker" n="32f3550e">
            Anf. 144 FREDRIK MALM (fp):
          </note>
          <u who="unknown" xml:id="i-a31a8f092c56f047-10" n="3a4cd2b4">
            <seg n="e9cb0210">
              Herr talman! Denna sena timme ska vi ändå diskutera någonting
              som är väldigt angeläget. Sverige är ett oerhört välorganiserat
              land i grund och botten. Vi är nog ett av de mest organiserade
              länderna i världen. Statsförvaltningen är mycket väl fungerande,
              och våra myndigheter fungerar till stor del bra.
            </seg>
            <seg n="81e0658a">
              Samtidigt hamnar människor ibland i kläm, och ibland hamnar människor
              i kläm på ett sätt så att det blir helt oacceptabelt. Så är fallet
              med Svensk Kassaservices nya regler som infördes vid årsskiftet
              i år. Bakgrunden är att människor som har temporärt eller permanent
              uppehållstillstånd har mycket svårt att få ett ID-kort utfärdat
              om de inte har en nära anhörig som är folkbokförd i Sverige. I
              praktiken är det i dag omöjligt.
            </seg>
            <seg n="1584cf5f">
              Vi låter alltså människor bo i Sverige men gör det omöjligt för
              dessa människor att i praktiken leva här. Det är omöjligt att
              hämta ut försändelser på posten om man inte har ett ID-kort. Det
              är mycket svårt att öppna ett bankkonto och därmed få sin lön
              insatt, bli uppkopplad mot skattesystemet och bygga upp sin kreditvärdighet.
            </seg>
            <seg n="143e5105">
              Människor kan inte göra enklare basala saker i sin vardag som
              att hyra en videofilm, skaffa sig en telefon, ordna bostad och
              så vidare. Det är givetvis helt oacceptabelt. Dessutom är frågan
              om Sverige i och med detta också bryter mot grundläggande dokument
              som vi har ställt oss bakom.
            </seg>
            <seg n="fb790089">
              Den engelskspråkiga nättidningen The Local är en utmärkt tidning
              som nu en tid har drivit den här frågan. Den har intervjuat Erik
              Degerbeck från Europeiska kommissionens representationskontor
              i Helsingfors. Han säger så här: This could be contrary to directive
              2004/38, which concerns the free movement of people within the
              Union. Dessutom finns ett antal ärenden nu hos Ombudsmannen mot
              etnisk diskriminering.
            </seg>
            <seg n="9521a9b1">
              Jag är mycket glad över att integrations- och jämställdhetsministern
              Nyamko Sabuni nu har tagit initiativ till en utredning. Det är
              mycket bra. Jag ställde frågan till Tobias Billström. Den andra
              interpellanten som skrivit en interpellation ställde den till
              Åsa Torstensson. Men nu hamnar båda frågorna hos Nyamko Sabuni.
              Jag är mycket glad över att denna utredning kommer till stånd.
              Det är givetvis bra att man i grunden kan lösa den här frågan
              så att inte nya problem dyker upp framöver.
            </seg>
            <seg n="46d06cb3">
              Var befogenheterna att utfärda identitetshandlingarna kommer
              att hamna om det blir på en statlig myndighet som Migrationsverket,
              Skatteverket, polisen eller någon annanstans får vi väl se. Det
              viktiga är att frågan får en lösning. Dock framstår fortfarande
              en fråga som olöst i detta, nämligen situationen för de människor
              som fortfarande är i kläm.
            </seg>
            <seg n="22b1af51">
              De människor som ännu i dag inte kan få ett ID-kort utfärdat
              i Sverige upplever uppenbart det som diskriminering. Oavsett om
              detta är intentionen, vilket jag starkt betvivlar att det skulle
              vara, upplevs det starkt som diskriminering. Det gör att människor
              upplever att de är i en svår situation, och de misstror svenska
              myndigheter.
            </seg>
            <seg n="d91bb510">
              Det krävs någon sorts interimistisk lösning så att de som är
              drabbade inte ska behöva fortsätta att vänta på att få ett ID-kort
              och en utredning som vi inte riktigt vet när den blir klar.
            </seg>
          </u>
          <note type="speaker" n="866eb44c">
            Anf. 145 EVA-LENA JANSSON (s):
          </note>
          <u who="eva-lena_jansson_69cbd8" xml:id="i-7d8d17fd9751c4da-3" n="fbaae788">
            <seg n="e2609afb">
              Herr talman! Tack för svaret! Det är bra att det blir en utredning.
              Den kan vi diskutera sedan.
            </seg>
            <seg n="bd31fddc">
              Jag ska gå in lite på varför jag skrev interpellationen. Som
              framgår av interpellationen har jag tidigare skrivit en motion
              i frågan. Det är utifrån min bakgrund som tidigare vice ordförande
              i vuxenutbildningen och i arbetsmarknadsnämnden i Örebro. Där
              träffade vi på problemet att det tidigare var svårt för en del
              personer som av olika orsaker hade svårt att få tag på ett hemlandspass
              eller ett främlingspass att få ut ID-kort.
            </seg>
            <seg n="10ba954f">
              När vi hade skrivit motionen kändes det som att det skulle kunna
              gå att göra det möjligt. Jag pekade bland annat på att någon annan
              myndighet skulle kunna ta över frågan från Svensk Kassaservice,
              till exempel Migrationsverket. Det som har hänt under tiden är
              att Svensk Kassaservice på eget bevåg har ändrat reglerna. Det
              har fått mycket stora konsekvenser, vilket både jag och Fredrik
              Malm har beskrivit i våra interpellationer.
            </seg>
            <seg n="c947a954">
              Jag ska ändå lyfta upp hur några personer beskriver hur de känner
              sig.
            </seg>
            <seg n="99284c3b">
              Så här säger en man i Örebro: Jag har tagit hit både min bror
              och syster som kan intyga att jag är jag. Det hjälpte inte. Jag
              hämtade ett personbevis på Skattemyndigheten. Det hjälpte inte.
              Jag har ett svenskt pass, ett främlingspass, men jag får ändå
              inget ID-kort. Varför utfärdar man ett svenskt pass om människor
              inte kan identifiera sig? När jag var hos doktorn ville de ha
              ett ID-kort. När jag skulle gå på krogen ville de ha ett ID-kort.
              Men jag får inte tag på något ID-kort. Hur ska jag bära mig åt?
            </seg>
            <seg n="c66915bb">
              En kvinna beskriver sin situation: Jag har varit i Sverige i
              sex månader, jag kom hit med min 11-åriga dotter. Jag har fått
              uppehållstillstånd men inte ID-kort. Eftersom jag inte kan öppna
              bankkonto måste jag alltid ha kontanter. Är det rimligt?
            </seg>
            <seg n="62788be9">
              Statsrådet säger i sitt svar: Avsikten är att utredningsarbetet
              ska bedrivas skyndsamt. Det är bra att det ska bedrivas skyndsamt.
              Men på något sätt känns det inte som att det räcker.
            </seg>
            <seg n="18a9ce71">
              Även om reglerna som fanns tidigare var krångliga gjorde de inte
              det omöjligt att få ID-kort. Det gick faktiskt. Den möjligheten
              finns att låta de tidigare reglerna som Svensk Kassaservice tillämpade
              gälla nu under perioden fram till det att utredningen är klar.
            </seg>
            <seg n="4eaf5a4c">
              Min fråga till statsrådet är: Kan du tänka dig att ta de initiativen?
              Jag skrev frågan till statsrådet Åsa Torstensson, eftersom Svensk
              Kassaservice har gjort detta på eget bevåg.
            </seg>
            <seg n="7faa5177">
              Dessutom säger man från posten att man inte har haft det här
              uppdraget att vara en myndighet som utfärdar ID-handlingar. Men
              man skulle kunna ge en myndighet det uppdraget.
            </seg>
            <seg n="db583e2e">
              Min fråga är: Skulle du kunna tänka dig att ta ett initiativ
              så att Åsa Torstensson kan ge posten i uppdrag att se till att
              Svensk Kassaservice ändrar reglerna tillbaka till vad de var tidigare?
            </seg>
          </u>
          <note type="speaker" n="88dc7fb2">
            Anf. 146 SVEN GUNNAR PERSSON (kd):
          </note>
          <u who="sven_gunnar_persson_722099" xml:id="i-6b2a6f77d39629e6-0" n="992594c9">
            <seg n="b0111578">
              Herr talman! Fredrik Malm och Eva-Lena Jansson har i sina interpellationer
              på ett väldigt bra sätt beskrivit en situation som ganska många
              människor i vårt land har hamnat i. Jag är en av dem som har mött
              enskilda människor och fått enskilda människors utsatta situation
              beskriven för mig. Jag har sett den lokala situationen i bland
              annat Örebro, som Eva-Lena hänvisade till.
            </seg>
            <seg n="be6424db">
              Jag är tacksam att Fredrik och Eva-Lena har kompenserat mina
              underlåtenhetssynder i denna del och ställt interpellationerna.
              Tack ska ni ha för det!
            </seg>
            <seg n="82d7bdbd">
              Och tack, ministern, för svaret. Det är alldeles utmärkt att
              du tar tag i den här situationen, som berör flera olika departement,
              och känner det ansvaret utifrån ditt särskilda uppdrag. Svaret
              är kanske så bra som det går. Det är ett ganska bra svar.
            </seg>
            <seg n="e4a14723">
              Men det är fortfarande så, som beskrivs här, att människor drabbas
              varje dag i sådana situationer där det för oss andra är helt självklart
              att det ska fungera. Det handlar om bankkonton, att man ska kunna
              legitimera sig när man ska komma in på krogen och i andra mer
              vardagliga situationer. Det är alldeles självklart för oss att
              det ska fungera, men för de här människorna är det inte möjligt
              på grund av detta.
            </seg>
            <seg n="d0efffcf">
              Finns det någon tidsplan för den här utredningen? Kan ministern
              säga någonting om hur snabbt det ska gå? Det är bråttom. Är det
              möjligt med någon form av interimistisk lösning, kanske i den
              riktning som Eva-Lena Jansson pekar på? Det vore väldigt bra om
              en sådan signal kunde ges här i kväll.
            </seg>
          </u>
          <note type="speaker" n="3dd55da1">
            Anf. 147 Integrations- och jämställdhetsminister NYAMKO SABUNI
            (fp):
          </note>
          <u who="nyamko_sabuni_a7746a" xml:id="i-41f018e7695fa867-1" n="bf1a7f1e">
            <seg n="35628a5a">
              Herr talman! Jag håller med interpellanterna om att det här är
              ett stort problem som måste lösas skyndsamt. Det är någonting
              som vi måste göra något åt. Hade det funnits något att göra nu
              på en gång skulle jag göra det.
            </seg>
            <seg n="45844990">
              Eva-Lena lägger fram förslag om att Migrationsverket ska kunna
              ta ansvaret och utfärda de här ID-handlingarna. Migrationsverket
              ger uppehållstillstånd till personer vars identitet inte kan styrkas.
              De kan inte heller på något sätt garantera identiteten hos de
              personer som de ger ID-korten till om de skulle få den uppgiften.
            </seg>
            <seg n="96fb43bb">
              Som ni hörde i en tidigare interpellationsdebatt med statsrådet
              Åsa Torstensson kommer Svensk Kassaservice att läggas ned. Den
              här utredningen kommer också att ta reda på vem som i framtiden
              ska utfärda de här ID-handlingarna förutom att den ska lägga fram
              förslag om hur vi ska kunna ge ID-kort till människor vars identitet
              vi inte kan styrka.
            </seg>
            <seg n="99f79035">
              I ett välordnat samhälle som Sverige är det också viktigt att
              det finns rättssäkerhet. Svensk Kassaservice har inte infört de
              här nya reglerna bara för att djävlas med människor, om jag nu
              ska uttrycka mig så. Stulna identiteter är en av de mest växande
              brottsligheterna inom Europa. Svensk Kassaservice har blivit stämda
              i fall med stulna identiteter. De kan bli skadeståndsskyldiga
              om de fälls för det.
            </seg>
            <seg n="f10a542f">
              Det finns anledning att titta noga på frågan och se till att
              vi får bra lösningar som vi kan införliva på en gång så att inte
              det här problemet behöver uppstå en gång till. Jag förstår att
              det är problematiskt, men det är inte omöjligt. Det är besvärligt
              för många av de här människorna, men det är inte omöjligt att
              få stöd och hjälp för att lösa de ärenden som de behöver lösa
              på banken eller posten. Jag förstår att det är besvärligt, men
              det finns inga möjligheter att hålla på med lapptäckeslösningar.
              Därför ska den här utredaren så skyndsamt som möjligt lägga fram
              förslag på hur vi ska kunna lösa den situation som många där ute
              befinner sig i i dag.
            </seg>
          </u>
          <note type="speaker" n="9bff78b4">
            Anf. 148 FREDRIK MALM (fp):
          </note>
          <u who="unknown" xml:id="i-a31a8f092c56f047-11" n="3a4cd2b4">
            <seg n="7b395e98">
              Herr talman! Tack för svaret från statsrådet och för de vänliga
              orden från Sven Gunnar Persson. Det är riktigt gemytligt här i
              kammaren denna sena timme. Det kan också ha att göra med att den
              här frågan i grund och botten inte är ideologisk. Det finns ingen
              som säger att man vill förneka människor som får bo i Sverige
              möjligheten att få identitetshandlingar.
            </seg>
            <seg n="7fbc66ab">
              I grund och botten är det här en organisatorisk fråga. I detta
              välorganiserade Sverige hamnar människor ibland i kläm. Det är
              mycket allvarligt. Men ändå kvarstår det faktum att människor
              drabbas av det här. Det spelar ingen roll vilka intentioner vi
              har. Det spelar ingen roll om det är Svensk Kassaservice eller
              någon annan myndighet, om det är statsrådet Nyamko Sabuni eller
              jag själv som har fattat de här besluten eller vilka intentioner
              vi har. Detta upplevs givetvis som oerhört diskriminerande.
            </seg>
            <seg n="ada2f561">
              Jag är övertygad om att man kan lösa den här frågan på ett bra
              sätt. Det är mycket bra att det tillsätts en utredning, att denna
              ska arbeta skyndsamt och så vidare. Den nya regeringen har ju
              intentioner att liberalisera arbetskraftsinvandringen. Vi vill
              se en human flyktingpolitik. Det är en stor andel människor, framför
              allt från Irak, Somalia, Afghanistan och andra länder, som nu
              kommer till Sverige. Om den här frågan inte löses kommer fler
              och fler människor hela tiden att hamna i kläm.
            </seg>
            <seg n="70b97d74">
              Det som förvånar mig en aning är att i andra länder brukar en
              statlig myndighet ansvara för att utfärda identitetshandlingar.
              I Sverige är det alltså ett statligt bolag som har ett dotterbolag,
              som dessutom ska avvecklas, som ansvarar för utfärdandet av identitetshandlingar,
              och det är, som vi har hört tidigare, inte riktigt fastställt
              i direktiven att de ska göra detta. Det här är identitetshandlingar
              till invandrare och flyktingar i Sverige. Detta är givetvis inte
              bra. Ansvaret bör ligga på en statlig myndighet.
            </seg>
            <seg n="8509b1b6">
              Jag vill också uppehålla mig någon minut vid en annan sak. Det
              finns givetvis ett problem i dag med organiserad brottslighet.
              Det finns ett problem med lögnare och bedragare som kan försöka
              få ut handlingar och som inte är de personer de uppger sig för
              att vara. Men samtidigt måste principen vara den att en person
              som har fått rätt att uppehålla sig i Sverige temporärt eller
              permanent ska kunna få identitetshandlingar, ett ID-kort, utfärdat.
              Om de här handlingarna inte kan utfärdas därför att den sökandes
              identitet inte kan styrkas kvarstår ju ändå frågan varför Migrationsverket
              kan fatta ett sådant stort beslut om uppehållstillstånd samtidigt
              som Svensk Kassaservice inte kan utfärda en identitetshandling.
              Det är viktigt att vi ser att utfärdandet av ID-handlingar till
              de här människorna egentligen inte är ett nytt beslut om deras
              identitet, utan det är en ren följd av att de har rätt att bo
              i Sverige. Det är en procedurfråga så att säga. Det är viktigt
              att vi har med oss detta i det här arbetet så att de människor
              som har rätt att bo i Sverige också kan få ett ID-kort utfärdat.
            </seg>
            <seg n="89f80106">
              Jag välkomnar utredningen. Jag hoppas också att statsrådet Nyamko
              Sabuni i det fortsatta arbetet tar med sig att så snabbt som möjligt
              hitta en interimistisk lösning så att de människor som befinner
              sig i kläm i dag också kan få ett ID-kort utfärdat innan utredningen
              är klar, gärna redan i morgon.
            </seg>
          </u>
          <note type="speaker" n="f8998866">
            Anf. 149 EVA-LENA JANSSON (s):
          </note>
          <u who="eva-lena_jansson_69cbd8" xml:id="i-7d8d17fd9751c4da-4" n="fbaae788">
            <seg n="1d719a27">
              Herr talman! Jag är inte riktigt säker på att jag fick något
              riktigt besked av statsrådet. Jag provar väl igen. Det är precis
              som Fredrik beskriver det, den här frågan är växande, och den
              kommer inte att minska i omfattning.
            </seg>
            <seg n="14b5faa5">
              I den tidning som jag citerade i mitt förra anförande, Nerikes
              Allehanda, står det så här: Bara i år beräknas 24 000 personer
              få uppehållstillstånd i Sverige.
            </seg>
            <seg n="8d3a2051">
              Om de inte har en nära släkting, make, maka, myndigt barn, föräldrar
              eller en partner i Sverige kan de alltså inte få ID-kort. Då blir
              frågan: Hur ska de komma in på svensk arbetsmarknad? Det är en
              jättefråga. Det är därför jag är intresserad av att höra om statsrådet
              kan tänka sig att verka för en förändring av regelverket för intygsgivning
              just nu under den här perioden. Även om Svensk Kassaservice har
              blivit stämda har man i alla fall haft det här regelverket under
              ganska många år. Jag har inte uppfattat att det har varit ett
              enormt problem. Jag känner en hel del personer som jobbar på Svensk
              Kassaservice, och deras största problem just nu är att ta den
              här diskussionen om varför de inte kan utfärda ID-kort med hemlandspass
              som grund, vilket man kunde göra för ett halvår sedan. Helt plötsligt
              kan man inte göra det, utan nu får de ta den diskussionen därför
              att Svensk Kassaservice, som statligt bolag, nu har förändrat
              reglerna. För att kunna få ett svenskt ID-kort krävs det mer eller
              mindre att du är svensk.
            </seg>
            <seg n="ea1df16f">
              Det berör inte bara flyktingar. Det står också så här: Jag är
              utbytesstudent från Spanien och läser i Sverige. Jag kunde inte
              få Visakort eller sköta bankärenden online. Därför bestämde jag
              mig för att skaffa ett svenskt ID-kort, men det spelade ingen
              roll att jag är EU-medborgare. Jag kan inte få ett ID-kort i Sverige.
              De talade om för mig att jag var tvungen att gifta mig med en
              svensk tjej. Ni förstår hur absurd tillvaron blir för dessa människor.
            </seg>
            <seg n="f5d80dcf">
              Situationen för de människor som finns och verkar i Sverige,
              som får ta med sig både den ena och den andra kommunala tjänstemannen
              till olika inrättningar, eller får ta med sig ett syskon för att
              hyra en videofilm en kväll eller en släkting för att kunna ta
              ut pengar på banken, blir naturligtvis inte mindre problematisk.
              Att försöka fokusera på arbete blir svårt om man inte ens kan
              skaffa sig körkort för att man inte kan legitimera sig och därmed
              skriva in sig. ID-kort är så centralt i Sverige att det blir svårt
              att leva och verka här om man inte har det.
            </seg>
            <seg n="61c4878c">
              Min fråga till statsrådet blir igen: Är du beredd att verka för
              en tillfällig förändring av regelverket för intygsgivning vid
              utfärdande av ID-kort tills utredningen är klar med frågan?
            </seg>
          </u>
          <note type="speaker" n="a43b1822">
            Anf. 150 SVEN GUNNAR PERSSON (kd):
          </note>
          <u who="sven_gunnar_persson_722099" xml:id="i-6b2a6f77d39629e6-1" n="992594c9">
            <seg n="7703de77">
              Herr talman! Detta lilla meningsutbyte har med all önskvärd tydlighet
              visat på den absurda situation som många människor har hamnat
              i genom den regelförenkling som nyligen trädde i kraft.
            </seg>
            <seg n="d25126b7">
              Jag vill, som sagt, tacka interpellanterna för att de lyft fram
              den här frågan, och jag vill också tacka ministern för den vilja
              och det engagemang till förändring som finns i regeringen och
              som hon driver på. Liksom Eva-Lena Jansson vill även jag vädja
              till ministern att hitta någon form av interimistisk lösning som
              man från regeringens sida kan peka på. Det skulle ge en tydlig
              signal till dem som har att hantera detta, att det inte är acceptabelt,
              att vi inte kan ha det så här. Enskilda människor som fått möjlighet
              och tillstånd att vistas i landet måste också ha möjlighet att
              klara de nödvändiga praktiska saker som det innebär att leva i
              vårt land, såsom att kunna legitimera sig och sköta bank- och
              postärenden.
            </seg>
            <seg n="5ecec5e2">
              Lycka till i det arbetet, ministern!
            </seg>
          </u>
          <note type="speaker" n="79737ac9">
            Anf. 151 Integrations- och jämställdhetsminister NYAMKO SABUNI
            (fp):
          </note>
          <u who="nyamko_sabuni_a7746a" xml:id="i-41f018e7695fa867-2" n="bf1a7f1e">
            <seg n="8108de77">
              Herr talman! Det är glädjande att veta att man tillsätter en
              utredning med krav på att finna lösningar på problemet. Det handlar
              inte bara om att se ifall det är möjligt att göra rätt, ifall
              det är möjligt att hjälpa dem som drabbas, utan det ska komma
              fram lösningar på hur vi kan hjälpa dem som drabbas.
            </seg>
            <seg n="8e7733fc">
              Jag måste korrigera en sak. Det är inte så att ingen av dem som
              får uppehållstillstånd, det vill säga nyanlända utlänningar, kan
              få ID-kort. De flesta kan och får sin identitet styrkt. Det här
              handlar om ett antal personer vilkas identitet inte kan styrkas
              men trots det anses ha skyddsbehov och därför får stanna i Sverige.
              Det är de personerna vi måste hitta lösningar för.
            </seg>
            <seg n="8a3c7143">
              Precis som Fredrik Malm säger måste principen vara att den som
              bor i Sverige också ska kunna få ett ID-kort, och det är det som
              utredningen ska se till att lösa.
            </seg>
            <seg n="f521e2f4">
              Svensk Kassaservice, liksom andra banker som är certifierade
              att utfärda ID-kort, har ett ansvar. Om de anmäls kan man inte
              säga att det väl inte är ett så stort problem om en eller två
              eller tre blir anmälda. Det är ett stort problem om vi inte kan
              garantera att de personer som får ID-korten också är de som de
              utger sig för att vara. Då räcker det med en sådan anmälan för
              att jag ska tycka att det är ett stort problem och att vi måste
              göra något åt det.
            </seg>
            <seg n="c5d9f711">
              Jag förstår att detta är svårt. Det är problematiskt. Jag ska
              skynda på utredningen så gott det går, men det här är inga enkla
              frågor. Dessutom ingår vi i en union och måste därför ta hänsyn
              till de andra länderna beträffande hur vi hanterar våra ID-kort
              och pass. Det som händer i Sverige påverkar också övriga EU. Jag
              hoppas verkligen kunna återkomma snart så att dessa människor
              kan få sina ID-kort. Det kommer dock inte att ske i morgon. Det
              kommer inte att ske genom tillfälliga ändringar. Rättssäkerheten
              är så pass viktig att jag tycker att frågan förtjänar att utredas
              grundligt.
            </seg>
            <seg n="6c93a90d">
              Tack för debatten. Jag återkommer i frågan.
            </seg>
          </u>
          <note type="speaker" n="bb03036d">
            Anf. 152 FREDRIK MALM (fp):
          </note>
          <u who="unknown" xml:id="i-a31a8f092c56f047-12" n="3a4cd2b4">
            <seg n="69039191">
              Herr talman! Det är mycket välkommet att det blir en utredning
              om detta. Jag vill ändå vädja till ministern att ta med sig de
              signaler som kommit om att försöka hitta en interimistisk lösning
              för de människor som är drabbade här och nu i vårt land.
            </seg>
            <seg n="69649d55">
              Säkerhetsfrågorna är en aspekt av det hela, men i grund och botten
              spänner dessa frågor över flera departement. Det handlar om justitiefrågor,
              banksäkerhet, brottsbekämpning. Frågorna ligger givetvis på Integrations-
              och jämställdhetsdepartementet då det gäller möjligheten att leva
              i Sverige som invandrare. Det är också en fråga för Näringsdepartementet,
              eftersom Svensk Kassaservice ligger under infrastrukturministern
              vid det departementet, och det är en migrationsfråga eftersom
              asylpolitiken och Migrationsverket ligger under migrationsministern.
            </seg>
            <seg n="7207c0e3">
              Man kan alltså koppla samman den här frågan. Om man ska hitta
              en lösning är det mycket viktigt att på samma gång även hitta
              en lösning på en del andra problem. Migrationsverket har förbjudit
              användandet av så kallade S-pass och tillåter endast G-pass. Det
              medför inga problem i Sverige för de människor som har S-pass,
              men det blir ett problem för dem om de åker till sitt hemland
              över sommaren och sedan inte kan komma tillbaka till Sverige.
              Vi vet inte hur det kan bli med det. Frågan är också om pass utfärdas
              på korrekta grunder eller inte vid ambassader. Människor som behöver
              ta sig till sitt hemlands ambassad för att få ett pass kan vara
              förföljda i hemlandet, till exempel av regimen där. Det finns
              alltså flera frågor som så att säga finns inbakade i allt detta.
              Det innebär att den lilla människan i dag kan hamna mellan stolarna
              i ett betydligt större sammanhang. Utifrån vårt makropolitiska,
              rikstäckande perspektiv måste vi försöka se den lilla människan
              i detta och hitta en lösning.
            </seg>
            <seg n="95bf964c">
              Jag tackar statsrådet Nyamko Sabuni så mycket för debatten och
              hoppas att frågan får en bra lösning.
            </seg>
          </u>
          <note type="speaker" n="f3dd3bb3">
            Anf. 153 EVA-LENA JANSSON (s):
          </note>
          <u who="eva-lena_jansson_69cbd8" xml:id="i-7d8d17fd9751c4da-5" n="fbaae788">
            <seg n="e0c8bcd6">
              Herr talman! Jag tackar Nyamko Sabuni för svaret. Även om jag
              är envis inser jag att jag inte kommer att få något annat svar
              än det jag redan fått, men jag provar i alla fall.
            </seg>
            <seg n="6991519e">
              Det jag försöker beskriva är att vi skapat ett moment 22. Nej,
              inte vi utan Svensk Kassaservice och de andra bankerna. Det är
              ett problem. Ska dessa människor vänta i fem år och sedan är de
              plötsligt godkända och kan få svenskt ID-kort? Det är en principiellt
              viktig fråga, och det går faktiskt att hitta en lösning. Det har
              inte nämnts här, men Svensk Kassaservice har anmärkt att de kan
              bli stämda om de inte kan utfärda ID-kort på särskilda grunder.
              De har utfärdat många ID-kort, och jag tror inte att frågan är
              så stor som man velat göra den. Den finns, men den är inte så
              stor.
            </seg>
            <seg n="74e74da5">
              Min fråga är jag ställer den igen om ministern inte kan verka
              för en tillfällig förändring av regelverket för intygsgivning
              vid utfärdande av ID-kort, alltså tills utredningen kommer fram
              till en konkret lösning.
            </seg>
            <seg n="30020a19">
              Vad ska dessa människor göra under tiden? Ska vi acceptera att
              de lever som de gör? Jag skrev en motion redan i höstas eftersom
              det var problematiskt då, men det är ingenting mot vad det är
              i dag. I dag är det, som sagt, omöjligt. Det är många som hör
              av sig till oss.
            </seg>
            <seg n="a424af76">
              Med en dåres envishet ställer jag åter frågan, Nyamko: Kan du
              tänka dig att tillfälligt, tills utredningen har möjlighet att
              lägga fram förslag, förändra regelverket när det gäller intygsgivning
              vid utfärdande av ID-kort?
            </seg>
          </u>
          <note type="speaker" n="d4487fa0">
            Anf. 154 Integrations- och jämställdhetsminister NYAMKO SABUNI
            (fp):
          </note>
          <u who="nyamko_sabuni_a7746a" xml:id="i-b5356dcdca483fc6-0" n="bf1a7f1e" next="i-0c34ddebbd6c2126-0">
            <seg n="cab992e0">
              Herr talman! Det är i alla fall inte så att jag inte svarar på
              frågan, och jag förstår varför den ställs om och om igen. Den
              är väldigt angelägen.
            </seg>
            <seg n="fa408dc1">
              Återigen är svaret att detta är mycket komplicerat, och vi måste
              se till att Svensk Kassaservice, bankerna, de som är certifierade
              att utfärda ID-kort, kan garantera att de personer som får ID-kort
              också är de som de utger sig för att vara.
            </seg>
            <seg n="84a38300">
              Det är inte så att Svensk Kassaservice kan stämmas, utan de har
              blivit stämda. Jag tror att Eva-Lena Jansson håller med mig om
              att vi måste kunna garantera att de som får legg faktiskt är de
              personer de utger sig för att vara. Det här är tyvärr ingenting
              som jag kan lösa i morgon, utan jag får återkomma så skyndsamt
              som jag bara kan med denna utredning. Under tiden hoppas jag att
              det finns välvilliga personer ute i landet som på olika sätt kan
              hjälpa de personer som i dag inte kan identifiera sig själva.
              Jag förstår att det är besvärligt och lovar att återkomma så fort
              som möjligt. Det ska vara rättssäkert. Både för enskilda personer
              och för samhället i stort måste vi kunna garantera rättssäkerheten
              i hanteringen av dessa frågor.
            </seg>
          </u>
          <note n="1463eec6">
            Överläggningen var härmed avslutad.
          </note>
          <note n="8cc063ba">
            20 § Anmälan om inkomna uppteckningar från EU-nämndssammanträde
          </note>
          <note n="f3ce0c40">
            Förste vice talmannen anmälde att uppteckningar från EU-nämndens
            sammanträde onsdagen den 7 mars inkommit.
          </note>
          <note n="d8ab0552">
            21 § Hänvisning av ärenden till utskott och beslut om förlängd
            motionstid
          </note>
          <note n="f3aeb989">
            Föredrogs och hänvisades
          </note>
          <note n="682798af">
            Kammaren biföll talmannens förslag att motionstiden för ovanstående
            propositioner skulle förlängas till onsdagen den 11 april.
          </note>
          <note n="1b257960">
            22 § Förnyad bordläggning
          </note>
          <note n="e7d72cd1">
            Föredrogs och bordlades åter
          </note>
          <note n="fc6df8bb">
            23 § Bordläggning
          </note>
          <note n="a7c9a536">
            Anmäldes och bordlades
          </note>
          <note n="c69644d7">
            Kammaren biföll talmannens förslag att motioner fick väckas på
            denna redogörelse.
          </note>
          <note n="a7c9a536">
            Anmäldes och bordlades
          </note>
          <note n="9bfa86c9">
            24 § Anmälan om interpellationer
          </note>
          <note n="e417af9a">
            Anmäldes att följande interpellationer framställts
          </note>
          <note n="7248db5b">
            den 27 mars
          </note>
          <u who="nyamko_sabuni_a7746a" xml:id="i-0c34ddebbd6c2126-0" n="bf1a7f1e" prev="i-b5356dcdca483fc6-0">
            <seg n="197774de">
              Luciano Astudillo
            </seg>
          </u>
          <note n="c8452386">
            Leif Pettersson
          </note>
          <note n="7e5ae5cd">
            Interpellationerna redovisas i bilaga som fogats till riksdagens
            snabbprotokoll tisdagen den 10 april.
          </note>
          <note n="49aed9cf">
            25 § Anmälan om skriftliga svar på frågor
          </note>
          <note n="981a9891">
            Anmäldes att skriftliga svar på följande frågor inkommit
          </note>
          <note n="7248db5b">
            den 27 mars
          </note>
          <note n="96a109e1">
            Egon Frid
          </note>
          <note n="6c6d9b79">
            Lena Olsson
          </note>
          <note n="1482f4de">
            Svaren redovisas i bilaga som fogats till riksdagens snabbprotokoll
            tisdagen den 10 april.
          </note>
          <note n="bd335f2f">
            26 § Kammaren åtskildes kl. 23.01.
          </note>
          <note n="8f1d6fc7">
            Förhandlingarna leddes
          </note>
          <note n="20c2b854">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
