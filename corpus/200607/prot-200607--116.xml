<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2006</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2006</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200607--116</head>
          <docDate when="2006-05-30">2006-05-30</docDate>
        </div>
      </front>
      <body>
        <div>
          <note n="660bc51d">
            ﻿
          </note>
          <note n="f3c4ee23">
            Riksdagens protokoll
          </note>
          <note n="7b37430a">
            2006/07:116
          </note>
          <note type="date" n="33987ae8">
            Onsdagen den 30 maj
          </note>
          <note n="5da217f8">
            Kl. 09:00 - 23:06
          </note>
          <note n="7fd9a156">
            1 § Justering av protokoll
          </note>
          <note n="70eaf885">
            Justerades protokollet för den 24 maj.
          </note>
          <note n="012d7755">
            2 § Utökning av antalet suppleanter i konstitutionsutskottet
          </note>
          <note n="fa92e53b">
            Valberedningen hade, enligt ett till kammaren inkommet protokollsutdrag,
            tillstyrkt att antalet suppleanter i konstitutionsutskottet skulle
            utökas från 22 till 23.
          </note>
          <note n="b3f8b6a7">
            Kammaren medgav denna utökning.
          </note>
          <note n="b82e4415">
            3 § Val av extra suppleant i konstitutionsutskottet
          </note>
          <note n="ffb3427c">
            Företogs val av extra suppleant i konstitutionsutskottet.
          </note>
          <note n="67c92d1c">
            Kammaren valde i enlighet med valberedningens förslag till
          </note>
          <note n="9414974f">
            suppleant i konstitutionsutskottet
          </note>
          <note n="d8a9573a">
            4 § Ledighet
          </note>
          <note n="4e57a9a9">
            Andre vice talmannen meddelade att Maria Wetterstrand (mp) ansökt
            om ledighet under tiden den 9 juli31 december.
          </note>
          <note n="473c760b">
            Kammaren biföll denna ansökan.
          </note>
          <note n="b9de4793">
            Andre vice talmannen anmälde att Christopher Ödmann (mp) skulle
            tjänstgöra som ersättare för Maria Wetterstrand.
          </note>
          <note n="16776532">
            5 § Anmälan om fördröjda svar på interpellationer
          </note>
          <note n="703fbc31">
            Till riksdagen hade inkommit följande skrivelser:
          </note>
          <note n="d8b7d545">
            Interpellation 2006/07:538
          </note>
          <note n="f8cdd80f">
            Interpellation 2006/07:538 Konsekvenserna av utförsäljningen
            av Telia Sonera
          </note>
          <note n="bc03be38">
            Interpellationen kommer att besvaras måndagen den 11 juni 2007.
          </note>
          <note n="b5e19adc">
            Skälet till dröjsmålet är på grund av andra åtaganden som inte
            går att ändra.
          </note>
          <note n="81e8dea1">
            Dag Ekman
          </note>
          <note n="46f42725">
            Interpellation 2006/07:574
          </note>
          <note n="e8eb221e">
            Interpellation 2006/07:574 Namnlagen
          </note>
          <note n="bc03be38">
            Interpellationen kommer att besvaras måndagen den 11 juni 2007.
          </note>
          <note n="403c15d3">
            Skälet till dröjsmålet är tjänsteresa och andra sedan tidigare
            inbokade arrangemang.
          </note>
          <note n="90a99c1e">
            Beatrice Ask
          </note>
          <note n="47440377">
            Interpellation 2006/07:578
          </note>
          <note n="899a3c27">
            Interpellation 2006/07:578 Missbruk av drogen GHB
          </note>
          <note n="554c1354">
            Interpellationen kommer att besvaras tisdagen den 12 juni 2007.
          </note>
          <note n="406aa062">
            Skälet till dröjsmålet är sedan tidigare inbokade engagemang.
          </note>
          <note n="2b5421d4">
            Marianne Jenryd
          </note>
          <note n="0e083a5b">
            6 § Hänvisning av ärende till utskott
          </note>
          <note n="52b11432">
            Föredrogs och hänvisades
          </note>
          <note n="f6fa4ca1">
            7 § Förnyad bordläggning
          </note>
          <note n="13b0a5a4">
            Föredrogs och bordlades åter
          </note>
          <note n="e3751011">
            8 § Ytterligare reformer inom arbetsmarknadspolitiken
          </note>
          <note n="035ca7fe">
            Föredrogs
          </note>
          <note type="speaker" n="f74683cb">
            Anf. 1 HANS BACKMAN (fp):
          </note>
          <u who="hans_backman_f277eb" xml:id="i-28bb52790df9d4d8-0" n="a566e257" next="i-3ebdc0a5f7796a28-0">
            <seg n="e3ef2589">
              Fru talman! I dag ska vi behandla ett betänkande där arbetsmarknadsutskottet
              föreslår att riksdagen i huvudsak ska bifalla regeringens proposition
              om ytterligare reformer inom arbetsmarknadspolitiken och därmed
              också anför en rad förslag till lagändringar.
            </seg>
            <seg n="da6ccc52">
              De övergripande förslagen i propositionen är att aktivitetsgarantin
              ska avskaffas, en jobb- och utvecklingsgaranti införas, vissa
              regler i arbetslöshetsförsäkringen ändras, skyldigheten för arbetsgivare
              att anmäla ledig plats till den offentliga arbetsförmedlingen
              avskaffas och Arbetsmarknadsverket ombildas till en sammanhållen
              myndighetsorganisation, Arbetsförmedlingen.
            </seg>
            <seg n="f7b24bc8">
              Bakgrunden till förslagen är regeringens bedömning att den enskilt
              viktigaste uppgiften för den ekonomiska politiken, och därmed
              även för arbetsmarknadspolitiken, är att öka sysselsättningen
              och motverka utanförskapet.
            </seg>
          </u>
          <note n="3c3183d0">
            I och med denna proposition fortsätter det reformarbete som inleddes
            under hösten 2006.
          </note>
          <u who="hans_backman_f277eb" xml:id="i-3ebdc0a5f7796a28-0" n="a566e257" prev="i-28bb52790df9d4d8-0">
            <seg n="101f9511">
              Utskottet delar regeringens bedömning att ytterligare reformer
              är nödvändiga för att varaktigt öka sysselsättningen och minska
              det utanförskap som har präglat alltför många människors liv i
              Sverige under alltför lång tid.
            </seg>
            <seg n="6ec5699d">
              Utskottet sätter stort värde på de granskningar och analyser
              som ligger till grund för Riksrevisionens styrelses framställningar.
              Utskottet utgår från att Riksrevisionens iakttagelser och rekommendationer
              liksom de motiveringar och slutsatser som återfinns i styrelsens
              framställningar kommer att utgöra ett i många avseenden värdefullt
              underlag i det fortsatta arbetet.
            </seg>
            <seg n="db7d4090">
              Mot denna bakgrund anser utskottet att det inte är nödvändigt
              att göra några tillkännagivanden med anledning av framställningarna,
              utan de avstyrks. Även följdmotionerna avstyrks.
            </seg>
            <seg n="d0727c5c">
              Därmed, fru talman, överlämnar jag betänkandet till debatt.
            </seg>
          </u>
          <note n="9bb82de3">
            I betänkandet behandlas också fyra motioner som väckts med anledning
            av propositionen. I motionerna föreslås att propositionen avslås
            helt eller delvis. Utskottet anser att motionerna bör avstyrkas.
          </note>
          <note n="9dca25be">
            I betänkandet behandlas också fyra framställningar från Riksrevisionens
            styrelse angående insatser mot deltidsarbetslösheten, arbetsförmedlingen
            och de kommunala ungdomsprogrammen, den offentliga arbetsförmedlingen
            och anställningsstöd. Det finns också följdmotioner med anledning
            av RRS:15 och RRS:18.
          </note>
          <note n="9442e620">
            Slutligen omfattar ärendet 32 motionsyrkanden om arbetsmarknadspolitiken
            och de frågor som väcktes under allmänna motionstiden 2006. Motionsyrkandena
            avstyrks.
          </note>
          <note n="279e772f">
            I ärendet har 21 reservationer och ett särskilt yttrande lämnats
            av företrädare för Socialdemokraterna, Vänsterpartiet och Miljöpartiet.
          </note>
          <note type="speaker" n="4c6b6923">
            Anf. 2 SVEN-ERIK ÖSTERBERG (s):
          </note>
          <u who="sven-erik_osterberg_05c934" xml:id="i-4ae3afad7b182456-0" n="5f20e9d7">
            <seg n="2de8ba64">
              Fru talman! Jag ska inleda mitt inlägg med att yrka bifall till
              reservationerna 1, 3, 4, 8, 12 och 14. Men från den socialdemokratiska
              sidan står vi naturligtvis bakom samtliga våra reservationer som
              finns med i betänkandet.
            </seg>
            <seg n="3cd582ec">
              Det handlar mycket om jobb- och utvecklingsgarantin som har debatterats
              ganska länge.
            </seg>
            <seg n="3a2a7ed1">
              Jag tror att man ska se det i ett vidare begrepp. Åtminstone
              gör jag det när jag läser betänkandet och hela den politiska inriktning
              som finns här. Detta är ett led i den moderatledda regeringens
              arbete med att förflytta positionerna i det svenska samhället.
              Vi ser det tydligt på olika sätt i skattepolitiken. Det är mer
              till dem som redan har och mindre till dem som redan har lite.
            </seg>
            <seg n="18bd2b8d">
              Det följs upp av en arbetsmarknadspolitik som jag fortsätter
              att kalla för cynisk. Jag såg att arbetsmarknadsministern inte
              gillade det uttrycket. Det är skillnad på om en person är cynisk
              eller om politiken är det, vill jag också säga. Jag lägger inga
              synpunkter på arbetsmarknadsministerns sätt att se på detta.
            </seg>
            <seg n="224aa2cc">
              Jag misstror inte regeringens ambition att skapa nya jobb, men
              konsekvenserna av den förda politiken blir att tusentals människor
              i det svenska samhället sätts i en situation som är oerhört kränkande
              för dem.
            </seg>
            <seg n="a9a53d2b">
              Nu vill regeringen inte ta upp enskilda fall eller diskutera
              de enskilda personer som jag träffar när jag rör mig ute i landet.
              En av dessa är Britta i Karlskrona som fick sin arbetsmarknadsutbildning
              avbruten på grund av att resurserna till Arbetsmarknadsverket
              har dragits in, och man måste klara andra åtaganden. Hon kunde
              inte få sin utbildning. Och eftersom utbildningen inte var klar
              kunde hon inte få det jobb som hon hade blivit lovad av sin arbetsgivare
              och som hon skulle börja på den 1 juni.
            </seg>
            <seg n="47d6c0c1">
              Andra personer har fått avbryta sina plusjobb. 63-åringar har
              varit garanterade att få behålla jobbet tills de är 65 år, men
              nu får de inte fortsätta.
            </seg>
            <seg n="b8540dd4">
              Det finns en rad sådana personliga fall ute i det svenska samhället.
              De har hamnat i en oerhört utsatt situation.
            </seg>
            <seg n="49fdfe07">
              Regeringen och arbetsmarknadsministern vill inte diskutera enskilda
              fall, utan detta ska ses i ett större sammanhang. Det är bättre
              att ha jobb än att vara arbetslös är den ständiga kommentaren
              som arbetsmarknadsministern har haft i debatter och interpellationssvar.
              Det kan vi hålla med om. Det är bättre att ha jobb än att vara
              arbetslös. Men man kan inte släppa ansvaret för den som trots
              en god konjunktur fortfarande inte har jobb. Det är lägre ersättning,
              kortare perioder och en ovisshet om vad som händer i framtiden.
            </seg>
            <seg n="514c8d50">
              Jobb- och utvecklingsgarantin är inte speciellt tydlig med vad
              som ska hända. Det finns tre steg. Det ska vara intensivare jobbsökaraktiviteter,
              program, arbetspraktik, subventionerade anställningar och utbildningsinsatser.
              De som är kvar i utvecklingsgarantin efter 450 dagar ska vara
              i varaktig samhällsnyttig sysselsättning.
            </seg>
            <seg n="a6969272">
              De blir väl parkerade i en åtgärd som de aldrig någonsin tar
              sig ur. Det är väl det som händer när man har de där arbetena
              längst bort.
            </seg>
            <seg n="2b5c6dbf">
              Det kan låta bra på sätt och vis. Men jag har hela tiden varit
              mycket skeptisk till att man parkerar människor någonstans längst
              bort. Inte kommer någon att ägna sig åt dem efter 450 dagar. Vad
              det är för samhällsnyttig sysselsättning vet vi inte heller.
            </seg>
            <seg n="9fe9d167">
              Det klingar ganska tomt med intensivare jobbsökaraktiviteter.
              Vad händer på Arbetsmarknadsverket? När generaldirektören var
              hos oss i arbetsmarknadsutskottet för inte så länge sedan beskrev
              han det omställningsarbete som pågår just nu. Inte blir det fler
              som ska jobba med jobbsökaraktiviteter. Sanningen är, Littorin,
              att på varje arbetsförmedling diskuterar man nu hur man ska klara
              den nya uppgiften med de resurser som man har fått. De som slutar
              kan inte ersättas, och kontor kommer att dras in. S-gruppen var
              nyligen i Skåne och träffade arbetsförmedlingarna där. Man säger
              att arbetsförmedlingen och verket i framtiden inte kommer att
              ha närvaro på alla de platser där man finns i dag. Det finns ingen
              möjlighet med de resurser man har. Då klingar detta ganska falskt.
            </seg>
            <seg n="01183d76">
              Inte minst i slutet av valrörelsen talades det om en personlig
              coach. Varje arbetslös skulle ha sin egen coach som skulle coacha
              detta. Det klingar också falskt när man hör generaldirektören
              på Arbetsmarknadsverket beskriva vilka resurser man kan sätta
              in.
            </seg>
            <seg n="32175908">
              När det gäller subventionerade anställningar och utbildningsinsatser
              är det samma sak. Vad är det som har hänt under året? Neddragningen
              är från 138 000 platser som var i gång volymen var 150 000 till
              90 000 som ska ned till 65 000. Det har gett det resultat som
              jag beskrev med människor som har fått sina utbildningar och aktiviteter
              avbrutna. Människor som är öppet arbetslösa kan inte få praktikplats
              eftersom verket måste anpassa sina insatser till de pengar man
              har.
            </seg>
            <seg n="c808c9ab">
              Då pratar man om att man ska ha insatser i jobb- och utvecklingsgarantin.
              Det tillförs inga extra resurser till jobb- och utvecklingsgarantin
              för 2007 heller. Däremot aviseras resurser för 20082009, vad jag
              kan läsa av budgeten. Det är några miljarder till de båda åren.
            </seg>
            <seg n="8d56d412">
              Det fick till följd att Arbetsmarknadsverket tog timeout. Man
              sade att man inte kunde göra någonting utan måste se till att
              man har resurser så att man klarar försörjningen till dem som
              ska in i jobb- och utvecklingsgarantin. Det var 39 000 personer
              i den nuvarande aktivitetsgarantin. Regeringen vill nu ta ett
              vidgat grepp. Det har jag ingen synpunkt på. Det är väl bra att
              man vill att flera ska omfattas av en bra aktivitet om det kan
              leda till jobb. Men om det inte finns resurser så att man kan
              garantera kvaliteten och göra de insatser som är nödvändiga för
              att de svårast arbetslösa ska komma ut på arbetsmarknaden blir
              man bekymrad.
            </seg>
            <seg n="4ee2f7b1">
              Det handlar om drygt 100 000 personer som omfattas av den målbeskrivning
              som jag kan utläsa av propositionen. Ger man dessutom inte Arbetsmarknadsverket
              några nya resurser måste man fundera på vad det blir för kvalitet
              i åtgärderna. Den frågan måste man svara på.
            </seg>
            <seg n="0ebbe3e6">
              Det ges inte något besked i jobb- och utvecklingsgarantipropositionen
              om detta. Det beskrivs mycket vagt vart man vill komma. En sak
              är vi säkra på. De som berörs av detta kommer att få sina ersättningar
              sänkta från 80 till 65 procent, med lite olika krumelurer beroende
              på om man har barn under 18 år och vilka perioder det är.
            </seg>
            <seg n="35f253e5">
              Vi vet att de åtgärder som man får kommer att räknas bort från
              a-kassedagar. Det kommer att betyda att de 300 dagarna smälter
              ihop ganska snabbt för dem som är svårt arbetslösa och har stått
              långt från arbetsmarknaden. Då är man inne i en annan process
              där man ska ha en samhällsnyttig sysselsättning, som regeringen
              säger.
            </seg>
            <seg n="500c29c4">
              Vad är samhällsnyttig sysselsättning? Blir man kvar i den? Hur
              kommer man ur den? Vad finns det för stöd när man har hamnat där?
              Det är intressanta frågor som det inte finns några svar på i dag.
            </seg>
            <seg n="f7884cf6">
              Som jag sade i inledningen av mitt anförande är detta ett led
              i en cynisk politik som leder till en stark omfördelning. Det
              är egentligen en nedbrytning av den svenska modellen, trots att
              regeringen eller åtminstone arbetsmarknadsministern, de andra
              i regeringen är inte lika tydliga säger sig värna den svenska
              modellen. Alla insatser som har gjorts på arbetsmarknadsområdet
              från regeringens sida har ju varit riktade till att piska den
              ena parten och ge morot åt den andra parten. Såväl a-kassefrågorna
              som ersättningsnivåerna, arbetsmarknadspolitiken och jobb- och
              utvecklingsgarantin är en tydlig piska på dem som redan har det
              besvärligt.
            </seg>
            <seg n="abc838d5">
              Jag kan tolka hela politiken som att den signal som regeringen
              ger till de arbetslösa är tydlig: Det är ditt eget fel att du
              är arbetslös. Ta dig i kragen och skaffa dig ett jobb. Begriper
              du inte det med den ersättning du har ser vi till att du får lägre
              ersättning så att vi svälter ut dig till ett jobb.
            </seg>
            <seg n="b5e918d7">
              Det är den signal som regeringen ger i det här läget.
            </seg>
            <seg n="87a13088">
              Jag tror inte alls att det fungerar så. Men det blir förtvivlade
              människor som får lägre ersättning och skruvas ändå längre ned
              i besvärligheter. Det är inte nog med att de inte har jobb, nu
              får de en ersättning som är besvärlig och ger stora inverkningar
              på livet.
            </seg>
            <seg n="a8449824">
              Det är en cynisk politik, arbetsmarknadsministern. Den är hård,
              tuff och riktad till de personer i samhället som redan har det
              svårt och redan känner sig utlämnade.
            </seg>
            <seg n="7e3b5fb1">
              Jag ska också säga något om att skyldigheten för arbetsgivare
              att anmäla lediga platser tas bort. Det är konstigt i den moderata
              världen. När regler inte fungerar för dem som anses tillhöra den
              rätta sidan i politiken tar man bort reglerna. Skälet till att
              man inte ska anmäla längre är att det inte har fungerat. Därför
              tar man bort regeln.
            </seg>
            <seg n="955a28a1">
              Det kan vi se även när det gäller andra frågor i samhället. När
              inte den vita marknaden fungerar inom företagandet är det för
              höga skatter. De borde tas bort, skriver de rosafärgade tidningar
              som står regeringen ganska nära ideologiskt. Skatterna ska bort.
              Det är inte fråga om att man ska kontrollera hårdare eller ta
              i med hårdhandskarna och se till att folk följer reglerna. Jo,
              det gäller de svaga i samhället. De ska skruvas åt.
            </seg>
            <seg n="fd9a1fdd">
              Det är också ett led i detta.
            </seg>
            <seg n="f73d15aa">
              Vad innebär det? Förmodligen att arbetsförmedlarna inte får jobben,
              utan att man nu ska ut och leta efter de lediga jobben. Jag tror
              att de som redan är ansträngda på det här området kommer att få
              ännu mer arbete. Det finns inte något bra alternativ. Det kommer
              förmodligen att bli så att färre lediga platser kommer att anmälas
              till arbetsförmedlingarna.
            </seg>
            <seg n="b5f028ff">
              Något annat som jag är kritisk till gäller naturligtvis möjligheten
              att begränsa sökområdet under de första 100 dagarna. Det här är
              också en undfallenhet. Regeringen säger att det egentligen inte
              är någon förändring. Varför tar man bort 100 dagar om man inte
              vill ha en förändring? Det har varit en vits med de 100 dagarna.
              Under den perioden har man rätt att söka i sitt närområde. Det
              betyder att man inte behöver flytta utanför pendlingsavstånd.
              Jag har rätt att söka inom det område där jag har utbildning,
              där jag har jobbat tidigare och har erfarenhet. Lyckas jag inte
              inom 100 dagar utökas sökområdet. Det är en ganska bra ordning
              på arbetsmarknaden skulle jag vilja säga.
            </seg>
            <seg n="f1ac372e">
              Om det här utnyttjas maximalt innebär det att man redan från
              dag ett ska ha Sverige som sökområde. Jag har sett ett uttalande
              om detta. Jag minns inte om det var arbetsmarknadsministern eller
              hans statssekreterare som sade att det är Sverige som är sökområde
              från dag ett.
            </seg>
            <seg n="c11af783">
              De flesta som får jobb i dag får bara korttidsanställningar,
              inte tillsvidareanställningar. Det är kortjobb. Man har sett till
              att öka möjligheten att anställa på kort tid. Det kan i förlängningen
              innebära att den som är arbetslös får flytta för att ta ett korttidsjobb
              som kanske varar i sex månader. Han får ta med sig sin familj,
              skaffa bostad om det är möjligt där jobben finns. Det är ju inte
              heller så lätt med den politik som förs. Efter sex månader kanske
              han får flytta till en annan del av Sverige för att ta ett annat
              korttidsjobb.
            </seg>
            <seg n="768171d8">
              Det är väl bättre att ha en rak och tydlig regel för vad som
              gäller på detta område i stället för att säga: Så bör det inte
              tillämpas.
            </seg>
            <seg n="3239ea11">
              Men det är faktiskt det som regeln innebär om den ska tolkas
              på det sätt som regeringen har gjort.
            </seg>
            <seg n="783cea49">
              Fru talman! Vi yrkar avslag på hela denna proposition av det
              skälet att vi ser den som ett led i att man sakta bryter ned den
              svenska modellen på arbetsmarknaden, vilket ger en stor omfördelning
              i samhället. Mer till dem som redan har och piska till dem som
              redan har det besvärligt, det är en kort sammanfattning av den
              politik som regeringen för och som ytterligare verifieras genom
              det förslag som ligger på kammarens bord i dag.
            </seg>
          </u>
          <note n="d553ae3c">
            I detta anförande instämde Ann-Christin Ahlberg, Patrik Björck,
            Lars Lilja, Sylvia Lindgren och Jennie Nilsson (alla s).
          </note>
          <note type="speaker" n="9f3474aa">
            Anf. 3 JOSEFIN BRINK (v):
          </note>
          <u who="josefin_brink_cd11aa" xml:id="i-057e1f1cd6ab1335-0" n="dfacaf30">
            <seg n="0f076dee">
              Fru talman! Om man ser arbetsmarknadspolitiken som vilande på
              två ben, där krav på de arbetssökande att aktivt söka jobb är
              det ena benet medan den aktiva arbetsmarknadspolitiken med stöd
              och rådgivning, utbildning och program är det andra, blir det
              väldigt tydligt när man läser detta betänkande att den borgerliga
              politiken haltar eftersom listan på hårdare krav på de arbetssökande
              är både lång och konkret. Ersättningsperioden från a-kassan och
              aktivitetsstödet ska kortas, och nivån på ersättningen ska sänkas.
              De arbetssökande ska från dag ett tvingas flytta till första bästa
              lediga jobb om det så bara är ett vikariat eller en timanställning
              på en helt annan ort. Arbetslivserfarenhet och utbildning ska
              inte längre, som det heter, begränsa den arbetssökande. Och människors
              helt rimliga önskan att i första hand försöka hitta ett jobb där
              man bor ska man inte längre ta någon hänsyn till. Detta betyder
              att till den rädsla som många redan i dag känner inför att bli
              arbetslösa med allt vad det innebär ska nu också läggas rädslan
              att arbetslöshet i sin tur kan innebära ett abrupt uppbrott från
              hela den tillvaro som man har byggt upp.
            </seg>
            <seg n="2edd7eb5">
              Men lika tydligt som skärpningarna av kraven på de arbetslösa
              beskrivs i detta betänkande, lika vagt och obestämt beskrivs hur
              det som är kvar av den aktiva arbetsmarknadspolitiken egentligen
              ska utformas. Då tänker jag först och främst på den så kallade
              jobb- och utvecklingsgarantin som nu ska ersätta aktivitetsgarantin
              för långtidsarbetslösa. Enligt regeringens förslag ska betydligt
              fler än i dag omfattas av detta program. Och det sägs att kvaliteten
              på insatserna ska bli bättre. Och det är naturligtvis inget fel
              på dessa ambitioner. Men när man samtidigt har dragit ned något
              alldeles enormt på Ams resurser blir det lite svårt att se hur
              det ska kunna uppnås. Sedan en tid har Ams stoppat alla anvisningar
              till program för att spara resurser till denna aviserade garanti.
              Det är säkert en klok strategi från deras sida för att se till
              att detta inte blir ett fullkomligt fiasko från dag ett. Men i
              längden är det helt kontraproduktivt om hela den aktiva arbetsmarknadspolitiken
              ska koncentreras till långtidsarbetslösa på bekostnad av tidiga
              insatser för arbetslösa som faktiskt kan förhindra att människor
              fastnar i långtidsarbetslöshet.
            </seg>
            <seg n="043a54b5">
              Sedan sägs i princip ingenting konkret om vad denna garanti ska
              innehålla. Programmet ska indelas i tre faser, står det. Först
              ska det vara intensifierade jobbsökaraktiviteter. Sedan ska det
              vara ett utbud av programaktiviteter. Och slutligen i fas tre
              ska de som ännu inte har fått något jobb anvisas till vad som
              kallas en varaktig samhällsnyttig sysselsättning.
            </seg>
            <seg n="b1122e42">
              Vad de två första faserna innebär är i och för sig någorlunda
              begripligt, även om man har lite svårt att se varifrån arbetsförmedlingen
              ska få de extra resurser som de kommer att kräva. Men det mest
              obegripliga är ändå vad den tredje fasen, den samhällsnyttiga
              sysselsättningen, egentligen innebär. I synnerhet med tanke på
              den föraktfulla beskrivningen av exempelvis plusjobben som de
              borgerliga partierna har gett uttryck för i den här kammaren flera
              gånger så undrar man hur denna sysselsättning ska vara utformad.
              Plusjobben var en insats för långtidsarbetslösa som gav lön i
              enlighet med Kommunals kollektivavtal. De var avtalade med facket
              och konkurrerade inte ut reguljära jobb. Och de som var över 60
              år kunde anvisas ett plusjobb ända fram till pensionsåldern. Man
              kan säga att det var fråga om en varaktig samhällsnyttig sysselsättning.
            </seg>
            <seg n="45d84b10">
              Eftersom det inte någonstans i detta betänkande går att hitta
              någon som helst konkret beskrivning av vilka villkor som ska gälla
              för denna sysselsättning för långtidsarbetslösa i regeringens
              modell, skulle det vara väldigt bra om någon av representanterna
              för regeringspartierna, eller ministern, här i dag ville ge någon
              liten antydan om vad denna sysselsättning ska bestå i och vilka
              villkor som ska gälla. Jag utgår nämligen från att även borgerliga
              ledamöter i denna kammare tycker, precis som jag, att det känns
              lite märkligt att fatta beslut om saker som man faktiskt inte
              har en aning om vad de innebär.
            </seg>
            <seg n="79a10067">
              Sedan måste jag fråga om regeringspartierna verkligen tror på
              sin egen medicin när det gäller ensidigt hårdare krav på de arbetslösa.
              Om de tror att kortare ersättningsperioder, sänkt ersättning och
              den här nya garantin verkligen leder till att människor snabbare
              får jobb, så känns det väldigt märkligt att föräldrar till barn
              under 18 år ska ha särskilda regler som innebär att de faktiskt
              får en högre ersättning och kan välja att vara öppet arbetslösa
              under en längre period än andra. Som jag ser det är det särskilt
              viktigt att den som har ansvar för att försörja ett barn väldigt
              snabbt får ett nytt arbete. Om man då som majoriteten tycker detsamma
              borde man nästan ställa ännu hårdare krav på föräldrar, om det
              nu är dessa hårdare tag som gör att man snabbare får jobb.
            </seg>
            <seg n="4d668a10">
              Men kanske finns det någon i Regeringskansliet bland alla abstrakta
              nationalekonomiska kalkyler som ändå har sett framför sig ett
              barn som tvingas stanna hemma i stället för att åka på skolresa
              och som tvingas sluta med fotbollsträningen och gå i syrrans nedtrampade
              skor därför att mammas a-kassa har sänkts. Kanske bär det trots
              allt den politiska högern emot att utsätta barn för den förnedring
              som det innebär att vara fattig, eller kanske är det bara så att
              man vill undvika en obehaglig och obekväm debatt om hur djupa
              orättvisor som högerpolitiken skapar ända in på våra skolgårdar.
              Men oavsett vilket syftet är bakom denna lilla särregel blottar
              den det cyniska i denna krav- och piskpolitik gentemot de arbetslösa
              därför att regeringen mycket väl vet att människor kommer att
              vara arbetslösa också sedan ersättningen har sänkts och kraven
              har skärpts och att detta kommer att drabba människor otroligt
              hårt i deras vardag.
            </seg>
            <seg n="d3e394ce">
              Fru talman! Det råder en stor politisk enighet om att det är
              bättre att ha ett arbete än att vara arbetslös. Det är också okontroversiellt
              att ställa krav på att den som får a-kassa också aktivt ska söka
              jobb. Men till skillnad från regeringen anser Vänsterpartiet att
              det går att kombinera krav med en a-kassa som faktiskt ger människor
              en skälig levnadsnivå. Och till skillnad från regeringen anser
              vi att arbetsmarknadspolitikens andra ben, det som handlar om
              samhällets ansvar att rusta människor för att de ska kunna få
              jobb, är minst lika viktigt som att ställa krav. När den enskilde
              gör sitt för att söka jobb måste samhället göra sitt för att se
              till att arbetstillfällen skapas och att människor får tillgång
              till den utbildning, den arbetslivserfarenhet och det stöd som
              krävs för att hitta sin plats i arbetslivet. Det måste finnas
              en helhetssyn i arbetsmarknadspolitiken, där människors behov
              och förmåga tas till vara, och där de krav som ställs på den enskilde
              står i rimlig proportion till vad man kan begära av människor.
            </seg>
            <seg n="e576f45b">
              Därför säger vi nej till den här regeringens ensidiga inriktning
              på hårdare krav och tuffare villkor för de arbetslösa. Vi vill
              i stället ha en arbetsmarknadspolitik som utgår från att människor
              faktiskt vill arbeta och som är inriktad på att göra det möjligt.
              Vi vill satsa mer och inte mindre på arbetsmarknadsutbildningar
              och anställningsstöd av olika slag. Vi vill satsa mer, inte mindre,
              på arbetsförmedlingen så att både de arbetssökande och arbetsgivarna
              kan få tillgång till en bättre service än i dag. Av den anledningen
              säger vi också nej till att avskaffa lagen om allmän platsanmälan.
              Regeringen påpekar ju själv vikten av en sammanhållen och nationellt
              täckande arbetsförmedling när man motiverar den föreslagna omorganisationen
              av Arbetsmarknadsverket till en enda myndighet.
            </seg>
            <seg n="0d4afb37">
              Vänsterpartiet menar att det för att den här myndigheten verkligen
              ska kunna ge en bra service är nödvändigt att alla lediga platser
              också finns tillgängliga där.
            </seg>
            <seg n="10334cde">
              Det är ju väl känt att när jobb tillsätts på informella vägar,
              vilket har blivit allt vanligare under senare år, missgynnas stora
              grupper på arbetsmarknaden. Det gäller då framför allt människor
              från andra länder som kommit hit och som väldigt sällan har sådana
              här informella kontaktnät. Det handlar också om unga människor
              som är ute och söker sitt första jobb. Det kan vara oerhört svårt
              att hitta någonting på informell väg. Dessutom lever vi i ett
              samhälle där manliga kotterier och nätverk skapar kontakter med
              varandra och där kvinnor inte släpps in, vilket gör att också
              kvinnor missgynnas av informell rekrytering.
            </seg>
            <seg n="7ec74bd5">
              Lagen om allmän platsanmälan är därför viktig för att uppnå effektivitet
              i arbetsförmedlingens arbete. Den är också helt central för att
              motverka diskriminering och segregering på arbetsmarknaden.
            </seg>
            <seg n="92a3bff9">
              Att majoriteten i betänkandet hänvisar till att många arbetsgivare
              tycker att det är krångligt att anmäla lediga jobb till arbetsförmedlingen
              är bara ännu ett uttryck för den ensidiga och skeva kravprofilen
              i den borgerliga politiken. Den som är arbetslös ska nu vara beredd
              att lämna hus och hem för ett vikariat i andra ändan av landet.
              Men en arbetsgivare som söker personal ska inte ens behöva bekväma
              sig med att skicka ett mejl till arbetsförmedlingen. Det måste
              väl finnas någon rimlig proportion när det gäller de krav man
              ställer!
            </seg>
            <seg n="4569de2c">
              Slutligen: Det här är ett väldigt stort och nästan ogripbart
              betänkande. De flesta vanliga medborgare kommer i efterhand säkert
              att ha väldigt svårt att reda ut vad vi egentligen beslutat om.
            </seg>
            <seg n="10a99960">
              Vänsterpartiet har bidragit med ett stort antal förslag i betänkandet
              förslag om åtgärder som vi menar skulle förbättra kvaliteten i
              arbetsmarknadspolitiken och som skulle skapa bättre förutsättningar
              för invandrare att få jobb och bättre förutsättningar för jämställda
              villkor i arbetslivet. Det är en politik som vi naturligtvis fortsatt
              tänker utveckla och kämpa för. Vi anser att allas rätt till arbete
              på goda villkor och en generös och heltäckande välfärdspolitik
              är två omistliga delar i ett modernt rättvist samhälle.
            </seg>
            <seg n="d29add22">
              För att inte uppta alltför lång tid med voteringar här i kammaren
              väljer jag att endast yrka avslag på propositionen så när som
              på när det gäller ombildningen av Arbetsmarknadsverket, något
              som vi faktiskt har bejakat. Jag yrkar därför bifall till reservationerna
              1, 3 och 5.
            </seg>
          </u>
          <note n="2dbb8973">
            I detta anförande instämde Torbjörn Björlund (v).
          </note>
          <note type="speaker" n="b7c0952d">
            Anf. 4 ULF HOLM (mp):
          </note>
          <u who="ulf_holm_74ae2f" xml:id="i-57bd0f3b1bf75876-0" n="9e63e0e3" next="i-3b61b37b26cd2559-0">
            <seg n="0f58b68f">
              Fru talman! Det viktigaste och det som jag saknar mest från den
              nuvarande regeringens sida är detta med att arbetstillfällen skapas.
              Det är det absolut viktigaste. Om det är något som väljarna begär
              av oss politiker så är det att vi skapar förutsättningar för fler
              jobb i samhället. Det är alltså där som jag ser regeringens största
              misslyckande.
            </seg>
            <seg n="c256d3a2">
              Man är mer inriktad på att sänka skatterna för dem som redan
              har mycket förmögenhetsskatt, fastighetsskatt och så vidare i
              stället för att skapa förutsättningar för en bättre framtid för
              oss alla genom att satsa på miljöteknikföretag, på en kollektivtrafikutbyggnad
              och på en omvandling av till exempel miljonprogrammets bostäder
              för att få energisnåla hus så att vi kan spara energi. Det absolut
              bästa sättet att få bukt med klimatförstöringen är att spara energi.
              I andra hand gäller det att använda miljöbra alternativ. Dessa
              måste vi utveckla. Det här skapar arbetstillfällen i Sverige.
            </seg>
            <seg n="25683053">
              Tyvärr satsar regeringen inte på detta. I fråga om de föreslagna
              satsningarna på järnvägsutbyggnaden drar man nu ned på utbyggnaden
              av järnväg i Sverige. I stället borde man ha gjort tvärtom och
              därmed också skapat arbetstillfällen.
            </seg>
            <seg n="15f54929">
              Vi behöver också fler personer som jobbar inom den offentliga
              sektorn. Vi behöver fler vuxna i skolan. Det är väldigt viktigt.
              Då måste vi skapa arbetstillfällen också i den offentliga sektorn.
              Också det har regeringen fullständigt blundat för. I stället vill
              man skära ned i den offentliga sektorn där jag tror att vi i stället
              måste ha en utbyggnad.
            </seg>
            <seg n="a95feb10">
              Vi måste också ha fler personer som jobbar på vårdhem och som
              tar hand om våra gamla. Det behövs fler händer i vården, inte
              färre som regeringen nu är inne på allt för att sänka skatter
              för dem som redan har mycket. Jag och Miljöpartiet tror att det
              är helt fel utveckling.
            </seg>
            <seg n="645f71c1">
              Det finns också människor som i dag inte har arbete. Vi måste
              ha en arbetsmarknadspolitik för dessa personer. Vi i Miljöpartiet
              ser a-kassan som en omställningsförsäkring. När man har blivit
              arbetslös ska man ha en rejäl eller åtminstone en rimlig ersättning
              tills man hittar ett nytt jobb. Därför fortsätter vi att kräva
              80 procents a-kassa och inga sänkningar.
            </seg>
            <seg n="4dedafec">
              Den nya regeringen för en politik med piska. Redan i december
              förra året togs de första stegen sänkningen i a-kassan, borttagandet
              av studerandevillkoret och försämringar för deltidsarbetande.
              Den politiken vill man nu fortsätta med.
            </seg>
            <seg n="bdcb0f8e">
              Men det finns personer som trots de här piskorna redan i december
              det som de flesta förslagen handlade om började gälla den 1 januari
              fortfarande inte har fått jobb. Som ledamot i arbetsmarknadsutskottet
              får man ständigt mejl från personer som har försökt att få jobb
              och som ser att ersättningen nu minskar samtidigt som de fortfarande
              inte kan få ett jobb. Vad gör då regeringen? Jo, då är regeringen
              inne på ännu fler piskor.
            </seg>
            <seg n="bbdc9c1c">
              Jag tycker att Sven Otto Littorin ska byta jobb. Han ska bli
              miljöminister, för det är där vi behöver piskor. Miljöministern
              däremot som älskar morötter borde bli arbetsmarknadsminister.
              Jag anser att dessa två personer, ministrar, har helt rätt inställning
              men är på fel jobb. Det är i miljöpolitiken som det behövs piskor
              för att vi ska ändra konsumtionsmönster, medan personer som är
              arbetslösa behöver morötter för att kunna få ett arbete.
            </seg>
            <seg n="34a05fcc">
              Jag utgår från att människor vill arbeta. Det gör inte den här
              regeringen, utan man utgår från att arbetslösa är lata människor
              som helst vill sitta hemma och plocka hem pengar. Hur många sådana
              personer har arbetsmarknadsministern egentligen träffat i vilken
              valrörelse, och var skedde regeringens valrörelse? Jag begriper
              inte detta. Det är ju helt olika människor vi möter.
            </seg>
            <seg n="1e742fe5">
              I den här propositionen föreslår regeringen ett borttagande av
              aktivitetsgarantin. Det är väl ingen som sörjer det särskilt mycket.
              Aktivitetsgarantin har ständigt varit kritiserad, framför allt
              därför att väldigt många arbetslösa inte har fått det stöd som
              de behöver för att kunna hitta ett nytt jobb. Detta är välkänt.
            </seg>
            <seg n="f629f5fe">
              Förra mandatperioden satsade vi väldigt mycket tid och energi
              på att försöka hitta de individuella behov som människor har för
              att kunna slussas vidare ut på arbetsmarknaden. Det är möjligt
              att vi inte lyckades tillräckligt.
            </seg>
            <seg n="f0fea7d9">
              Men vad är då förändringen med den nya jobb- och utvecklingsgarantin?
              Ja, man byter namn. Det är väl närmast fråga om det. Man satsar
              på just det som vi i Miljöpartiet förra mandatperioden förde fram,
              alltså att det ska vara mer individuellt inriktat på hjälpa de
              här personerna.
            </seg>
            <seg n="b5bec887">
              Problemet med den nya regeringen är att man tar bort pengarna
              för detta. Vem ska hjälpa de arbetslösa? Inga pengar är ju avsatta
              i budgeten, om det nu inte kommer en massa extra miljarder i höstbudgeten
              i september eller oktober det är möjligt. Men just nu finns det
              inga pengar. Vem ska alltså hjälpa de arbetslösa? Vi i Miljöpartiet
              förstår inte detta och bryr oss egentligen inte i om man byter
              namn. Huvudsaken för oss är att samhället ska hjälpa dem som är
              arbetslösa med att hitta ett jobb.
            </seg>
            <seg n="21d7fe78">
              Det är bekymmersamt att vi i dag ska fatta beslut om den här
              jobb- och utvecklingsgarantin utan att veta vad den innehåller.
              Men det är, som sagt, regeringens ansvar, inte ett ansvar för
              oss i oppositionen.
            </seg>
            <seg n="44ef5326">
              Ännu värre är kanske att man föreslår en ännu mindre ersättning
              för dem som omfattas av jobb- och utvecklingsgarantin. Nu ska
              det vara bara 65 procents ersättning ännu värre och ännu lägre
              ersättning för de människor som redan i dag står längst bort från
              arbetsmarknaden. Det är så att man skulle önska att miljöministern
              var här och kunde ge de här människorna lite morötter för att
              kunna ta steget ut i arbete detta i stället för en piska från
              Littorin. Det hela är beklagansvärt.
            </seg>
            <seg n="7a5e7eb1">
              Sedan har vi det andra förslaget det är många förslag, men jag
              menar det andra som jag vill ta upp som gäller rätten att söka
              arbete i närområde. Det verkar inte ha någon betydelse. Då förstår
              jag inte varför ni tar bort den. Det andra jag där vill säga gäller
              återigen inställningen att arbetslösa tydligen inte vill ha ett
              arbete. Jag är helt övertygad om att har man möjlighet söker man
              ett jobb så fort det går.
            </seg>
            <seg n="429b0128">
              Men då bortser regeringen från några aspekter i dag. Den första
              är att det inte finns så många jobb att söka för alla. Det finns
              flaskhalsar. Det är inte så lätt för alla människor. Den andra
              är att regeringen tycks tro att alla arbetslösa är ensamstående
              utan familj, utan släktingar, utan vänner och utan föräldrar.
              Det finns ganska många som blir arbetslösa som har familj och
              som ska ta hand om barn till exempel. Vem ska hämta och lämna
              barnen i den familjen om man ska piskas bort att redan från första
              dagen söka jobb, och förhoppningsvis också få ett, någon annanstans?
              Vad ska vi göra åt de här människorna? Det tycks inte bekymra
              regeringen.
            </seg>
            <seg n="b3524000">
              Ytterligare en aspekt är att vi har ett könsmönster i samhället
              som gör att det finns misstanke om att om det är en man som blir
              arbetslös och flyttar är det kvinnan som får hämta och lämna barn
              på dagis, och det är kvinnan som får följa efter så småningom.
              Inte heller här har regeringen gjort någon jämställdhetsanalys
              över vad det här förslaget egentligen innebär. Det saknas ännu
              en gång.
            </seg>
            <seg n="80554e7d">
              Jag tror inte att det är bra. Jag tror inte heller att det är
              bra för företagen att de inte får de personer som har den bästa
              kompetensen på arbetena utan bara får dem som bäst kan ta jobbet.
              Ska företag i Sverige överleva på sikt måste de ha rätt kompetens,
              och så måste de också ha rätt arbetare som gör det jobb som behöver
              göras. Det tror jag är väldigt viktigt.
            </seg>
            <seg n="77234eba">
              Det finns flera förslag som vi från Miljöpartiet lyfter fram
              här som tyvärr blivit lite dåligt behandlade. Jag tycker om arbetsförmedlingen,
              men jag ser också möjligheter för andra än den offentliga arbetsförmedlingen
              att göra ett bra jobb. Jag har själv totalt omprövat min inställning
              till bemanningsföretag. Jag tycker att bemanningsföretag ofta
              har visat att man har kunnat skaffa fram arbete till personer
              med utländsk bakgrund, framför allt ungdomar.
            </seg>
            <seg n="946222db">
              Jag ser också att facken skulle kunna ha en väldigt viktig roll.
              Är det någon som vet hur arbetsmarknaden ser ut i närområdet inom
              en viss bransch är det de fackliga organisationerna. Varför kan
              vi inte erbjuda dem att hjälpa till med jobbcoachning i stället
              för bara arbetsförmedlingen? Jag tror att vi behöver fler aktörer
              på marknaden. Därmed inte sagt att jag vill avskaffa arbetsförmedlingen,
              absolut inte, men jag kan se att det behövs flera aktörer på denna
              marknad. Det finns försök från några fackförbund med detta, men
              jag skulle gärna vilja se att regeringen hjälpte till att utveckla
              det så att fler fackförbund kan jobba med de här frågorna.
            </seg>
            <seg n="8c0697e1">
              Den sista fråga jag vill lyfta fram, fru talman, är sociala företag.
              Där hoppas jag verkligen att regeringen läser motionerna från
              Miljöpartiet om att man kan utveckla socialt företagande, inte
              bara som en näringslivsverksamhet utan också som en arbetsmarknadspolitisk
              åtgärd. Jag hoppas att ni i alla fall i höstbudgeten kommer att
              lägga fram förslag på detta område, där jag tror att vi har mycket
              att lära från andra länder i Europa. Det finns väldigt många kreativa
              människor i Sverige som har goda idéer och som behöver stöd för
              att utveckla denna verksamhet och framför allt för att ge personer
              som står långt borta från arbetsmarknaden ett arbete. Det är det
              som vår politik syftar till.
            </seg>
          </u>
          <note n="5f8394c4">
            Jag yrkar för tids vinnande bifall bara till reservationerna
            1 och 3.
          </note>
          <note n="798391ea" type="speaker">
            Anf. 5 TOMAS TOBÉ (m):
          </note>
          <u who="tomas_tobe_95934f" xml:id="i-1fa2f7d8974692aa-0" n="16c15c5f">
            <seg n="8bb82744"/>
            <seg n="1bf73a97">
              Fru talman! Efter att ha tagit del av oppositionens anföranden
              tycker jag att det är slående vilken oförmåga till självkritik
              som har utspelat sig, i synnerhet från Socialdemokraterna. Det
              skulle kunna sammanfattas i: Låt i all väsentlighet allt vara
              som det har varit. Det får duga.
            </seg>
            <seg n="ac923f3d">
              Men det duger inte. Det är precis den inställningen som har skapat
              det utanförskap som i dag präglar stora delar av Sverige.
            </seg>
            <seg n="9f6a87c9">
              I detta betänkande behandlas också fyra framställningar från
              Riksrevisionen, men i anförandena var det väldigt lite som nämndes
              av oppositionen om dessa framställningar. Om det beror på att
              Riksrevisionens framställningar egentligen är ett omfattande underkännande
              av den tidigare regeringens arbetsmarknadspolitik låter jag vara
              osagt.
            </seg>
            <seg n="128f6d34">
              Jag måste också erkänna att jag hade förväntat mig lite mer i
              dag. Vi har haft en regeringskartell som lidit ett valnederlag
              i en högkonjunktur. Ett av partierna har bytt partiledare. Man
              hade kanske hoppats på lite nytänkande här i dag på det område
              som också avgjorde valet, men uppenbarligen pågår inte någon sådan
              process.
            </seg>
            <seg n="47dc3fed">
              Oppositionen väljer i stället att benämna samtliga förslag om
              avviker från status quo som någon form av jakt på arbetslösa.
              Men, fru talman, det är nu vi går från jakt till hjälp för arbetssökande.
              Det stämmer att vi inför regler som bejakar arbetslinjen, men
              det är nu det samtidigt införs åtgärder för att också hjälpa arbetssökande
              in på arbetsmarknaden, särskilt dem som står långt borta från
              arbetsmarknaden. Det är nu vi går från förmedling av åtgärder
              till förmedling av jobb. Det är nu vi sammantaget får en politik
              som också förstärker en stark tillväxt i högkonjunktur så att
              det finns jobb att söka.
            </seg>
            <seg n="b27dc2dd">
              Utvecklingen är glasklar. Bara under detta år har 390 000 jobb
              anmälts, 77 000 i april. Till detta ska också sägas att det är
              färre arbetssökande som anmälts till arbetsförmedlingarna. Det
              är resultatet av politiken. Det bekräftas också av Konjunkturinstitutet,
              som menar att regeringens reformer förstärker sysselsättningen.
            </seg>
            <seg n="d65c3c91">
              Fru talman! Detta är positivt, men det kommer att behöva göras
              mer för att långsiktigt bryta utanförskapet. Det har tagits några
              steg tidigare, några fler tas i och med detta betänkande, men
              fler kommer att behöva tas under denna mandatperiod och kommande
              mandatperioder. För alliansregeringen och utskottsmajoriteten
              står de jobbskapande insatserna högst upp på dagordningen, och
              det är inte en dag för tidigt för alla dem som i dag inte har
              ett arbete att gå till, särskilt för dem som har varit i långvarigt
              utanförskap och vars kompetens och kunskap har gått förlorade
              och där hopplöshet infunnit sig.
            </seg>
            <seg n="039e6ded">
              Fru talman! Regeringen föreslår nu att den så kallade AGA:n på
              arbetsmarknaden, aktivitetsgarantin, avskaffas. Den har varit
              varken tillräckligt effektiv eller individuellt anpassad. Vi inför
              i stället en jobb- och utvecklingsgaranti som riktar sig till
              personer som har stått långt utanför arbetsmarknaden. Den ersätter
              den nuvarande aktivitetsgarantin och är konstruerad så att den
              täcker upp där aktivitetsgarantin har brustit. Vi öppnar en möjlighet
              också för de personer som oppositionen inte velat se tidigare,
              de personer som befinner sig utanför arbetslöshetsförsäkringssystem
              och ofta går på försörjningsstöd. De befinner sig faktiskt också
              i ett utanförskap.
            </seg>
            <seg n="f6d6d12a">
              I jobb- och utvecklingsgarantin kan till exempel individuell
              coachning ingå, förberedande utbildningar, praktik, särskilt anställningsstöd,
              nystartsjobb, med mera. Tanken är att insatserna ska komma vid
              ett tidigt stadium och att de ska vara individuellt anpassade.
              Jag konstaterar också glädjande att det inom ramen för jobb- och
              utvecklingsgarantin finns en möjlighet för fristående aktörer
              att vara med och utveckla lösningar. Det skulle vara oerhört intressant
              att se vilka lösningar som nu kommer att växa fram över landet.
            </seg>
            <seg n="c656a62d">
              Det har kommit upp en del frågeställningar kring vad som händer
              med personer som efter 450 dagar i jobb- och utvecklingsgarantin
              ska få ett samhällsnyttigt jobb.
            </seg>
            <seg n="6d4954cf">
              Först och främst blir detta aktuellt först kring 2009, vilket
              innebär att vi har ganska lång tid kvar att föra en diskussion
              om detta, och där utgår jag från att departementet återkommer.
              Men jag tycker att det är en oerhört välkommen och bra signal.
              Betänk att inom aktivitetsgarantin är genomsnittstiden sju och
              ett halvt år av passivitet.
            </seg>
            <seg n="4089debb">
              Fru talman! Vidare föreslås ett antal regelförändringar i arbetslöshetsförsäkringen,
              som även tidigare aviserats av regeringen. Förändringen, som har
              som utgångspunkt arbetslinjen, har oppositionen tyvärr valt att
              medvetet misstolka. Ett exempel är rätten för en sökande att under
              de 100 första ersättningsdagarna av en ersättningsperiod begränsa
              sig till yrke och närområde.
            </seg>
            <seg n="7437f379">
              Vi vet att sannolikheten att hitta ett arbete minskar med arbetslöshetens
              längd. Det är därför av största vikt att en arbetssökande hittar
              ett jobb så snabbt som möjligt. Vi anser därför att det inte är
              rimligt med en särskild regel som begränsar arbetssökandet. Och,
              fru talman, det bör kanske också påtalas att denna regeländring
              var gällande regel så sent som fram till år 2001, men om detta
              hör vi ingenting från oppositionen.
            </seg>
            <seg n="e74889b3">
              Vidare framgår det av reglerna i arbetslöshetsförsäkringen att
              för att ett arbete ska anses vara lämpligt ska det ha tagits skälig
              hänsyn till den sökandes förutsättningar för arbetet, exempelvis
              yrkesvana, utbildning, kompetens samt andra personliga förhållanden
              såsom ålder, hälsa och även familjesituation. Det kommer med andra
              ord att göras en individuell bedömning där hänsyn tas till alla
              personers olika förutsättningar. Den bild som oppositionen försöker
              ge av regelförändringen borde med lite ärligare retorik kunna
              nyanseras.
            </seg>
            <seg n="adc9a488">
              Vidare föreslås bland annat att möjligheten att förlänga ersättningsperioder
              tas bort, vilket är i linje med att det är en omställningsförsäkring.
              Därefter erbjuds jobb- och utvecklingsgarantin.
            </seg>
            <seg n="6c2143f5">
              Beräkningen av godkänd bisyssla förändras från sex till tolv
              månader, vilket är en direkt konsekvens av att beräkningen av
              normalarbetstid förändras till tolv månader.
            </seg>
            <seg n="609ff028">
              För att bättre matcha arbetssökande till ett jobb anser vi också
              att det måste ske en reformering av Ams och Arbetsmarknadsverket.
              Den starka tillväxten av jobb kräver effektivare matchning. Där
              är tyvärr inte Ams och de 20 myndigheterna tillräckligt rätt rustade,
              vilket också Riksrevisionen påpekat i sin framställan. Ams och
              länsarbetsnämnderna avvecklas för att i stället bilda en ny myndighet,
              Arbetsförmedlingen, som träder i kraft den 1 januari 2008.
            </seg>
            <seg n="62b2ba19">
              Jag hörde att tidigare talare har varit ute och besökt arbetsförmedlingarna.
              Det har också jag gjort. Trots att bilden inte är entydig skulle
              jag vilja säga att oerhört mycket redan har hänt. Man kan redan
              nu se att mycket av arbetet har förändrats, från att förmedla
              åtgärder till att börja förmedla arbeten, vilket är oerhört glädjande.
              Givetvis kommer en förbättrad matchning på arbetsmarknaden att
              kräva fler åtgärder än denna, men det är ändå en mycket bra början.
            </seg>
            <seg n="03ff163d">
              Fru talman! Utskottsmajoriteten delar inte oppositionens kritik
              att det saknas resurser för att fullfölja planerade åtgärder.
              Våra nivåer på arbetsmarknadspolitiska åtgärder motsvarar de nivåer
              som gällde år 2003, vilket är rimligt i den rådande högkonjunkturen.
              Mer intressant är kanske att Sven-Erik Österberg anser att år
              2003 var ett skandalöst år för den dåvarande socialdemokratiska
              regeringen.
            </seg>
            <seg n="21595cfd">
              Fru talman! Jag tycker att oppositionen gör det oerhört enkelt
              för sig. Trots ett omfattande utanförskap väljer de, med socialdemokratin
              i spetsen, att i huvudsak peka på återställare inom arbetsmarknadspolitiken.
              De försöker ge en bild av att reglerna inom arbetslöshetsförsäkringen
              inte på något sätt kan påverka arbetslinjen. Vidare ska 18 miljarder
              satsas på a-kassan, vilket i praktiken innebär kraftigt höjda
              skatter för låginkomsttagare. Det ska med andra ord bli mindre
              lönsamt att arbeta och mer lönsamt att inte arbeta. Ännu mer förvånande
              är att de i huvudsak vill ha kvar de arbetsmarknadspolitiska program
              som visat sig vara misslyckade. Vidare reserverar sig Socialdemokraterna
              mot den nya myndigheten Arbetsförmedlingen.
            </seg>
            <seg n="255bf012">
              Det spelar uppenbarligen ingen roll att politiken visat sig vara
              misslyckad, att Riksrevisionen har kritiserat den eller framför
              allt att svenska folket valde att rösta bort politiken. Enträget
              står man kvar vid devisen: Låt i all väsentlighet allt vara som
              det varit. Det får duga.
            </seg>
            <seg n="95907df6">
              För alliansen är förändringarna i betänkandet som nu kommer på
              plats viktiga. Men jag vill samtidigt påminna om att det sker
              fler reformer än dessa som kommer att ha en positiv inverkan på
              sysselsättningen. Instegsjobb, nystartscentrum, hushållsnära tjänster,
              sänkta arbetsgivaravgifter för ungdomar och paketet av förbättringar
              för företagen är några exempel.
            </seg>
            <seg n="7e6a97a0">
              Det är fantastiskt att varje vecka ta del av statistiken över
              personer som efter lång tid av arbetslöshet eller sjukdom nu får
              ett fotfäste på arbetsmarknaden tack vare nystartsjobben. Vi är
              på rätt väg.
            </seg>
          </u>
          <note n="3b750408">
            Jag yrkar bifall till utskottsmajoritetens förslag till beslut
            i betänkande AU13.
          </note>
          <note type="speaker" n="d2c28f92">
            Anf. 6 ULF HOLM (mp) replik:
          </note>
          <u who="ulf_holm_74ae2f" xml:id="i-57bd0f3b1bf75876-1" n="9e63e0e3" next="i-3b61b37b26cd2559-1">
            <seg n="c91eb26b">
              Fru talman! Tomas Tobé säger att enligt oppositionens förslag
              ska allt vara som det har varit. Då har Tomas uppenbarligen inte
              läst någon av Miljöpartiets reservationer, där vi mycket kraftfullt
              har sagt att vi inte tar avstånd från att avskaffa aktivitetsgarantin
              men ifrågasätter jobb- och utvecklingsgarantins innehåll. Det
              står nämligen ingenting i propositionen om vad innehållet i jobb-
              och utvecklingsgarantin ska vara. Man byter bara namn.
            </seg>
            <seg n="f597e53c">
              Framför allt: Var finns pengarna? Det finns ju inga pengar avsatta
              till individuellt anpassade åtgärder för dem som är arbetslösa.
              Kommer pengarna i höstbudgeten?
            </seg>
            <seg n="feec0d6c">
              Vi saknar också besked om vilka åtgärder regeringen vidtar för
              att skapa arbetstillfällen. Ni har tagit bort den så populära
              sänkta arbetsgivaravgiften för småföretagen, vilket gör att småföretagarna
              nu rasar och ifrågasätter regeringens politik. Det var en av de
              bästa åtgärder som vi vidtog förra mandatperioden, som jag ser
              det. I stället ska man nu införa någon sorts sänkt arbetsgivaravgift
              för ungdomar, vilket i praktiken bara innebär en konkurrens om
              ungdomar för företagen och att man ger bidrag till företag som
              anställer ungdomar.
            </seg>
            <seg n="c29b1831">
              Det jag också vill fråga om gäller utanförskapet. Det är en viktig
              fråga att föra fram. Det är ingen av oss som vill ha utanförskap.
              Men kan Tomas förklara hur utanförskapet minskar för de personer
              som står längst bort från arbetsmarknaden och som nu får ännu
              mer sänkt a-kassa, från 80 procent ned till 65 procent? Känner
              inte de ett väldigt stort utanförskap när de ser hur regeringen
              samtidigt tar bort förmögenhetsskatten och sänker skatten för
              dem som redan har höga inkomster? Är inte det en grogrund till
              en politisk utveckling som vi inte vill se i Sverige?
            </seg>
          </u>
          <note n="373675ec">
            Anf. 7 TOMAS TOBÉ (m) replik:
          </note>
          <u who="ulf_holm_74ae2f" xml:id="i-3b61b37b26cd2559-1" n="9e63e0e3" prev="i-57bd0f3b1bf75876-1">
            <seg n="b45bb8c7">
              Fru talman! Jo, vi noterar från utskottsmajoriteten att Miljöpartiet
              närmar sig på ett antal områden, och det är mycket glädjande.
              Likväl är det på det sättet att Miljöpartiet ingår i en vänsterkartell
              som i huvudsak domineras av Socialdemokraterna. Jag valde också
              i mitt anförande att rikta mycket av min kritik mot det stora
              oppositionspartiet Socialdemokraterna.
            </seg>
            <seg n="ae14f904">
              När det gäller diskussionen om jobb- och utvecklingsgarantin
              kontra aktivitetsgarantin är en mycket viktig skillnad att det
              i genomsnitt tar ungefär 2,8 år innan man har kommit in i aktivitetsgarantin,
              medan vi här säkerställer att man efter 300 dagar ska in i jobb-
              och utvecklingsgarantin. Just att göra detta på ett tidigare stadium
              tror jag kommer att vara oerhört viktigt. Jag räknade i anförandet
              upp ett antal saker som kommer att ingå i jobb- och utvecklingsgarantin.
            </seg>
            <seg n="2cc3da6f">
              Du behöver inte heller vara orolig när det gäller resurser, Ulf
              Holm. 9,8 miljarder tillförs år 2008, och det är en ganska omfattande
              satsning. Under detta år finns det tillräckligt med resurser.
            </seg>
            <seg n="364904fd">
              När det gäller riktade arbetsgivaravgifter och kritiken mot att
              regeringen tagit bort sänkningen av arbetsgivaravgiften för småföretagare
              har vi valt att ta bort den därför att den inte visat sig vara
              just jobbskapande. När vi fick utvärderingarna valde vi att titta
              på vilka andra typer av subventioner som bättre kommer att leda
              till att personer som står långt borta från arbetsmarknaden kan
              få hjälp in. Nu har vi alla förslagen om nystartsjobben, om sänkning
              av arbetsgivaravgifter för ungdomar och så vidare.
            </seg>
          </u>
          <note type="speaker" n="6634ce45">
            Anf. 8 ULF HOLM (mp) replik:
          </note>
          <u who="ulf_holm_74ae2f" xml:id="i-b68d85617353d5c8-0" n="9e63e0e3">
            <seg n="9ad702f5">
              Fru talman! Jag uppmanar än en gång Tomas Tobé att läsa reservationerna
              och ta till sig det som vi från Miljöpartiet för fram som en ny
              politik, som inte innebär en piska utan en morot för människor
              som är arbetslösa att få ett jobb. Det är det som är den väsentliga
              skillnaden här i politiken. Ni från Moderaterna med hjälp av era
              stödpartier i regeringen har piskor till dem som är arbetslösa.
              Ni vill nu sänka a-kassan ännu mer, sätta en gräns för hur länge
              man kan få a-kassa och ta bort möjligheten till förlängning. För
              vad gör man med människor som inte har fått ett arbete efter 300
              dagar? Vad hjälper det med sänkta ersättningar? Blir det inte
              ett större utanförskap för dessa människor när de samtidigt ser
              att ni tar bort förmögenhetsskatten och fastighetsskatten och
              sänker skatten för dem som redan har väldigt mycket pengar medan
              de själva knappt har råd till hyran? Är inte det ett sätt att
              öka utanförskapet?
            </seg>
            <seg n="80856b51">
              Från Miljöpartiets sida vill vi i stället med vårt förslag se
              till att garantera att man från att man blir arbetslös tills man
              har hittat ett jobb ska få en a-kassa som är väl avvägd och som
              motsvarar 80 procent. Detta för att personen i fråga inte ska
              känna utanförskap utan få en morot att söka ett arbete.
            </seg>
            <seg n="954cbbc9">
              Vi har från Miljöpartiets sida lagt fram flera förslag på hur
              man kan skapa arbetstillfällen genom satsningar på miljöteknikföretag,
              kollektivtrafiken och så vidare. Men ni är enbart intresserade
              av att sänka skatten för dem som redan har mycket pengar. Det
              ökar utanförskapet, Tomas Tobé! Det borde du ta ansvar för.
            </seg>
          </u>
          <note n="89cd91ee" type="speaker">
            Anf. 9 TOMAS TOBÉ (m) replik:
          </note>
          <u who="tomas_tobe_95934f" xml:id="i-1fa2f7d8974692aa-1" n="16c15c5f">
            <seg n="8bb82744"/>
            <seg n="19e4b464">
              Fru talman! Jag tror att både jag, utskottsmajoriteten och alliansregeringen
              tar ett ganska stort ansvar. Vi konstaterar att vi har ett omfattande
              utanförskap i en brinnande högkonjunktur, och vi är medvetna om
              att det krävs ganska kraftfulla reformer för att långsiktigt bryta
              denna utveckling.
            </seg>
            <seg n="9e5816ee">
              När man tittar på alla de nya förslag som lanseras från Miljöpartiet
              tycker jag ändå att man ser en ganska stor satsning på friåret.
              Det vill säga att man fortfarande vill hitta något sätt att få
              de personer som redan finns inne på arbetsmarknaden att lämna
              den. Det är den stora satsningen från Miljöpartiet. Vidare är
              det på det sättet att man kommer in i jobb- och utvecklingsgarantin
              efter 300 ersättningsdagar i a-kassan.
            </seg>
            <seg n="aec77c69">
              Vi menar att det som klyver Sverige i dag är den omfattande arbetslösheten.
              Det absolut bästa sättet att minska klyftor i samhället är att
              lyckas pressa tillbaka arbetslösheten. Det var därför vi kunde
              se att klyftorna ökade i samhället under den förra regeringen.
              Det berodde på att man misslyckades med arbetsmarknadspolitiken.
            </seg>
            <seg n="a6608e74">
              När det gäller de skattesänkningar som har gjorts tycker jag
              att även Ulf Holm med lite ärlighet borde kunna erkänna att det
              har genomförts ganska kraftiga skattesänkningar för låginkomsttagare.
              Det är intressant att Miljöpartiet inte samtidigt som man talar
              om att återställa a-kassan till 80 procent säger att man vill
              genomföra kraftigt höjda skatter för låginkomsttagare.
            </seg>
          </u>
          <note type="speaker" n="760416c0">
            Anf. 10 JOSEFIN BRINK (v) replik:
          </note>
          <u who="josefin_brink_cd11aa" xml:id="i-ea00ba64cc099a4a-0" n="dfacaf30" next="i-3fc563cd88379664-0">
            <seg n="c55b74ba">
              Fru talman! När man hör Tomas Tobé låter det nästan som att det
              är han som sitter i opposition. Han går på här och säger att oppositionen
              inte har några förslag och så där. Det är ju den här regeringens
              och er majoritets förslag som vi debatterar! Det är ju inte vi
              som har lagt fram denna proposition!
            </seg>
            <seg n="5dd7acc9">
              Sedan vill jag bara säga att det inte alls är så att vi från
              Vänsterpartiet är nöjda med hur allting har varit. Jag säger som
              Ulf Holm: Du får väl läsa de motioner och reservationer som vi
              har skrivit!
            </seg>
            <seg n="d8e30129">
              Dessutom är det väl välkänt att Vänsterpartiet gick till val
              på en väldigt stor och omfattande jobbsatsning som innebar att
              vi ville anställa 200 000 nya personer inom välfärdssektorn i
              kommunerna och landstingen där det behövs personal. Det förhånades
              ju under valrörelsen som någonting som var helt orimligt och orättvist,
              och man sade att det skulle bli dyrt. Detta är lite lustigt nu
              när regeringen redan efter bara två framlagda budgetar har sänkt
              skatten med dubbelt så mycket som hela denna jobbsatsning på 200
              000 nya jobb skulle kosta statskassan.
            </seg>
            <seg n="dffa5f82">
              Så att Vänsterpartiet inte skulle ha några förslag på hur man
              skapar sysselsättning till skillnad från er som väljer att lägga
              pengarna på att slopa förmögenhetsskatt och fastighetsskatt för
              folk i Bromma och Danderyd faller på sin egen orimlighet.
            </seg>
            <seg n="c4cdf50f">
              Jag måste få ställa ytterligare en fråga. Jag blir mycket oroad
              när Tomas Tobé nämner detta med den varaktiga, samhällsnyttiga
              sysselsättningen i jobb- och utvecklingsgarantin. Han säger: Vi
              utgår från att regeringen kommer att återkomma med något fiffigt
              förslag om detta.
            </seg>
            <seg n="56e49d82">
              Ni tycker alltså att det är okej att vi ska sitta och fatta ett
              beslut om en arbetsmarknadspolitisk åtgärd som kommer att omfatta
              en massa människor utan att ha en aning om vilka villkor som ska
              gälla!
            </seg>
            <seg n="c727ed36">
              Jag skulle gärna vilja ha någon typ av beskrivning från Tomas
              Tobés sida om det här är en sysselsättning där det är okej att
              lönerna ligger under kollektivavtalsnivå, om det är en sysselsättning
              som ska vara livet ut som något slags förvaring eller om tanken
              är att detta ska föra människor tillbaka till arbetsmarknaden.
              Någonting har ni väl ändå tänkt?
            </seg>
          </u>
          <note n="2fc8ebad">
            Anf. 11 TOMAS TOBÉ (m) replik:
          </note>
          <u who="josefin_brink_cd11aa" xml:id="i-3fc563cd88379664-0" n="dfacaf30" prev="i-ea00ba64cc099a4a-0">
            <seg n="5cadccff">
              Fru talman! Jo, det stämmer att Vänsterpartiet har ett flertal
              förslag. Men jag hade nog ändå förväntat mig att man efter ett
              valnederlag under en brinnande högkonjunktur ett direkt underkännande
              när det gäller arbetsmarknadspolitiken haft rimligt med tid att
              börja fundera över om ni kanske kan komma med lite nytänkande.
              Kanske det kan vara lite nya förslag som kommer upp till debatt.
              Uppenbarligen pågår ingen sådan process över huvud taget.
            </seg>
            <seg n="f2d6fbee">
              Jag noterade mycket väl att Vänsterpartiet hade en stor jobbsatsning
              med 200 000 jobb i offentlig sektor. Det intressanta är att ni
              aldrig har kunnat leverera detta i den vänsterkartell som ni befann
              er i. Detta beror på att vi tidigare alltid hört att det ska satsas
              på vård, skola och omsorg, men så länge man inte lyckats pressa
              tillbaka arbetslösheten och samtidigt haft höga kostnader i transfereringssystemen
              har man inte heller haft råd att göra dessa satsningar.
            </seg>
            <seg n="8d455483">
              När det gäller konstruktionen för samhällsjobb tycker jag att
              det är en oerhört viktig signal att det inte är så att man kommer
              in i jobb- och utvecklingsgarantin och sedan händer ingenting
              mer. Jag tycker att det är ganska bra att det, om man även efter
              450 dagar inte har lyckats få en person in på arbetsmarknaden,
              finns en till hållplats där något ytterligare kommer att ske.
              Eftersom detta kommer under 2009 tycker jag att den exakta konstruktionen
              för detta inte behöver meddelas i dag.
            </seg>
            <seg n="c6728386">
              Vidare tycker jag att det är intressant att när man läser texterna
              från Josefin Brink och Vänsterpartiet, fru talman, talas det väldigt
              mycket om att hela denna politik handlar om att skapa en låglönemarknad.
              Jag tycker att det vore intressant om Josefin Brink kunde tala
              om vilken låglönemarknad det är vi har sett växa fram nu under
              avtalsrörelsen.
            </seg>
            <seg n="d8a34792">
              Jag tycker vidare att det skulle vara intressant om Vänsterpartiet
              och Josefin Brink kunde tala om varför det är så oerhört mycket
              bättre med plusjobb än med nystartsjobb. Plusjobben omfattas inte
              heller av de regler som gäller på arbetsmarknaden som Vänsterpartiet
              annars brukar hylla relativt högljutt.
            </seg>
          </u>
          <note type="speaker" n="4afd5917">
            Anf. 12 JOSEFIN BRINK (v) replik:
          </note>
          <u who="josefin_brink_cd11aa" xml:id="i-ea00ba64cc099a4a-1" n="dfacaf30" next="i-3fc563cd88379664-1">
            <seg n="7ca86b7a">
              Fru talman! Att jobbsatsningen på 200 000 jobb i välfärdssektorn
              inte genomfördes under förra mandatperioden beror ju på att Vänsterpartiet
              har ägnat sig åt politikutveckling och lanserade detta förslag
              i valrörelsen som någonting som vi ville genomföra i majoritet
              efter valet. Nu gick det som det gick, och jag tror att ganska
              många människor nu när de får klart för sig hur lurade de har
              blivit när de fått veta att det var omöjligt att satsa på välfärden
              men fullt möjligt att satsa på enorma skattesänkningar för de
              rikaste kanske börjar dra öronen åt sig och undra om det var så
              fiffigt att rösta fram denna majoritet. Det visar sig ju också
              i opinionsmätningar. Det är ju inte direkt oppositionen som har
              anledning att vara orolig för sin popularitet just nu utan snarare
              den här regeringen.
            </seg>
            <seg n="56b81837">
              Jag måste ändå återvända till detta med den varaktiga, samhällsnyttiga
              sysselsättningen och allt detta. Det handlar ju om huruvida man
              vill skapa ett slags avstjälpningsplats en låglönemarknad, ett
              ställe vid sidan av den reguljära arbetsmarknaden där människor
              som enligt regeringen inte riktigt har någon plats på arbetsmarknaden
              placeras.
            </seg>
            <seg n="701aa82b">
              Tomas Tobé återupprepar sin kritik av plusjobben och säger att
              de var så dåliga på alla sätt och vis. Som sagt var lönen avtalsenlig.
              Kommunalarna har sådana löner, ser du! Det var inte några exceptionella
              löner. Ganska många människor har ungefär 15 000 i månaden i lön.
              Tomas Tobé kanske inte känner så många sådana, men så är det faktiskt.
            </seg>
            <seg n="0693cafd">
              Plusjobben var tänkta att leda vidare. Man skulle få arbetsmarknadspolitiskt
              stöd under tiden så att man faktiskt kunde bli återanställd sedan.
              Det var en konstruktion som var gjord för att människor skulle
              kunna ta sig ur långtidsarbetslöshet.
            </seg>
            <seg n="69279f50">
              Om det nu var så dåligt måste rimligtvis det som ni föreslår
              för långtidsarbetslösa som är någonting liknande vad jag kan förstå
              vara väsentligt bättre. Jag vill veta: Jämfört med plusjobben
              som riktade sig till långtidsarbetslösa och som var en varaktig,
              samhällsnyttig sysselsättning med syfte att leda till nya jobb
              vad är det som kommer att vara så mycket bättre med era motsvarande
              åtgärder?
            </seg>
          </u>
          <note n="bb986c2a">
            Anf. 13 TOMAS TOBÉ (m) replik:
          </note>
          <u who="josefin_brink_cd11aa" xml:id="i-3fc563cd88379664-1" n="dfacaf30" prev="i-ea00ba64cc099a4a-1">
            <seg n="306f3d83">
              Fru talman! Det stämmer att lanseringen i valrörelsen med 200
              000 jobb i offentlig sektor kan vara förhållandevis ny. Men jag
              kan nog ändå hedra Vänsterpartiet med att säga att ni även tidigare
              faktiskt talat om att ni vill göra satsningar i offentlig sektor.
              Vi har kunnat konstatera att under de tolv år då vi hade en vänstermajoritet
              gjordes inte tillräckligt mycket satsningar på välfärdens kärnområden.
              Det är klart att man inte klarar av att leverera detta i en tid
              då man inte lyckas pressa tillbaka arbetslösheten och när man
              har höga kostnader i transfereringssystemen. Så är det ju, och
              det tycker jag är viktigt att påtala.
            </seg>
            <seg n="3f7ed9e9">
              När det gäller just satsningar på välfärdens kärnområden kan
              man till exempel notera att den här regeringen under den kommande
              tvåårsperioden kommer att leverera 14 miljarder mer till kommuner
              och landsting. Det är sådant som kommer att säkerställa att det
              finns tillräckligt med resurser för att man ska kunna anställa
              fler också inom offentlig sektor.
            </seg>
            <seg n="9c3dbcf1">
              När det gäller diskussionen om de varaktiga, samhällsnyttiga
              jobben så menar vi, och jag tycker, återigen att det är en viktig
              signal att säga att man inte bara ska vara inne i denna jobb-
              och utvecklingsgaranti och sedan finns det så att säga ingen ny
              punkt där det händer någonting ytterligare. Jag tycker att det
              är en ganska viktig signal som kommer. När det gäller konstruktionen
              får jag väl göra dig besviken och säga att du inte kommer att
              få något svar på den frågan i dag.
            </seg>
            <seg n="ffa04f66">
              När det gäller hyllandet av plusjobben från Vänsterpartiet vet
              du mycket väl att de inte omfattas av LAS, och det brukar normalt
              vara någonting som Vänsterpartiet väljer att lyfta fram. Jag kan
              inte förstå ert motstånd mot nystartsjobben, när vi kan se att
              personer som har varit borta ifrån arbetsmarknaden under väldigt
              lång tid nu äntligen får en chans att komma in på arbetsmarknaden
              med ett riktigt arbete. Jag tycker att det är en mycket god politik,
              fru talman.
            </seg>
          </u>
          <note type="speaker" n="ecab15f0">
            Anf. 14 SVEN-ERIK ÖSTERBERG (s) replik:
          </note>
          <u who="sven-erik_osterberg_05c934" xml:id="i-4ae3afad7b182456-1" n="5f20e9d7">
            <seg n="1e14c8f5">
              Fru talman! Det finns väl några punkter där Tobé kanske skulle
              ta det lite lugnt, nämligen utanförskapet, Riksrevisionen och
              skattesänkningen. Är det inte det egentliga utanförskapet man
              håller på att skapa just nu, med dem som sätts helt utanför arbetsmarknaden?
              De som kommer in just nu är ju de som står närmast. Den bästa
              högkonjunkturen på 40 år, Tobé, det är ju det som faktiskt gäller
              här nu.
            </seg>
            <seg n="20e7ed31">
              Och då slår regeringen sig för bröstet och säger: Ja, det blir
              mycket jobb med nystartsjobben!
            </seg>
            <seg n="37b9ce73">
              Ja, 7 0008 000 har det blivit, trots denna fantastiska marknadsföring.
              Det är ju det som faktiskt har hänt just nu. Och den vd på Söder
              som hade 80 000 i månaden och som får nystartsjobb ja, han var
              väl knappast den som var aktuell för plusjobb; det kan jag hålla
              med om. Det handlar om helt skilda saker, Tobé. Du blandar ihop
              äpplen och päron i den debatten som har varit.
            </seg>
            <seg n="4ab5e004">
              Var försiktig med Riksrevisionen. Den kommer att förfölja er
              majoritet jag är helt säker. Det har redan börjat med anledning
              av utförsäljningen av de statliga bolagen. Riksrevisionen är ju
              inte lika populär hos regeringen just nu, kan man ju säga.
            </seg>
            <seg n="d00c9518">
              När det gäller skattesänkningen: Läs vad RUT har skrivit! 50
              procent av de skattesänkningar som går ut i samhället har hamnat
              hos den tiondel av befolkningen som tjänar mest. För dem som tjänar
              minst går det ju inte ihop när de ska betala de ökade pålagor
              a-kasseavgifter, bortdragning av skattereduktion för fackföreningsavgift,
              trafikförsäkring och så vidare som kommer. De går ju med minus
              i det här. Det är ju sanningen. Det är ju dina väljare som tjänar
              på det här. Det är ju så det har varit.
            </seg>
            <seg n="ef953494">
              Var också lite försiktig med hur läget är. Svenska folket har
              ju liksom inte tagit politiken helt till sitt hjärta, om man tittar
              på opinionssiffrorna. Opinionssiffror är opinionssiffror, men
              det verkar som om i alla fall några känner sig lite besvikna på
              den förda politiken jämfört med vad man sade i valet. Det är det
              som är sanningen.
            </seg>
            <seg n="0ed0d97f">
              Aga ja, man går från aga till misshandel, kan man säga!
            </seg>
            <seg n="18984976">
              Jobb- och utvecklingsgarantin såg jag att någon kallade för JUG.
              Det är kanske det som den egentligen ska kallas för.
            </seg>
          </u>
          <note n="f03a27a0" type="speaker">
            Anf. 15 TOMAS TOBÉ (m) replik:
          </note>
          <u who="tomas_tobe_95934f" xml:id="i-1fa2f7d8974692aa-2" n="16c15c5f">
            <seg n="8bb82744"/>
            <seg n="8de85321">
              Fru talman! Jag tycker att Sven-Erik Österberg kan vara försiktig
              med att tala om vilka som är dina väljare. Jag tror att man ganska
              tydligt kunde se att det var ganska många av dina tidigare väljare
              som valde att rösta på mitt parti i förra valet.
            </seg>
            <seg n="274a37a4">
              Att ligga bra till i opinionssiffror var tidigare Moderaternas
              absolut bästa gren, men när det kom till match och valresultat
              har vi tidigare, historiskt, inte varit särskilt bra på det. 2006
              var ett bra år i alla fall, får vi konstatera.
            </seg>
            <seg n="16b413e6">
              När det gäller min kritik mot Riksrevisionen ville jag peka på
              att jag tyckte att det var lite underligt att man inte i något
              av anförandena från oppositionen valde att ens kommentera kritiken
              från Riksrevisionen. Det skulle vara intressant om Sven-Erik Österberg
              ändå kunde utveckla: Är det så att det finns någonting i den här
              kritiken mot programmen som man faktiskt kan hålla med om, när
              han trots allt väljer att stå kvar i dem?
            </seg>
            <seg n="5c3f1f8b">
              Jag tycker också att Sven-Erik Österberg förtjänar att få kommentera
              en annan sak. Är det på det sättet att du kritiserar väldigt hårt
              de nivåer som vi har valt på arbetsmarknadspolitiska åtgärder,
              som ligger i linje med de nivåer som gällde år 2003? Kanske, fru
              talman, Sven-Erik Österberg skulle kunna svara på om han anser
              att det var ett skandalöst år 2003 för den socialdemokratiska
              regeringen?
            </seg>
            <seg n="a0888a4c">
              När det gäller skattesänkningar vet man mycket väl att om man
              tittar på konstruktionen av jobbavdraget så är det framför allt
              konstruerat så att de som tjänar minst har fått procentuellt störst
              höjning. Det tycker jag är oerhört viktigt.
            </seg>
            <seg n="8f8cf882">
              Där förtjänas också ett svar, när man lovar att gå ut och återställa
              a-kassan med en kostnad på 18 miljarder. Då är man också förpliktad
              att berätta hur detta ska finansieras. Vi vet redan att det kommer
              att innebära kraftigt höjda skatter, som nu sänkts. Detta säger
              att det ska bli mer lönsamt att inte arbeta framför att arbeta.
            </seg>
          </u>
          <note type="speaker" n="b7e36559">
            Anf. 16 SVEN-ERIK ÖSTERBERG (s) replik:
          </note>
          <u who="sven-erik_osterberg_05c934" xml:id="i-50f9e7d7d2b036f9-0" n="5f20e9d7" next="i-f1b25a62d9d02a4a-0">
            <seg n="8fb173f7">
              Fru talman! Jag ska bemöta det här direkt, till skillnad från
              nuvarande regering, som aldrig svarar på frågor. Jag ska självrannsaka
              mig.
            </seg>
            <seg n="89101849">
              År 2003 gjorde vi det stora misstaget. Vi drog ned på arbetsmarknadsåtgärderna
              därför att vi lyssnade på experterna, ekonomerna, som sade att
              det inte behövdes någonting, för nu kom högkonjunkturen. Arbetsmarknadsåtgärder
              skulle bara spä på överhettningen, och räntan och inflationen
              skulle stiga. När man tittar i backspegeln kan man se att det
              var där misstaget begicks. Vi skulle ha hållit uppe nivåerna för
              att se till att de som hade det svårast kom ut på arbetsmarknaden.
            </seg>
            <seg n="593e5498">
              Nu håller den här regeringen på att göra om precis samma misstag
              i en högkonjunktur. Ni ger inte tillräckligt stöd för dem som
              står utanför och som får chans att komma in på arbetsmarknaden,
              när bland annat småföretagarna frågar efter yrkeskvalificerad
              arbetskraft. Det är ju där man missar just nu. Man skriker på
              arbetskraftsinvandring samtidigt som nästan 4 procent är öppet
              arbetslösa. Det är ju det problemet som regeringen har. Det motverkar
              ni ju inte genom lägre ersättningar och genom att piska dem som
              redan finns utanför. Det kan ni ju bara möta upp genom att ge
              dem utbildning och se till att de är kvalificerade för de jobb
              som erbjuds. Det är ju där ni begår misstaget.
            </seg>
            <seg n="088a1d29">
              Det var vi som gjorde misstaget 2003, som drog ned. Upprepa inte
              det misstaget! Ni behöver ju inte göra allt som Persson gjort!
              Det är ju det ni säger hela tiden. Persson gjorde så, och så gör
              vi också. Gör inte som Persson gjorde 2003! Se till att öka på
              det där nu, så att vi får ut folk i jobb! Det är ju det stora
              misstaget som begicks här.
            </seg>
            <seg n="de18e307">
              Och så gällde det de 100 dagarna. Ja, det var ju det vi insåg
              var fel. Det var ju det som satte människor i en utsatt situation
              och som gjorde att man fick sådana här konstigheter, där man på
              vissa arbetsförmedlingar tvingade iväg människor från dag ett
              och skulle riva bort barn från skola och dagis. Det var ju därför
              de 100 dagarna infördes en period då man har rätt att söka. Det
              ger en klar och tydlig regel till den som är arbetslös med rimliga
              villkor för att kunna möta upp det här.
            </seg>
            <seg n="37279d1d">
              Den river ni bort och säger att den har funnits förut. Ja, vi
              tog bort den för att den inte var bra. Gör inte om det misstaget
              också då, Tobé! Det är ju det ni håller på och gör nu!
            </seg>
          </u>
          <note n="d7ec4ab0">
            Anf. 17 TOMAS TOBÉ (m) replik:
          </note>
          <u who="sven-erik_osterberg_05c934" xml:id="i-f1b25a62d9d02a4a-0" n="5f20e9d7" prev="i-50f9e7d7d2b036f9-0">
            <seg n="d596a869">
              Fru talman! Vi får tacka för det erkännandet och även råden.
            </seg>
            <seg n="3c666c2c">
              En sak kan man ändå konstatera om er tidigare partiledare, Göran
              Persson, och det är att han hade relativt bra koll på ekonomin,
              det vill säga att han talade om hur han valde att finansiera reformer.
              Ni har fortfarande inte valt att svara på frågan om hur ni ska
              finansiera ett återställande av a-kassan, men vi får väl se om
              svaret kanske kommer lite senare.
            </seg>
            <seg n="bb7ff910">
              Vidare har ni inte heller i er reservation valt att finansiera
              rätt till heltid, er satsning på ungdomar och så vidare. Där kanske
              ni ändå har lite grann att lära av er tidigare partiledare. Vi
              får väl se vad som händer.
            </seg>
            <seg n="a6b26f9f">
              När det gäller beskrivningen av att vi inte gör tillräckligt
              med satsningar, fru talman, på arbetsmarknadsåtgärder, vill jag
              ändå säga att vi satsar 9,8 miljarder 2008 på jobb- och utvecklingsgarantin.
              Vi kommer vidare att satsa 2,8 miljarder på jobbgarantin för unga.
              Det är omfattande satsningar.
            </seg>
            <seg n="bf6ee509">
              Det är möjligt att Sven-Erik Österberg inte tycker att det är
              fantastiskt med de över 7 000 personer som har gått in i nystartsjobb,
              men då tror jag att han inte riktigt förstår situationen. Det
              här är personer som har stått väldigt långt bort från arbetsmarknaden,
              som tidigare endast har funnits inne i åtgärder och inte har hittat
              ett riktigt arbete. Nu får de en ordentlig möjlighet till ett
              jobb som kommer att vara även efter lönesubventionen. Det tycker
              i alla fall den här utskottsmajoriteten och alliansregeringen
              är väldigt bra.
            </seg>
          </u>
          <note type="speaker" n="c384c443">
            Anf. 18 ANNIKA QARLSSON (c):
          </note>
          <u who="annika_qarlsson_be4975" xml:id="i-7bf0e2fb4348dde0-0" n="d12994cc">
            <seg n="ca173cb8">
              Fru talman! Dagens debatt om arbetsmarknadsutskottets betänkande
              nr 13, Ytterligare reformer inom arbetsmarknadspolitiken , innebär
              att Allians för Sverige fortsätter arbetet med att se till att
              det blir fler jobb och fler i jobb. Vi ser de brister som den
              förra regeringen envist blundade för, och vi sätter nu segel för
              att vända arbetsmarknadsskutan, som alltför länge seglat vind
              för våg.
            </seg>
            <seg n="05dc69c6">
              En rad reformer har redan genomförts sedan regeringen tillträdde
              i höstas, men det krävs ytterligare satsningar för att minska
              utanförskapet och skapa ett utrymme för en god välfärd, som till
              exempel en bra skola för alla elever och vård utan köer. Den övergripande
              inriktningen är att göra det mer lönsamt att arbeta, enklare att
              anställa och mer attraktivt att starta och driva företag. Därför
              är det mycket glädjande att se att både arbetskraftsutbudet och
              jobben nu ökar kraftigt.
            </seg>
            <seg n="3cf3b8dc">
              I april anmälde sig 30 000 nya arbetssökande, vilket är 7 000
              färre än förra året. Samtidigt fortsatte antalet lediga jobb att
              öka, och siffran för antalet varsel var den lägsta på sju år.
              Antalet sysselsatta ökade alltså med 156 000 personer jämfört
              med april 2006. Arbetslösheten sjönk, och antalet arbetade timmar
              ökade. Under första kvartalet 2007 ökade antalet sysselsatta ungdomar
              i åldern 1624 år med 44 000 jämfört med samma kvartal förra året.
              Det var den största sysselsättningsökningen för ungdomar sedan
              1987. En så stark utveckling har inte uppmätts för ungdomar på
              minst 30 år.
            </seg>
            <seg n="d6979f67">
              Allianspartierna gick till val på att bryta det omfattande utanförskapet
              i vårt samhälle. När vi tillträdde regeringsmakten stod över en
              miljon människor i arbetsför ålder utanför arbetsmarknaden. Ungdomsarbetslösheten
              ökade under förra mandatperioden från 54 000 till 94 000 personer.
              Arbetslösheten är oacceptabelt hög bland personer med utländsk
              härkomst och bland dem med funktionshinder av olika slag. Vi vet
              också att antalet förtidspensioneringar ökade kraftigt. Det var
              en icke-fungerande arbetsmarknad som den förra regeringen lämnade
              efter sig en arbetsmarknad som lämnade många utanför och låste
              in dem i åtgärder eller jobb som de vantrivdes med men inte vågade
              lämna.
            </seg>
            <seg n="371d9c9b">
              Fru talman! Göran Persson beskrev det hela efter valförlusten
              i höstas som att Socialdemokraterna lämnar efter sig ett dukat
              bord. Det dukade bordet bestod av krossat porslin, urskrapade
              skålar och möjligtvis lite rester på golvet. Dessutom lämnade
              de en springnota på köpet.
            </seg>
            <seg n="97e5ec71">
              Socialdemokraterna har inriktat sig på att kritisera alliansregeringens
              politik genom att plocka ut enskilda förslag, som de påstår leder
              till försämringar, i stället för att själva komma med konstruktiva
              förslag. Det kanske är för mycket begärt att de som blundat för
              verkliga samhällsproblem i så många år ska förstå att vi för en
              sammanhållen, strategiskt riktig politik för att bryta utanförskapet.
              Det vi gör är att med kraft bedriva en politik som vågar attackera
              samhällsproblem i stället för att dölja dem.
            </seg>
            <seg n="35463848">
              Jag har funderat på om det kanske handlar om någon form av förnekelse,
              för det kan ju inte vara ett speciellt roligt resultat att ta
              med sig att ha förtidspensionerat så många människor bort från
              arbetsmarknaden, att nästan ha fördubblat ungdomsarbetslösheten
              och att ha ökat segregationen, alltså att ha varit med om att
              öka klyftorna i Sverige. Det skedde under vänsterkartellens styre.
            </seg>
            <seg n="8a480064">
              För att bryta utanförskapet har alliansregeringen inlett ett
              omfattande förändringsarbete. Målet måste vara att alla som vill
              arbeta ska kunna göra det. Vi såg att de stora marginaleffekterna
              för låg- och medelinkomsttagare var en huvudorsak till att tröskeln
              in på arbetsmarknaden var så hög. Därför har vi infört jobbskatteavdraget.
              Det sänker tröskeln in på arbetsmarknaden för dem som står utanför
              och ökar drivkrafterna för människor att gå upp i arbetstid. Vi
              vet att sambandet mellan arbete och socialt välbefinnande är starkt.
            </seg>
            <seg n="faee2927">
              Vi inte bara pratar, utan vi gör satsningar på företagandet.
              Vi satsar på åtgärder för att minska arbetslösheten totalt sett
              det gäller i synnerhet ungdomar, invandrade och funktionshindrade
              i både höstens och vårens budgetar. Vi inför nu en jobb- och utvecklingsgaranti
              för att stödja långtidsarbetslösa på deras väg tillbaka in i arbetslivet.
              Vi satsar också mer pengar för att kunna möta upp detta. Jobb-
              och utvecklingsgarantin ersätter aktivitetsgarantin, som mötts
              av omfattande och skarp kritik för såväl bristande kvalitet som
              effektivitet.
            </seg>
            <seg n="bfa5a577">
              Inriktningen ska nu vara individuellt utformade insatser av hög
              kvalitet, intensifierade insatser för jobbsökning samt individuell
              coachning för att därefter erbjuda ett stort inslag av arbetspraktik
              och arbetsträning i syfte att bereda vägen tillbaka in i arbetslivet.
            </seg>
            <seg n="e7370844">
              Vi ombildar arbetsförmedlingarna, länsarbetsnämnderna och Arbetsmarknadsverket
              till en sammanhållen myndighet arbetsförmedlingen kort och gott
              för att få en effektivare operativ enhet som dessutom blir mindre
              kostsam. Det ger också bättre förutsättningar för en rättssäker
              verksamhet.
            </seg>
            <seg n="9f6e5e28">
              För att komplettera och utmana, och ibland spränga gränser, krävs
              emellertid att det finns utrymme att tänka utanför boxen. Då är
              andra aktörer en viktig del, och därför öppnar vi för en mångfald
              av aktörer som kan vara med i jobb- och utvecklingsgarantin och
              som kan fylla andra behov, som har andra kontaktytor och annan
              kompetens och erfarenhet, till exempel folkhögskolor, bemanningsföretag,
              fackliga organisationer och ekonomiska föreningar såsom Klippan
              i Dalarna.
            </seg>
            <seg n="05c01ee9">
              Fru talman! Det här är en del av de åtgärder som den nya alliansregeringen
              vidtagit för att bryta utanförskapet, ta itu med samhällsproblemen
              och skapa fler jobb. Arbetslinjen återupprättas i svensk politik.
              Till detta arbete ska läggas vår ambition att öppna vägar tillbaka
              in i arbetslivet för dem som vill och kan men i dag står utanför.
              Den förra regeringen slog undan benen för många människor. Vi
              ser till att hjälpa dem upp.
            </seg>
          </u>
          <note type="speaker" n="c2506219">
            Anf. 19 EVA FLYBORG (fp):
          </note>
          <u who="eva_flyborg_5bee75" xml:id="i-60edb72641c1221b-0" n="d711f9c1" next="i-1c53ef06e6887a08-0">
            <seg n="ad5aa176">
              Fru talman! Det finns alltid en orsak till allt. Det finns flera
              orsaker till att svenska folket valde bort den gamla socialdemokratiska
              minoritetsregeringen skolans försämring, energibristen med skyhöga
              elpriser, stora brister i vård och omsorg, höga pålagor, krångliga
              regler för våra företag och så vidare.
            </seg>
            <seg n="06837483">
              Jag tror dock att den enskilt viktigaste orsaken var vänsterkartellens
              oförmåga att skapa jobb. Den gamla socialdemokratiska regeringen
              förmådde inte skapa fler arbeten i en mycket stark och ganska
              långvarig högkonjunktur. Det resulterade i ett enormt utanförskap.
              Över en miljon människor stod på olika sätt utanför arbetsmarknaden,
              vilket var oacceptabelt. Det är därför hela politiken måste reformeras,
              också arbetsmarknadspolitiken.
            </seg>
            <seg n="ce2e27f1">
              Fru talman! Kärnan i alliansens arbetsmarknadspolitik är att
              fler ska slussas in på arbetsmarknaden. Fler ska arbeta, och färre
              ska lämna arbetsmarknaden i förtid. Det innebär att det måste
              löna sig att arbeta. Det måste bli mindre kostsamt att anställa
              och mindre krångel för våra företag. I stället måste det bli mer
              lönsamt att driva företag och faktiskt skapa arbete åt sig själv
              och andra. De välståndsbildande krafterna måste återupprättas.
            </seg>
            <seg n="426ac8f9">
              Vi reformerar nu myndighetsstrukturen på arbetsmarknadsområdet.
              Arbetsmarknadsverket reformeras. Ams och länsarbetsnämnden avvecklas
              som egna myndigheter. Arbetsförmedlingens verksamhet inriktas
              på att matcha arbetslösa med de jobb som stadigt växer fram, inte
              på att gömma undan människor i statistik och låsa in dem i arbetsmarknadspolitiska
              åtgärder. Det är nu de arbetslösa ska ha jobb. Själva kärnan i
              det misslyckande som Socialdemokraterna lämnar efter sig är att
              den gamla s-regeringen inte lyckades styra Ams och arbetsförmedlingens
              arbete så som man borde ha gjort.
            </seg>
            <seg n="6ed2fed2">
              Aktivitetsgarantin avskaffas, som vi hört tidigare, och ersätts
              med jobb- och utvecklingsgarantin. Den består av tre tydliga faser.
              Den första är en intensiv specialanpassad jobbsökaraktivitet med
              mycket stöd och hjälp från arbetsförmedlingen. Den andra är utbudet
              av arbetsmarknadspolitiska program som inkluderar exempelvis arbetsplatspraktik,
              subventionerade anställningar och kompetenshöjande insatser. Som
              tredje fas i jobb- och utvecklingsgarantin har vi den varaktigt
              samhällsnyttiga insatsen, som vi i dag fått mycket kritik för.
              Tänk då på att detta inte införs nu, utan det kommer först om
              ett tag.
            </seg>
            <seg n="2c228373">
              Jag är helt övertygad om att vi i denna tredje fas av jobb- och
              utvecklingsgarantin kommer att hitta bra åtgärder och uppgifter
              för människor. Det som gör mig lite bekymrad är framför allt Sven-Erik
              Österbergs och Socialdemokraternas hånfulla attityd till att vi
              går ifrån en aktivitetsgaranti som bevisligen låst in människor
              i ett ekorrhjul som de inte förmått ta sig ur. Den hånfulla kritiken
              av det som vi försöker göra känns tråkig, fru talman. Till och
              med Amsdirektören var positiv till våra förslag när han besökte
              utskottet vilket också står i betänkandet eftersom vi med dessa
              ändrade strukturer nu verkligen sätter fokus på de arbetssökande.
            </seg>
            <seg n="6d87b163">
              Vi ändrar också vissa regler i arbetslöshetsförsäkringen, och
              skyldigheten att anmäla lediga platser avskaffas, vilket vi redan
              hört i dag.
            </seg>
            <seg n="1464c2c1">
              Fru talman! Arbetsförmedlingen har varit föremål för flera olika
              rapporter och granskningar från Riksrevisionen. Det gäller till
              exempel arbetsförmedlingen och de kommunala ungdomsprogrammen.
              Granskningen har inriktats på att se om arbetsförmedlingen på
              ett effektivt sätt arbetar med de kommunala ungdomsprogrammen.
              Den visar att det finns flera och stora brister i arbetsförmedlingens
              verksamhet. Bland annat framkom det att arbetsförmedlingen inte
              stöder ungdomarnas arbetssökande under tiden i programmen, det
              som den från början var till för. Detta riskerar naturligtvis
              att påverka ungdomarnas möjligheter att så snabbt som möjligt
              komma i arbete eller i en reguljär utbildning. En annan brist
              som framkom var att ungdomarna inte behandlades på ett likvärdigt
              sätt, utan det hela var mycket ojämlikt beroende på var man hamnade.
            </seg>
            <seg n="33395b2e">
              Riksrevisionen har också publicerat en mycket känd rapport om
              den offentliga arbetsförmedlingen. I den granskning som gjordes
              tittade Riksrevisionen på effektiviteten, produktiviteten och
              själva rollen i matchningsprocessen. Man kan tycka att det är
              en ganska viktig del, eftersom arbetsförmedlingen är till för
              att göra just det.
            </seg>
            <seg n="b6e7b852">
              En av Riksrevisionens slutsatser var att arbetsförmedlingens
              sätt att fungera hade mycket stora brister och att det fanns en
              stor potential för ökad effektivitet. Det är nog årets underdrift,
              fru talman.
            </seg>
            <seg n="39f5249d">
              Enligt Riksrevisionens bedömning fanns det inte heller någonting
              som tydde på att matchningsprocessen hade förbättrats under de
              senaste decennierna. Tvärtom hade den marginaliserats. Den har
              till och med minskat sedan början av 1990-talet. Huvudparten av
              matchningarna på arbetsmarknaden sker utan någon som helst inblandning
              av arbetsförmedlingen. Förmedlingen prioriterar främst arbete
              med arbetsmarknadspolitiska program. Vi har också tidigare varit
              mycket kritiska till all den tid som har gått åt för att förmedla
              till exempel friåret.
            </seg>
            <seg n="7111e922">
              Riksrevisionens samlade bedömning blev att bristerna är så omfattande
              att regeringen bör genomföra en övergripande översyn av hela arbetsförmedlingskonceptet.
              Det är naturligtvis en mycket allvarlig kritik som har riktats
              mot arbetsförmedlingarnas sätt att arbeta och den gamla regeringens
              oförmåga att rätta till problemen.
            </seg>
            <seg n="812edbc1">
              Fru talman! Vi måste helt enkelt förbättra träffsäkerheten i
              arbetsförmedlingens verksamhet. Vi vill ha en individuell handlingsplan
              för alla arbetslösa inom en månad. Vi vill se arbetsförmedlingen
              få göra det de faktiskt vill och kan, att matcha och coacha sina
              arbetssökande. Vi måste också komplettera arbetsförmedlingen med
              andra arenor och aktörer. Det kan vara branschvisa, som vi har
              hört här tidigare, privata, bemanningsföretag eller fackföreningar.
              Det här kommer vi att återkomma till.
            </seg>
            <seg n="5f5db12e">
              Vi har också fått höra från arbetsförmedlingen själv att man
              där tycker att det är skönt med en annan inriktning med den nya
              regeringens sätt att hantera problemen. Då kommer deras arbetsstolthet
              och arbetskompetens faktiskt till sin rätt. Och det är precis
              så det ska vara.
            </seg>
            <seg n="6eafd068">
              Fru talman! Riksrevisionen kritiserar också mycket starkt de
              bristande insatserna mot deltidsarbetslösheten och mycket annat.
              Men som en helhet kan man säga att den tidigare regeringens förda
              arbetsmarknadspolitik, genom arbetsförmedlingarna och hur man
              har hanterat helheten, får icke godkänt.
            </seg>
            <seg n="f5b3b37c">
              Fru talman! Den nya regeringen introducerar nystartsjobben som
              ger en chans till alla dem som har stått långt från arbetsmarknaden
              väldigt länge. Jag tänker inte räkna upp alla nystartsjobb, men
              det finns nystartsjobb för långtidsarbetslösa, nystartsjobb för
              äldre, nystartsjobb för ungdomar och nystartsjobb som också ska
              omfatta till exempel asylsökande som fått uppehållstillstånd samt
              kvotflyktingar och deras anhöriga. För de här grupperna ska skattesubventionen
              gälla under de tre första åren efter det att uppehållstillståndet
              beviljats. Det här kommer att kunna hjälpa väldigt många av dem,
              men vi återkommer med fler åtgärder för att påskynda arbetsmarknadsinträdet
              för personer med utländsk bakgrund, till exempel lärlingsintroduktion
              och arbetsplatsintroduktion, som ju redan har permanentats, samt
              de 12 000 ytterligare lärlingsplatser som vi har infört.
            </seg>
            <seg n="26dda96f">
              Sven-Erik Österberg talade väldigt hånfullt även om de 8 000
              personer som har fått riktiga jobb tack vare nystartsjobbsreformen.
              Jag tycker att det är ett tråkigt sätt att se på de arbetslösa
              och den nya regeringens åtgärder och ansträngningar.
            </seg>
            <seg n="82874d58">
              Fru talman! Jag ser att min tid löper i väg, men skulle bara
              vilja nämna att den nya regeringen också gör andra stora och viktiga
              satsningar, bland annat på lönebidrag, där vi utökar antalet platser,
              höjer ersättningsnivån och så vidare.
            </seg>
            <seg n="84fc72a5">
              Slutligen, fru talman, skulle jag bara vilja säga att politiken
              är en helhet, där de olika delarna måste samverka för ett bra
              resultat. Politik är att vilja och att kunna prioritera och göra
              rätt sak vid rätt tid. Tyvärr är mycket av Socialdemokraternas
              och Vänsterpartiets lösning att ropa efter mer av den gamla misslyckade
              politiken, som har fört oss hit där vi är i dag, med en tidigare
              massarbetslöshet. Väljarna var klokare än så, insåg att vi behövde
              en förändring och valde en regering med förmåga att blicka framåt
              i stället för bakåt. Det är nu vi genomför allt det som vi lovade
              att göra och som Sverige så väl behöver.
            </seg>
          </u>
          <note n="e08be520">
            Fru talman! Jag yrkar bifall till förslaget i utskottets betänkande
            och avslag på motionerna.
          </note>
          <u who="eva_flyborg_5bee75" xml:id="i-1c53ef06e6887a08-0" n="d711f9c1" prev="i-60edb72641c1221b-0">
            <seg n="6a375688">
              (Applåder)
            </seg>
          </u>
          <note type="speaker" n="dbbaa03d">
            Anf. 20 DÉSIRÉE PETHRUS ENGSTRÖM (kd):
          </note>
          <u who="unknown" xml:id="i-6290126b5dd81187-0" n="23299020">
            <seg n="10d5d75a">
              Fru talman! Vi behandlar i detta betänkande flera olika delar,
              både regeringens förslag till reformer inom arbetsmarknadspolitiken
              och Riksrevisionens styrelses framställningar på olika områden
              som berör vårt utskott.
            </seg>
            <seg n="df0acb40">
              Fru talman! Jag skulle vilja inleda med Riksrevisionens rapporter,
              som visar på stora brister hos den tidigare regeringen vad avser
              arbetsmarknadspolitiken. I en av rapporterna menar Riksrevisionen
              att regeringen skulle ha gjort en genomgripande översyn av den
              statliga arbetsförmedlingens roll och arbetsformer. Det man menar
              är att granskningen har visat att det finns omfattande brister
              i den statliga arbetsförmedlingen. Arbetsgivarkontakter har inte
              prioriterats av Ams under de senaste fem åren, alltså mellan 2001
              och 2006.
            </seg>
            <seg n="fdea1ce0">
              Man skriver vidare att placeringar i arbetsmarknadspolitiska
              program tar i anspråk en stor del av arbetsförmedlingens resurser.
              Man menar vidare att arbetsförmedlingens produktivitet har minskat,
              att effektiviteten i förmedlingsarbetet är låg och att det finns
              stora skillnader mellan olika förmedlingskontor. Det är just därför
              den nya regeringen nu gör genomgripande förändringar i arbetsmarknadspolitiken
              och i arbetsförmedlingens arbetsformer.
            </seg>
            <seg n="35e3ef46">
              Fru talman! Den nya alliansregeringen har på några månader lyckats
              ta tag i flera av den förra regeringens stora brister inom arbetsmarknadspolitiken.
              Fokus har nu satts på matchningsfunktionen och på att arbetsförmedlingarna
              ska få mer tid att jobba med förmedling av jobb, när dessa nu
              kommer med enormt stor styrka. Det är oerhört viktigt att vi nu
              kan ge bra stöd till alla de arbetsgivare som snabbt behöver få
              arbetskraft. Får vi de människorna i arbete kan vi få resurser
              till att stödja dem som står långt från arbetsmarknaden.
            </seg>
            <seg n="f4cbcf5f">
              Fru talman! I regeringens proposition om reformer inom arbetsmarknadspolitiken
              har vi fått flera förslag på förändringar som vi hoppas ska kunna
              bli ett stöd för arbetslösa, ett bättre stöd än dagens system.
              Detta innefattar bland annat en organisatorisk förändring av arbetsförmedlingen
              med en sammanhållande myndighet, vilket är bra. Regeringens förslag
              om en ny jobb- och utvecklingsgaranti för dem som stått utanför
              arbetsmarknaden under en lång tid välkomnar vi. De erbjuds individuellt
              utformade åtgärder, så att personen så snabbt som möjligt ska
              komma tillbaka i arbete. Det kommer att vara en garanti i flera
              steg, och tanken är att alla ska kunna känna att de får möjlighet
              till arbete. Vi vet att inte alla klarar de krav som arbetslivet
              ställer i dag, men det ska finnas någon uppgift för alla. Jag
              tycker att det är bra att vår nya statsminister i valrörelsen
              sade att även en person som vill arbeta en timme ska få hjälp
              att förverkliga sin ambition.
            </seg>
            <seg n="c7cbfadf">
              Vi ska ha en hög ambitionsnivå på arbetsförmedlingen, och det
              kommer att kräva mycket kraft och vilja att förverkliga den förändrade
              arbetsmarknadspolitiken. Vi kristdemokrater tror att vi kommer
              att behöva ge ett ökat stöd till så kallade sociala företag, vilket
              också nämns i betänkandet. De ger ofta människor med funktionshinder
              eller andra arbetshandikapp en chans till ett jobb. Alliansregeringen
              har avsatt stora resurser till lönebidragsanställningar. De ökar,
              och det är bra. Det ger nämligen många personer möjlighet att
              få vara med i arbetsgemenskapen ute i samhället, bland annat genom
              dessa så kallade sociala företag.
            </seg>
            <seg n="878f76d5">
              Jag har den senaste tiden besökt flera sådana verksamheter, som
              Erikshjälpen och Hela Människan. Det är två organisationer som
              bland annat genom second hand-butiker erbjuder arbetsprövning,
              men även anställning med lönebidrag för dem som har svårt att
              komma in på arbetsmarknaden. Det kan vara före detta missbrukare
              som vill starta om. Det kan vara personer med olika funktionshinder
              och personer med psykiatriska diagnoser. Att de här människorna
              får komma in i en arbetsgemenskap ger en stor vinst för individen,
              men också en vinst för samhället.
            </seg>
            <seg n="1d3cc4b8">
              När det gäller de förslag avseende personer med utländsk bakgrund
              som har kommit upp under den allmänna motionstiden och som behandlas
              i betänkandet har regeringen redan tagit fram förslag på så kallade
              instegsjobb, vilka ska vara riktade som stöd till nyanlända. Även
              andra förslag som regeringen har lagt fram i integrationspaketet
              kommer att verka i positiv riktning för personer med annan etnisk
              bakgrund.
            </seg>
            <seg n="deaf6369">
              Fru talman! Förslaget om att slopa rätten att under de första
              hundra dagarna begränsa jobbsökandet till det egna yrket och närområdet
              har väckt många frågor. Men lägger man till helger till de hundra
              dagarna blir det en ganska lång tid som personer har denna möjlighet.
            </seg>
            <seg n="bca1909b">
              Är det rimligt att man som till exempel ung person kan vänta
              i över fyra månader innan man måste vidga sitt sökområde? Vi vet
              hur fort det går att hamna i passivitet ju längre tiden går i
              arbetslöshet. Dessutom finns det ett regelverk och jag har sett
              själva regelverket som ger alla med behov av undantag den möjligheten.
            </seg>
            <seg n="e18092cb">
              För dem som är ensamstående med barn eller har särskilda skäl
              finns det redan i dag undantagsregler som gör att de inte behöver
              söka sig från sin hemort under de första hundra dagarna. Det finns
              redan ett skydd. Det ska tas bort för dem som har möjlighet att
              söka utanför sitt eget område.
            </seg>
            <seg n="42c4e4bd">
              Arbetsgivarens skyldighet att anmäla lediga platser till den
              offentliga arbetsförmedlingen avskaffas. Det är för att minska
              regelbördan för företagare. Jag tror inte att alla ens i dag använder
              det. I dag annonseras i stället mycket via Internet eller så går
              man via privata arbetsförmedlingar.
            </seg>
            <seg n="ae24ba2e">
              Det alliansen nu gör är att fullfölja inriktningen mot att stärka
              arbetslinjen och upprätthålla legitimiteten i skatte- och transfereringssystemen
              genom att ställa höga aktivitetskrav på de arbetssökande och skapa
              incitament till arbete. Detta borde vi kunna vara överens om över
              blockgränserna.
            </seg>
            <seg n="cc68d125">
              Dessutom tillför regeringen mer resurser för de program som den
              också lägger fram. För utgiftsområde 13 innebär det 4,1 miljarder
              kronor för år 2008 och 3,6 miljarder för år 2009.
            </seg>
            <seg n="f2427b1f">
              Tittar man på oppositionens förslag är de ganska kostsamma. Det
              är heller inget nytänkande, vilket gör att man blir ännu mer beklämd.
              Vissa partier vill satsa flera miljarder på en politik som folket
              redan har sagt nej till.
            </seg>
            <seg n="d6c75bae">
              Fru talman! Avslutningsvis vill jag säga att det just nu är en
              mycket gynnsam utveckling på arbetsmarknaden. Det som tidigare
              kallades för jobless growth , det vill säga att vi hade tillväxt
              men inga nya jobb, har äntligen brutits med den nya regeringen.
            </seg>
            <seg n="05b6cecc">
              Konjunkturinstitutet menar att regeringens politik gör att det
              kommer ännu fler jobb än vad man skulle kunna förvänta sig när
              regeringens förslag får full effekt.
            </seg>
            <seg n="2e606651">
              Vi har ett stort behov av arbetskraft ute på företagen, och det
              är bra. Det ger oss förutsättningar att ge en chans åt alla dem
              som anses stå allra längst från arbetsmarknaden. Om vi ska klara
              den utmaningen måste vi naturligtvis se till att arbetsförmedlingen
              får rätt verktyg.
            </seg>
            <seg n="a81dae70">
              Det är detta dagens betänkande och beslut handlar om. Vi ska
              göra allt för att bryta utanförskapet. Vi ska se till att ingen
              hålls tillbaka men inte heller att någon lämnas efter. Jag yrkar
              bifall till utskottsmajoritetens förslag i betänkandet.
            </seg>
          </u>
          <note type="speaker" n="0dc328d9">
            Anf. 21 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-3e341ee05d5d8e1f-0" n="23299020">
            <seg n="31813b57">
              Fru talman! Det går bra för Sverige, men inte för hela Sverige
              och inte för alla som bor i Sverige.
            </seg>
            <seg n="3d60f043">
              När vi vann valet i höstas präglades Sverige av det som faktiskt
              kan kallas massarbetslöshet. Över en miljon människor var beroende
              av olika ersättningssystem. Över en och en halv miljon människor
              stod utanför arbetsmarknaden eller arbetade mindre än vad han
              eller hon skulle vilja. Det är var femte svensk i arbetsför ålder.
            </seg>
            <seg n="369593b2">
              Ett samhälle med så många i utanförskap är inte ett samhälle
              för alla. Det är ett samhälle där klyftorna växer. I takt med
              att utanförskapet har vuxit har också klyftorna mellan dem som
              har ett arbete och dem som inte har ett arbete blivit allt djupare.
            </seg>
            <seg n="4dacc18c">
              Över en halv miljon människor är i dag förtidspensionerade. Men
              värre är att antalet ungdomar med aktivitetsersättning har blivit
              alltfler. Därtill är ungdomars arbetslöshet tre gånger så hög
              som för övriga. Arbetslösheten är mer än dubbelt så hög bland
              utrikes födda som bland inrikes födda.
            </seg>
            <seg n="aa5e23de">
              Socialdemokraterna lämnade efter sig ett samhälle med över 100
              000 ungdomar utanför arbetsmarknaden. Det gjorde att Sverige var
              ett av de fem sämsta länderna i Europa när vi tog över när det
              gäller ungdomsarbetslösheten.
            </seg>
            <seg n="41b6ad46">
              Därtill misslyckades Socialdemokraterna med integrationen. Hade
              vi haft en lika hög förvärvsfrekvens bland utrikes födda som bland
              infödda svenskar hade vi haft ytterligare 100 000 personer i arbetskraften.
            </seg>
            <seg n="71d1d2d8">
              Det är det arv som Socialdemokraterna lämnade efter sig, det
              man förlorade valet på och det femtedelssamhälle som väljarna
              gav alliansregeringen mandat att bekämpa.
            </seg>
            <seg n="3543ecbf">
              Jag noterar att LO i sin valanalys som presenterades nu på morgonen
              när vi debatterar det här betänkandet säger så här: En viktig
              orsak till valnederlaget var att väljarna inte uppfattade Socialdemokraterna
              som tillräckligt offensiva i arbetslöshetsfrågan. Det säger Ulla
              Lindqvist, LO:s andre ordförande.
            </seg>
            <seg n="91a4b4c5">
              Det misstaget tänker vi inte göra. Regeringen kommer att göra
              allt för att utanförskapet ska minska. Allians för Sverige gick
              till val på ett brett politiskt program med syfte att skapa goda
              förutsättningar för att få ett Sverige med fler jobb och fler
              och växande företag.
            </seg>
            <seg n="1fe812dc">
              Programmet omfattar bland annat skattesänkningar för först och
              främst låg- och medelinkomsttagare, förändringar i arbetslöshetsförsäkringen
              som uppmuntrar till arbete, nystartsjobb för dem som länge stått
              utanför arbetsmarknaden och åtgärder som gör det enklare och mer
              attraktivt att driva företag och anställa.
            </seg>
            <seg n="c7e6fdd8">
              I höstas genomförde vi flera viktiga men också tuffa reformer
              inom arbetsmarknadspolitiken i syfte att minska utanförskapet
              och öka sysselsättningen. Det är regeringens utgångspunkt att
              arbetslöshetsförsäkringen ska vara mer försäkringsmässig och fungera
              som den omställningsförsäkring mellan två arbeten som var avsikten
              när den infördes.
            </seg>
            <seg n="1ee79f78">
              Regeringen har genom den förhöjda finansieringsavgiften i a-kassan
              ökat försäkringsmässigheten i systemet. För att återupprätta arbetslinjen
              i arbetslöshetsförsäkringen har vi också skärpt kvalifikationskraven
              och genomfört en successiv avtrappning av ersättningsnivåerna.
            </seg>
            <seg n="c1c96afe">
              Det finns ett direkt samband mellan arbetslöshetsersättningens
              nivåer och arbetslösheten i ekonomin. Jag vill samtidigt som så
              många gånger förut påpeka att höjda premier i a-kassan följs av
              ett betydligt högre jobbavdrag samt att lägre ersättningsnivåer
              efter 200 respektive 300 dagars arbetslöshet nu följs av rejäla
              insatser i jobb- och utvecklingsgarantin som vi föreslår att riksdagen
              ska införa vid kommande årsskifte.
            </seg>
            <seg n="d2e646f9">
              Jag är medveten om att förändringarna i a-kassan innebär tuffa
              besked. Men jag är samtidigt övertygad om att förändringarna är
              helt nödvändiga för att få folk tillbaka i arbete. Vi ser nu att
              regeringens många åtgärder också leder till fler jobb, lägre arbetslöshet
              och minskat utanförskap.
            </seg>
            <seg n="49d2a39c">
              Det handlar om en ökning av den reguljära sysselsättningen på
              185 000 personer fram till år 2010. Det handlar om 100 000 färre
              i arbetslöshet fram till år 2010. Det handlar om 160 000 färre
              som är beroende av olika sociala ersättningar under mandatperioden.
              De så kallade obalanstalen sjunker nu för första gången på många
              år.
            </seg>
            <seg n="70f24141">
              I dag är 44 000 fler ungdomar i arbete jämfört med läget för
              ett år sedan. Över 400 000 jobb har hittills i år förmedlats via
              arbetsförmedlingen. Knappt 80 000 vakanser finns i dag anmälda.
              Det är den starkaste arbetsmarknaden på kanske 20 år.
            </seg>
            <seg n="372d4e56">
              Vår politik förstärker och förlänger den uppgången. Fler människor
              kommer att ha ett arbete att gå till. Fler människor kommer därmed
              att ha arbetskamrater att tala med. Fler människor kommer att
              ha en möjlighet att växa i arbetslivet och utvecklas tillsammans
              med sina arbetskamrater. Fler människor får möjligheten att känna
              stoltheten att de kan leva på sin lön och försörja sig själva.
            </seg>
            <seg n="4fe09d22">
              Fru talman! I propositionen om ytterligare reformer i arbetsmarknadspolitiken
              föreslår regeringen att aktivitetsgarantin avskaffas och ersätts
              med en jobb- och utvecklingsgaranti. Regeringen väljer att avskaffa
              aktivitetsgarantin eftersom den har haft brister i både kvalitet
              och effektivitet, som vi har hört tidigare i debatten. Dessutom
              fyller den inte sin tänkta funktion, nämligen att bryta rundgången
              mellan arbetsmarknadspolitiska program och öppen arbetslöshet.
              Regeringens ambition är att få ut deltagarna på arbetsmarknaden
              så snart som möjligt.
            </seg>
            <seg n="0f92f5ba">
              Jobb- och utvecklingsgarantin beräknas omfatta ca 62 000 individer
              och kosta närmare 10 miljarder brutto. Inom ramen för jobb- och
              utvecklingsgarantin kommer det att finnas möjligheter till individuell
              coachning, arbetsträning, arbetspraktik, subventionerade anställningar
              och kompetenshöjande insatser. En särskild satsning görs också
              på funktionshindrade, eftersom ytterligare medel tillförs för
              lönebidrag och anställningar vid Samhall.
            </seg>
            <seg n="cb66254d">
              Jobb- och utvecklingsgarantin har en klart högre ambitionsnivå
              än nuvarande aktivitetsgaranti. Genom jobb- och utvecklingsgarantin
              öppnar vi en ny väg tillbaka för långtidsarbetslösa men också
              för en annan målgrupp, nämligen oförsäkrade. Det är en grupp som
              tidigare inte beretts plats i aktivitetsgarantin.
            </seg>
            <seg n="53b2a486">
              Men regeringen stannar inte bara vid jobb- och utvecklingsgarantin
              och nystartsjobben i strävan att få tillbaka dem som står allra
              längst bort från arbetsmarknaden. I vårpropositionen presenterade
              regeringen för det första ett ungdomspaket innehållande bland
              annat en halvering av arbetsgivaravgiften för alla mellan 18 och
              24 år. Här plockar jag fram lite morötter åt dig, Ulf Holm!
            </seg>
            <seg n="9860095f">
              Vi har en jobbgaranti för ungdomar som har varit arbetslösa i
              mer än tre månader det är ytterligare en morot. Vi har även en
              försöksverksamhet med gymnasial lärlingsutbildning en tredje morot.
            </seg>
            <seg n="b62ac90d">
              Genom halverade arbetsgivaravgifter sänks trösklarna för företagen
              att anställa unga människor vilket gör att fler unga aktivt söker
              arbete. I och med att a-kassan blir något stramare och genom att
              jobbgarantin gäller efter tre månader kommer fler unga att aktivt
              söka arbete och få värdefulla arbetslivserfarenheter från praktikjobb
              på den vanliga arbetsmarknaden.
            </seg>
            <seg n="f2bd7b8d">
              Genom den nya lärlingsutbildningen förbättrar vi förutsättningarna
              för fler, också för dem som vill arbeta i praktiska yrken, att
              komma i arbete.
            </seg>
            <seg n="b21adb5b">
              För det andra satsar vi på ett integrationspaket. Som jag konstaterade
              i början av mitt anförande står alltför många med utländsk bakgrund
              utan jobb. Vi vet att tidig kontakt med arbetslivet är en förutsättning
              för en långsiktigt hållbar integration. Men vi vet också att undervisning
              i svenska bör ske parallellt med arbete och studier. Trots denna
              medvetenhet har väldigt lite gjorts tidigare. De grundläggande
              strukturella problemen måste lösas. Det är därför regeringen har
              beslutat att se över både flyktingmottagandet och svenska för
              invandrare sfi.
            </seg>
            <seg n="144ebf7b">
              Men det räcker inte. Även i det korta perspektivet krävs kraftfulla
              insatser för att inte fler nyanlända ska fastna i ett permanent
              utanförskap. Regeringens så kallade instegsjobb det är ytterligare
              en morot, Ulf Holm är en konkret och som jag hoppas verkningsfull
              insats för att komma till rätta med brister i introduktionen.
              Genom regeringens instegsjobb stärks incitamenten för arbetsgivare
              att anställa, för kommuner att tidigt erbjuda effektiv sfi och
              för individer att parallellt med sfi-studierna söka sig ut på
              arbetsmarknaden.
            </seg>
            <seg n="18a42050">
              De morötter jag har med mig här i talarstolen lär förresten vara
              biodynamiskt odlade!
            </seg>
            <seg n="ab730188">
              För det tredje presenterar vi ett paket för företagare och för
              att få dem att växa och anställa i Sverige. Här skulle man behöva
              ett helt morotsland. Det handlar till exempel om avskaffad förmögenhetsskatt.
              Vi vill att kapitalet ska stanna i Sverige och utnyttjas här för
              att få företag att växa, produktion att komma till och fler att
              bli anställda.
            </seg>
            <seg n="fe2ec69a">
              Det handlar bland annat också om förbättrad förmånsrätt för småföretagen,
              reformerad konkurslagstiftning, senarelagd momsinbetalning, satsningar
              på industrinära miljöforskning och tidigareläggning av de viktiga
              sänkningarna av arbetsgivaravgifterna för många av tjänstejobben.
              Det är en hel bukett. Genom regeringens företagspaket förbättrar
              vi och förstärker företagsklimatet.
            </seg>
            <seg n="919d0c6b">
              Regeringen satsar för det fjärde också på att sänka tröskeleffekterna
              i bostadstillägget för förtidspensionärer så att det blir mer
              lönsamt att gå över i ett arbete en morot till! För den som går
              från förtidspension till halvtid stiger inkomsten med 2 400 kronor
              per månad. Genom att vi slopar den särskilda löneskatten för alla
              som i dag är äldre än 70 år ökar företagens vilja att anställa
              och behålla äldre arbetskraft. Genom regeringens jobbpaket blir
              det alltså lönsammare att arbeta och enklare att bli anställd
              också som äldre.
            </seg>
            <seg n="b8ad350e">
              Vi förstärker arbetsförmedlingens möjligheter att förmedla arbete
              genom att införa enhetsmyndigheten från den 1 januari 2008.
            </seg>
            <seg n="8ad31f6a">
              Fru talman! Oppositionen mullrar att vi lämnar de arbetslösa
              i sticket och utan stöd. Politiken är cynisk, har vi hört Sven-Erik
              Österberg säga. Att satsa närmare 10 miljarder kronor på jobb-
              och utvecklingsgarantin och närmare 3 miljarder kronor på jobbgarantin
              för ungdomar som vi kommer att diskutera senare är inte att lämna
              de arbetslösa utan stöd. Det är att ta ansvar för dem som verkligen
              behöver insatser från arbetsförmedlingens sida.
            </seg>
            <seg n="c1c8ad1e">
              Trots satsningar på en rad olika former av arbetsmarknadspolitiska
              program, åtgärder och stöd och trots stora volymer av programplatser
              i tider av god konjunktur permanentades den höga arbetslösheten
              under det socialdemokratiska styret samtidigt som utanförskapet,
              inte minst bland invandrare och ungdomar, växte.
            </seg>
            <seg n="475b9e64">
              För mig är slutsatsen för framtiden tydlig: Om man gör som man
              har gjort så kommer det också att gå som det har gått. Traditionell
              socialdemokratisk politik är inte, vilket kan konstateras i LO:s
              valanalys, någon lösning för de många människor som står utanför
              arbetsmarknaden eller lever på den ekonomiska marginalen.
            </seg>
            <seg n="3da4c2c9">
              Fru talman! Genom nystartsjobben ger vi dem som har varit borta
              länge från arbetsmarknaden en kraftfull möjlighet att komma tillbaka
              i arbete. Över 8 000 personer har nu gått från utanförskap till
              arbete hittills. Av dessa drygt 8 000 är det ungefär 40 procent
              som har varit inskrivna på arbetsförmedlingen i mer än två år.
              Nystartsjobben går till långtidsarbetslösa.
            </seg>
            <seg n="19d45471">
              Genom jobb- och utvecklingsgarantin öppnar vi ytterligare en
              ny väg tillbaka för långtidsarbetslösa och socialbidragstagare.
              Genom att förstärka både stödet och kraven vidgas vägen tillbaka
              till arbete.
            </seg>
            <seg n="ddbbddca">
              Genom den sänkta arbetsgivaravgiften för unga sänker vi trösklarna
              för alla dem som aldrig har fått in en fot på arbetsmarknaden.
              Genom jobbgarantin för ungdomar öppnar vi ytterligare en ny väg
              tillbaka för arbetslösa ungdomar. Genom instegsjobben förbättrar
              vi chanserna för jobb och delaktighet i samhället för nyanlända
              invandrare.
            </seg>
            <seg n="d82c0452">
              Genom regeringens politik väntas den reguljära sysselsättningen
              öka med 185 000 personer. Arbetslösheten väntas minska med 100
              000 personer och utanförskapet minska med 160 000 personer under
              mandatperioden.
            </seg>
            <seg n="45257d96">
              Jag återupprepar dessa siffror därför att de så ofta glöms bort
              i debatten. Det är en debatt som ofta har kommit att handla om
              ersättningsnivåer och a-kassa. Regeringen har inte en politik
              för sänkta ersättningsnivåer. Vi har en politik för att fler ska
              ha ett jobb att gå till och för att fler ska få uppleva den trygghet
              och glädje som följer av att ha arbetskamrater och en egen lön.
              Jobben är och förblir regeringens huvudfråga. Vi har lovat att
              leverera och vi gör just det.
            </seg>
          </u>
          <note type="speaker" n="319ea83b">
            Anf. 22 JOSEFIN BRINK (v) replik:
          </note>
          <u who="josefin_brink_cd11aa" xml:id="i-057e1f1cd6ab1335-1" n="dfacaf30">
            <seg n="563c68a6">
              Fru talman! Arbetsmarknadsministern viftar glatt med sina morötter
              här och säger att man inte ska glömma bort siffrorna. Därför skulle
              jag vilja ta upp lite siffror.
            </seg>
            <seg n="519a6dfd">
              I vårpropositionen räknar regeringen själv med att ungefär 850
              000 personer kommer att befinna sig i det man definierar som utanförskap
              år 2010. Det är alltså så många människor som enligt regeringens
              egna beräkningar kommer att vara hänvisade till de sänkta ersättningarna
              i a-kassa och socialförsäkringar efter fyra år av borgerlig jobbpolitik.
            </seg>
            <seg n="5736b2d2">
              Därför måste man fråga sig om arbetsmarknadsministern har tänkt
              sig att åka runt och mata de här personerna med sina morötter.
              De kommer ju att få det betydligt mycket svårare att klara sig.
              Skämt åsido det viktiga är att få veta om arbetsmarknadsministern
              är nöjd med att 850 000 personer kommer att befinna sig i utanförskap
              efter fyra år av er politik.
            </seg>
            <seg n="2a4e4970">
              Vänsterpartiet håller med om att Arbetsmarknadsverket och arbetsförmedlingen
              behöver förbättras och bli mer effektiva. Men när arbetsmarknadsministern
              står och säger hur mycket man satsar nu på de olika åtgärderna
              och på Ams glömmer han att säga att det trots allt har skett en
              stor nettonedskärning av Arbetsmarknadsverkets resurser. Arbetsmarknadsverket
              anser självt att det här är den största utmaning de står inför
              att klara av både en stor omorganisation och införandet av nya
              program och högre ambitionsnivåer när man har väsentligt mindre
              resurser.
            </seg>
            <seg n="2b896a52">
              För mig framstår detta som motsägelsefullt. Ambitionerna är det
              inga som helst fel på, men jag begriper inte hur man ska lyckas
              nå målen när Arbetsmarknadsverkets resurser samtidigt minskas
              så kraftigt.
            </seg>
          </u>
          <note type="speaker" n="a78f32b4">
            Anf. 23 Arbetsmarknadsminister SVEN OTTO LITTORIN (m) replik:
          </note>
          <u who="unknown" xml:id="i-3e341ee05d5d8e1f-1" n="23299020">
            <seg n="95bd7fad">
              Fru talman! Politiken fungerar och levererar, men är jag nöjd?
              Svaret är naturligtvis: Nej det är jag inte. Vårt mål med politiken
              är full sysselsättning. Alla som vill och kan arbeta ska ha en
              möjlighet att delta på arbetsmarknaden.
            </seg>
            <seg n="587d0d85">
              Kommer vi att på några år lyckas rätta till det som Socialdemokraterna
              förstörde under tolv års tid dessförinnan? Svaret är nej. Det
              kommer vi naturligtvis inte att göra. Vi måste dock fortsätta
              jobba med just den politik och de åtgärder som visar sig fungera
              för att fler ska ha denna möjlighet.
            </seg>
            <seg n="95b4e705">
              Som nästa stora utvecklingsområde och det som vi måste titta
              mer på ser jag till exempel dem som nu befinner sig i olika typer
              av socialförsäkringssystem men som skulle kunna ha en möjlighet
              eller vilja att delta på arbetsmarknaden. Vi måste bli bättre
              på rehabilitering. Vi måste bli bättre på att få våra myndigheter
              att samarbeta. Jag tänker till exempel på försäkringskassa och
              arbetsförmedling.
            </seg>
            <seg n="5d17283c">
              Vi noterar att nystartsjobben till huvuddelen går till dem som
              de från början var tänkta att gå till, det vill säga personer
              som har varit borta från arbetsmarknaden länge. Men vi har ett
              problem när det gäller att få personer tillbaka som i dag befinner
              sig i förtidspension, sjukskrivning och annat. Där måste vi bli
              bättre. Det tänker jag fortsätta att jobba med.
            </seg>
            <seg n="9e1c9bc9">
              När det gäller Ams resurser är det klart att 9,8 miljarder brutto
              i jobb- och utvecklingsgarantin, vilket är ett nettotillskott
              på någon miljard eller så jämfört med i dag, innebär att det kommer
              att finnas mer resurser för att lösa den stora uppgiften. Vi räknar
              med den siffran kvarstår, som jag har sagt tidigare någonstans
              mellan 15 och 20 personer i jobb- och utvecklingsgarantin per
              personlig coach. Den typen av resurser finns.
            </seg>
          </u>
          <note type="speaker" n="aae4c306">
            Anf. 24 JOSEFIN BRINK (v) replik:
          </note>
          <u who="josefin_brink_cd11aa" xml:id="i-057e1f1cd6ab1335-2" n="dfacaf30">
            <seg n="5519076e">
              Fru talman! Det är alltså inte en politik för sänkta ersättningar
              som den här regeringen för. Men resultatet för åtminstone 850
              000 personer är just sänkta ersättningar. Det är bra att arbetsmarknadsministern
              åtminstone säger att han inte är nöjd med det.
            </seg>
            <seg n="482151f9">
              Men jag tror faktiskt att det är föga tröst att sätta ett så
              pass lågt mål med alla de här kraftiga försämringarna och alla
              de piskor som arbetsmarknadsministern glömde att ta med sig i
              någon liten påse här. Man sätter ett så lågt mål så att man räknar
              med att många människor faktiskt kommer att få leva under helt
              andra ekonomiska omständigheter än tidigare utan att de har ökat
              sina chanser att få ett jobb. För så ligger det ju till. Ni räknar
              ju med det själva. Det är det som vi kallar för cyniskt och ingenting
              annat.
            </seg>
            <seg n="60ada9bf">
              Arbetsmarknadsverket har självt begärt att få mera pengar för
              att klara av de här omläggningarna, och de pengarna har man inte
              fått. Det tycker vi är väldigt olyckligt. För vi tycker också
              att det finns något att anmärka på i hur arbetsförmedlingen har
              fungerat. Vi vill att matchningen ska bli bättre, att det ska
              ge en bättre service till de arbetslösa att hitta de jobb som
              är lediga och se till att de tillsätts på ett så bra sätt som
              möjligt, det som man brukar kalla en bra matchning.
            </seg>
            <seg n="4932e727">
              Men förutom att man skär ned på resurserna till Arbetsmarknadsverket
              så minskar ju rimligtvis arbetsförmedlingens tillgång till lediga
              jobb att förmedla genom att man slopar lagen om allmän platsanmälan.
              Det gör också att det blir svårare att få jobb för väldigt många
              arbetssökande, framför allt för invandrade, för unga men också
              i hög grad för kvinnor. Det är de formella, öppna och transparenta
              förmedlingsvägarna som garanterar att alla har samma chans att
              söka och få ett jobb på sina egna meriter. Det framstår som väldigt
              motsägelsefullt när man vill förbättra matchningen att man drar
              undan verktygen för arbetsförmedlingen på det här sättet.
            </seg>
          </u>
          <note type="speaker" n="3dd0a6f4">
            Anf. 25 Arbetsmarknadsminister SVEN OTTO LITTORIN (m) replik:
          </note>
          <u who="unknown" xml:id="i-3e341ee05d5d8e1f-2" n="23299020">
            <seg n="9841f4e8">
              Herr talman! Jag skulle vilja anknyta till två saker som Josefin
              Brink hade i sitt anförande. Det gäller skyldigheten att anmäla
              ledigt arbete, och det gäller hundradagarsregeln. När det gäller
              skyldighet att anmäla ledigt arbete ska man komma ihåg att arbetsförmedlingen
              redan i år har förmedlat ungefär 400 000 jobb. Det är en väldigt
              hög siffra när man tittar bakåt i tiden och är väldigt glädjande.
              Samtidigt har andelen jobb som arbetsförmedlingen förmedlar av
              de nya jobb som tillsätts under ett år under lång tid varit ungefär
              en tredjedel.
            </seg>
            <seg n="767aca20">
              Jag är övertygad om att arbetsförmedlingens verksamhet är beroende
              både av den service man kan erbjuda till den enskilda arbetssökande
              och till det företag som söker arbete och av att man har en storlek
              i sitt förmedlingsuppdrag. Det är därför som vi är väldigt tydliga
              med och konstaterar att arbetsförmedlingen också framgent kommer
              att ha det nationella ansvaret för arbetsförmedlingar.
            </seg>
            <seg n="7defb3d1">
              Däremot, när vi vet att en stor del redan i dag två tredjedelar
              av de jobb som tillsätts tillsätts på andra sätt föreföll den
              regeln vara onödig och inte fungera. Alltså tar vi bort den och
              vill i stället fokusera på det vi tror är det bästa, nämligen
              att öka servicen och se till att vi har en myndighet som är organiserad
              på ett sätt så att man kan jobba mer effektivt.
            </seg>
            <seg n="8c21b118">
              När det gäller hundradagarsregeln vill jag fortsätta ungefär
              med det som Tomas Tobé, tror jag, och flera andra var inne på,
              att det är samma regel som gällde före 2001. Josefin Brink och
              jag hade ju en interpellationsdebatt delvis om detta i går. Hänsyn
              ska tas till sådana saker som personliga omständigheter. Det finns
              i det regelverk som redan finns.
            </seg>
            <seg n="ae5e5db0">
              Jag vill påminna om att de föreskrifterna bland annat tar hänsyn
              just till familjesituation, till tolvtimmarsregeln, och så vidare.
              Men jag har svårt att förstå att om man är arbetslös i Västerås
              man inte ska kunna anvisas till ett jobb i Enköping från dag 1
              bara för att det råkar ligga i nästa kommun. Det är ju så verkligheten
              ser ut.
            </seg>
          </u>
          <note type="speaker" n="4209248c">
            Anf. 26 ULF HOLM (mp) replik:
          </note>
          <u who="ulf_holm_74ae2f" xml:id="i-b68d85617353d5c8-1" n="9e63e0e3">
            <seg n="c01cf329">
              Herr talman! Arbetsmarknadsministern vill kanske i stället bli
              jordbruksminister med tanke på morötterna här. Det är vilket som
              för mig. Om du är miljöminister och använder piskor, om du är
              jordbruksminister och använder morötter så tror jag att det är
              väldigt viktigt. Men arbetsmarknadsminister och piskor går inte
              ihop.
            </seg>
            <seg n="620c5685">
              Ministern säger här att han har använt morötter för olika saker.
              Så tar han upp avskaffandet av förmögenhetsskatten och sänkta
              arbetsgivaravgifter för ungdomar. Men det är ju inte ministerns
              ansvarsområde. Det är ju andra ministrar som har lagt fram de
              morötterna.
            </seg>
            <seg n="800c255b">
              Det enda som arbetsmarknadsministern har använt är piskor. Det
              är skärpta arbetsvillkor för a-kassorna. Deltidsarbetare får ingen
              ersättning om de inte kommer upp till minst 20 timmar i veckan.
              Studerandevillkoret har tagits bort för studerande, vilket gör
              att om de inte får ett jobb direkt efter att de har tagit examen
              så har de ingen a-kassa. Det är lägre a-kassa. Nu vill ni sänka
              den till 65 procent av den tidigare nivån. Tidigare var det 80
              procent.
            </seg>
            <seg n="53aafd9b">
              Det är bara piskor för dem som redan står utanför arbetsmarknaden
              i dag, och ni ser till att utanförskapet blir djupare. För det
              finns ju människor som trots de här första piskorna inte har fått
              ett jobb som nu känner ännu större utanförskap. Hur tror ni att
              dessa människor känner sig? Tror ni verkligen att de vill sitta
              hemma och få in lite pengar? Nej, de vill ha ett arbete. Men det
              finns flaskhalsar på arbetsmarknaden också. Alla får inte arbete,
              för det finns inte arbete för alla kategorier. Då undrar jag:
              Vilka morötter ska ni ha till dessa?
            </seg>
          </u>
          <note type="speaker" n="d0c71e29">
            Anf. 27 Arbetsmarknadsminister SVEN OTTO LITTORIN (m) replik:
          </note>
          <u who="unknown" xml:id="i-3e341ee05d5d8e1f-3" n="23299020">
            <seg n="97267276">
              Herr talman! Ulf Holm sade i sitt inledningsanförande att vår
              viktigaste uppgift är att skapa förutsättningar för nya jobb.
              Jag delar den uppfattningen totalt. Problemet är bara att den
              regering som Ulf Holm stödde gjorde något helt annat och permanentade
              ett femtedelssamhälle, där var femte svensk i arbetsför ålder
              står utanför.
            </seg>
            <seg n="9dcf827c">
              Nu noterar jag att Ulf Holm har lite avvikande uppfattningar
              jämfört med Socialdemokraterna i betänkandet. Det är glädjande.
            </seg>
            <seg n="675dc9a5">
              Politiken är en helhet. Regeringen är kollektivt ansvarig för
              de insatser och åtgärder som görs. Det vet Ulf Holm mycket väl.
              På mitt bord ligger att göra ett och annat som är tufft. Det är
              helt sant. Det kommer jag att göra, för det tillsammans med de
              andra morötterna kommer att medverka till att fler kommer i arbete.
              Det är precis det vi nu ser.
            </seg>
            <seg n="53821641">
              Låt mig ta tillfället i akt och prata lite grann om jobb- och
              utvecklingsgarantin som just är en morot som Ulf Holm efterlyser.
              Det som först händer är att jobb- och utvecklingsgarantin fokuserar
              på intensifierade jobbsökaraktiviteter med coachning. Det är ju
              det första. Vi vet av all erfarenhet att just sådan ökad jobbsökaraktivitet
              är väldigt viktig för att få ett arbete.
            </seg>
            <seg n="b602b4ca">
              Här finns det goda exempel redan i dag. Jobbnätet som är ett
              ESF-rådsfinansierat projekt som har utvecklats under flera års
              tid, bland annat här i Helsingfors, visar just en modell för hur
              man skulle kunna arbeta med detta. Tyvärr finns det inte särskilt
              bra begrepp på svenska. Det heter targeting , profiling och coaching
              , eller vad det nu kan vara.
            </seg>
            <seg n="31d1e942">
              Men det finns goda erfarenheter också inom dagens arbetsförmedling
              och Ams verksamhet att ta till vara. Det handlar om individuell
              coachning, coachning i grupp, jobbsökarutbildning, individuellt
              jobbsökande, starta-eget-kurser, studiebesök. Aktiviteter som
              ordnas av arbetsförmedlingen bedrivs med samverkansamtal med till
              exempel kommuner och upphandlas av privata företag, fackliga organisationer
              eller kompletterande aktörer, precis som Ulf Holm efterlyste i
              sitt anförande.
            </seg>
            <seg n="0a752f56">
              Det kommer att följas av en andra fas och en tredje fas som jag
              får återkomma till i nästa replikskifte.
            </seg>
          </u>
          <note type="speaker" n="7b664537">
            Anf. 28 ULF HOLM (mp) replik:
          </note>
          <u who="ulf_holm_74ae2f" xml:id="i-b68d85617353d5c8-2" n="9e63e0e3">
            <seg n="4d7b2427">
              Herr talman! Men vem ska göra alla de här coachningarna? Vem
              ska hjälpa till med alla de här starta-eget-jobben? Vem ska hjälpa
              de arbetslösa att få nya arbetstillfällen? Ni avsätter ju inga
              pengar till jobb- och utvecklingsgarantin. Ni har ju dragit ned
              med miljard efter miljard. Vem ska då göra jobbet?
            </seg>
            <seg n="4ab9647b">
              Jag är ingen påhejare av aktivitetsgarantin. Den hade sina brister,
              och jag hade många synpunkter på det. Men en sak är viktig. Det
              är att vi faktiskt avsätter pengar till personer som kan hjälpa
              de här människorna att komma ut till arbete. Det handlar om en
              omvandling i arbetsmarknadspolitiken.
            </seg>
            <seg n="8e7ce226">
              Men ni avsätter absolut inga pengar för detta, utan det enda
              som är viktigt för den här regeringen är att sänka skatten för
              dem som redan har pengar, antingen hög inkomst eller kapital i
              form av bostäder, aktier eller annat. Det är dem ni sänker skatten
              för. De som har tillgång till era skattesänkningar är framför
              allt männen, och det är höginkomsttagare, medan de som har lägre
              inkomster inte får någonting. För ni höjer ju samtidigt a-kasseavgiften
              som inte ens alla får del av. Ni höjer saker som gör att det är
              de med minst marginaler som förlorar mest på det här. Det är där
              ni använder piskorna.
            </seg>
            <seg n="60127baf">
              Nu erkänner också arbetsmarknadsministern att han använder piskor
              som minister. Det är bra att du har kommit till den insikten,
              men jag skulle önska att du kunde använda morötter inom arbetsmarknadspolitiken
              för att hjälpa de personer som är arbetslösa att få ett arbete
              och föra en politik där vi satsar inte bara på att skapa arbetstillfällen
              utan också på en bättre miljö.
            </seg>
            <seg n="6c90f6ee">
              Satsa pengar på kollektivtrafiksutbyggnad! Satsa pengar på att
              bygga energisnåla hus! Satsa på miljöteknikutvecklingen! Det skapar
              arbetstillfällen i Sverige, och det hjälper oss alla att få en
              bättre miljö. Gör detta i stället för att använda piskor, arbetsmarknadsministern!
            </seg>
          </u>
          <note type="speaker" n="d988b9b0">
            Anf. 29 Arbetsmarknadsminister SVEN OTTO LITTORIN (m) replik:
          </note>
          <u who="unknown" xml:id="i-3e341ee05d5d8e1f-4" n="23299020">
            <seg n="409b89c2">
              Herr talman! Låt mig påminna Ulf Holm om att jobbavdragets första
              steg var en inkomstskattesänkning på 37 miljarder. I huvudsak
              går denna till dem som tjänar lite, just för att sänka marginaleffekterna
              och ge fler möjlighet att komma tillbaka. Det innebär i grund
              och botten att man kan tjäna de första 31 800 kronorna under ett
              år utan att betala skatt.
            </seg>
            <seg n="85fef6a5">
              Jobb- och utvecklingsgarantin kostar 9,8 miljarder brutto, ungefär
              1,2 miljarder netto i tillskott. Är inte det pengar? Det är precis
              vad det är. Det är pengar, och det är också åtgärder som fungerar
              som morötter.
            </seg>
            <seg n="2aaab05a">
              I den första fasen pratar vi om individuell coachning. I den
              andra fasen kommer det att finnas tillgång till ett utbud av arbetsmarknadspolitiska
              program som inkluderar arbetsträning, arbetspraktik, subventionerade
              anställningar och kompetenshöjande insatser. Den tredje och sista
              fasen innebär att alla deltagare som efter 450 ersättningsdagar
              i jobb- och utvecklingsgarantin inte funnit något arbete anvisas
              till vad vi kallar varaktig samhällsnyttig sysselsättning motsvarande
              hela deltagarens arbetsutbud.
            </seg>
            <seg n="62a62907">
              Detta jobbar vi nu med tillsammans med Ams, tillsammans med parterna
              på arbetsmarknaden, tillsammans med andra aktörer och inte minst
              med de sociala företagen, som Ulf Holm mycket klokt tog upp.
            </seg>
            <seg n="e5d3b224">
              Jag var på Basta i Nykvarn för bara någon vecka sedan. Man blir
              rätt imponerad av den arbetsmetodik och det engagemang som finns
              där, och det finns många liknande företag som arbetar på det sättet.
              Jag är helt överens med Ulf Holm om att vi bör ta den typen av
              erfarenheter till vara.
            </seg>
            <seg n="26b70de3">
              Det man konstaterade på Basta var att man inte ville se verksamheten
              som en arbetsmarknadspolitisk åtgärd utan som ett aktivt och engagerat
              sätt att hjälpa personer med olika typer av hinder och problem
              att lättare ta sig tillbaka till arbetsmarknaden. Det är möjligt
              att det är en nyansskillnad, men jag tror att den är ganska viktig.
            </seg>
            <seg n="930eb4dc">
              Det man också konstaterade var att svenska sociala företag faktiskt
              är ledande i Europa inom sina nischer. Jag avser därför att lyfta
              fram just socialt företagande som en viktig del inför vårt ordförandeskap
              i EU hösten 2009.
            </seg>
            <seg n="df8449a7">
              Jag ber också att få överlämna några morötter till Ulf Holm!
            </seg>
          </u>
          <note type="speaker" n="2ca6fec0">
            Anf. 30 SVEN-ERIK ÖSTERBERG (s) replik:
          </note>
          <u who="sven-erik_osterberg_05c934" xml:id="i-4ae3afad7b182456-2" n="5f20e9d7">
            <seg n="11687233">
              Herr talman! Efter att ha lyssnat på arbetsmarknadsministerns
              inledningsanförande måste jag säga att han mer och mer börjar
              låta som Mauricio Rojas: inledningsvis en eländesbeskrivning och
              när han sedan kommer till vad som ska åtgärdas rabblas ett välregisserat,
              skrivet manus som vi har hört sedan regeringstillträdet i höstas
              upp. Det mesta ligger heller inte inom arbetsmarknadsministerns
              område, utan det är någon annan som ska verkställa det.
            </seg>
            <seg n="d5dba48a">
              Det är intressant att se morötterna. Jag noterade också att arbetsmarknadsministern
              använde samma morötter om och om igen för att det skulle fungera.
              Det är väl så det går till i regeringen nu. Jag kan dessutom konstatera
              att vissa morötter hade fel färg. De var ju inte riktade till
              de arbetslösa utan till arbetsgivarna de borde alltså vara blå.
              För de arbetslösa gäller piskan.
            </seg>
            <seg n="a652a1be">
              Dessutom tycker jag att arbetsmarknadsministern ska skaffa nya
              glasögon, för han kan ju inte skilja på morot och piska. Om en
              förtidspensionär får sänkt hyresersättning för att han ska gå
              ut och jobba och det sedan visar sig att han inte har någon arbetsförmåga
              alls, är det då en morot? Jag skulle vilja kalla det en piska,
              arbetsmarknadsministern. Det gäller att skilja på det. Arbetsmarknadsministern
              är som Joe Labero. Han har piskan i ärmen och tar fram den och
              skickar iväg den när man minst anar det. Annars är han så trevlig
              och social, både i kammaren och i andra sammanhang. Jag är faktiskt
              ganska bekymrad över den här politiken.
            </seg>
            <seg n="fa7eb75a">
              Vi har också skattefrågan. En lögn blir inte till sanning bara
              för att den upprepas flera gånger. Läs vad riksdagens utredningstjänst
              skriver! 50 procent av skattesänkningarna går till den tiondel
              av befolkningen som tjänar mest. Så ser helheten ut. Så ser regeringens
              skattepaket ut. Det är riktat till dem som redan har det bra.
            </seg>
            <seg n="df38e194">
              Det sista jag vill kommentera gäller Västerås och Enköping. Vad
              är det för dumheter? Hundradagarsregeln gäller väl inom pendelavstånd.
              Jag har en massa bekanta i Västerås som pendlar till Helsingfors
              varje dag. De kan mycket väl ta ett jobb där med hundradagarsregeln.
              Det handlar ju inte om det. Det är totalt fel uppfattning.
            </seg>
          </u>
          <note type="speaker" n="b4612f4c">
            Anf. 31 Arbetsmarknadsminister SVEN OTTO LITTORIN (m) replik:
          </note>
          <u who="unknown" xml:id="i-3e341ee05d5d8e1f-5" n="23299020">
            <seg n="6a531973">
              Herr talman! Sven-Erik Österberg verkar bekymrad över att han
              har hört samma sak sedan i höstas. Jag kan övertyga Sven-Erik
              Österberg om att han kommer att få höra samma sak under minst
              tre och ett halvt år till. Vi har en konsekvent politik. Vi sade
              samma sak före valet, vi fick väljarnas förtroende, och vi fortsätter
              att genomföra det vi vann valet på.
            </seg>
            <seg n="ed302292">
              Jag kommer tillbaka till de grundläggande argument man ändå måste
              använda sig av. Jag har ju ibland hört Sven-Erik Österberg säga
              i interpellationsdebatter att det är ett problem att vi har så
              många som står utanför i en brinnande högkonjunktur. Men om den
              förra regeringen i tolv års tid drev en politik som ledde till
              problem på arbetsmarknaden är det klart att vi måste göra något
              annat än det som inte visat sig lyckosamt.
            </seg>
            <seg n="404a76ca">
              Jag vet att Sven-Erik Österberg blir trött på mig när jag säger
              det, men jag kommer att säga det om och om igen. Det blir ju inte
              mindre sant för att jag säger det en gång till: Vår politik bygger
              för det första på att se till att göra det mer lönsamt att arbeta.
              Marginaleffekterna framför allt för dem som tjänar lite var väldigt
              höga. Vi måste se till att sänka dem. Vi måste för det andra se
              till att det blir billigare och enklare att anställa, så att fler
              företag vågar förlägga sin produktion i Sverige och öka produktionen
              här. Det är klart att förmögenhetsskatten kan användas i retoriska
              knep. Men om vi, som ett av tre fyra länder i Europa, har en skatt
              som har drivit 500700 miljarder ur landet vore det väl bättre
              om detta kapital kunde användas för produktion och nya jobb i
              Sverige. Jag tycker det. Redan den förra regeringen undantog de
              allra rikaste, H&amp;M:s huvudägare och andra, från förmögenhetsbeskattning
              just för att man inte ville att detta kapital skulle fly landet.
              Vad är det för fel på dem som är lite halvrika? Är inte deras
              pengar också viktiga att använda i produktionen i Sverige? Jag
              tycker det.
            </seg>
            <seg n="9c9aa320">
              När det gäller jobbavdraget var det 37 miljarder. Dessa pengar
              hamnade i huvudsak hos dem som tjänar lite, där det bör hamna.
              Vi vill gå vidare. Folk ska få behålla mer av det de tjänar. Det
              ska löna sig bättre att arbeta.
            </seg>
          </u>
          <note type="speaker" n="ea48c167">
            Anf. 32 SVEN-ERIK ÖSTERBERG (s) replik:
          </note>
          <u who="sven-erik_osterberg_05c934" xml:id="i-4ae3afad7b182456-3" n="5f20e9d7">
            <seg n="2bb1fafc">
              Herr talman! Jag kan gärna höra samma sak igen, arbetsmarknadsministern.
              Jag tycker att det är mest pinsamt för arbetsmarknadsministern
              som aldrig har något nytt att komma med utan bara har samma manus
              hela tiden för vad som sägs och för vilka åtgärderna ska vara.
            </seg>
            <seg n="06f7c522">
              Ni i majoriteten ställer krav på att vi ska ha en färdig arbetsmarknadspolitik
              att leverera. Jag förstår att ni efterfrågar den, eftersom er
              egen politik är så innehållslös. Ni vill väl ha indikationer på
              någonting som ni själva inte har lyckats komma på. Det är väl
              därför ni hela tiden eftersöker det hos oppositionen.
            </seg>
            <seg n="4193fc37">
              Vi måste också, Littorin, rätta till historiebeskrivningen lite.
              Tolv år av misslyckad arbetsmarknadspolitik, säger du. De första
              sex åren gick ju faktiskt åt till att röja upp i eländet från
              199194. 500 000 människor förlorade sina jobb under ett och ett
              halvt år under regeringen Bildt. Det känner ju även talmannen
              väl till, eftersom han satt med i den regeringen.
            </seg>
            <seg n="ee4c3030">
              Hur gick det till? Det är den sanna historiebeskrivningen vid
              det tillfället. Den var inte misslyckad, men jag är inte nöjd
              med den politik vi förde. Vi nådde inte tillräckligt långt. Jag
              är heller inte nöjd förrän alla som kan jobba och som har möjlighet
              att ta sig ut på arbetsmarknaden har ett jobb. Där är vi överens,
              arbetsmarknadsministern. Men det blir inte bättre om man bara
              hela tiden piskar dem som står längst bort från arbetsmarknaden
              genom att försämra deras ersättningsnivåer.
            </seg>
            <seg n="f481640d">
              Nystartsjobben gällde 3 000 långtidsarbetslösa. Arbetsmarknadsministern
              sade själv i en interpellationsdebatt för någon vecka sedan att
              undanträngningseffekterna är 70 procent. Det blir inte många kvar
              efter den effekten. Det finns heller inga begränsningar när det
              gäller vilka löner man sätter, utan det är väldigt riktat utifrån
              det. Man strör statsmedel över anställningar som ändå skulle ha
              blivit av.
            </seg>
            <seg n="83729871">
              Det ska bli intressant att se när Riksrevisionen, som du har
              talat så varmt om tidigare, tittar på nystartsjobben och ser vilka
              undanträngningseffekter de har. Då ser jag fram emot en intressant
              debatt här i kammaren. Jag hoppas att arbetsmarknadsministern
              är kvar i regeringen då!
            </seg>
          </u>
          <note type="speaker" n="c10b6471">
            Anf. 33 Arbetsmarknadsminister SVEN OTTO LITTORIN (m) replik:
          </note>
          <u who="unknown" xml:id="i-3e341ee05d5d8e1f-6" n="23299020">
            <seg n="29be2018">
              Herr talman! Det hade jag nog tänkt vara om jag ska vara ärlig.
            </seg>
            <seg n="f4a3b6e0">
              Det är intressant med den frånvaro av självkritik som Sven-Erik
              Österberg kännetecknas av. Som jag citerade förut säger LO i sin
              valanalys i dag: En viktig orsak till valnederlaget var att väljarna
              inte uppfattade Socialdemokraterna som tillräckligt offensiva
              i arbetslöshetsfrågan. Är offensiven då att man ska göra mer av
              samma sak? Det är ju det beskedet vi har fått hittills av Mona
              Sahlin och andra.
            </seg>
            <seg n="c6f6bf87">
              När argumenten sedan tryter kommer 90-talskrisen upp. Jag vill
              påminna om förspelet till den. Arbetsmarknadsministern hette Mona
              Sahlin. Hon föreslog strejkstopp och lönestopp. Det skulle vara
              mig alldeles fjärran att ta till den typen av åtgärder. Det var
              1990.
            </seg>
            <seg n="6a3dbb96">
              Vi kommer ihåg en finansminister som hette Kjell-Olof Feldt som
              avgick i protest mot den regeringens hantering av den finansiella
              bubbla som då uppstod. Allan Larsson som var finansminister därefter
              pratade om vändpunkten. Jag har läst alla finansplanerna från
              den perioden. Det gjorde jag när jag jobbade på Finansdepartementet
              under de där åren. Det var ingen rolig läsning. De slog hela tiden
              åt fel håll, långt före tillträdet 1991. Den historieskrivningen
              kan vi ta ett långt snack om så småningom.
            </seg>
            <seg n="90bc2a3e">
              Det är bara att konstatera att vi i höstas stod inför ett problem
              där var femte stod utanför arbetsmarknaden. Det duger inte. Då
              kan vi inte ha samma politik som ledde oss dit. Då måste vi ha
              en politik för fler i arbete. Det var det vi gick till val på.
              Det är det vi ska genomföra. Det är det jag kommer att säga, precis
              som jag sade före valet, som jag sade efter valet, och som jag
              är övertygad om kommer att bli en av de absolut viktigaste frågorna
              i valet 2010, när väljarna kommer att avgöra vem som hade rätt.
            </seg>
          </u>
          <note type="speaker" n="dc845e88">
            Anf. 34 TORBJÖRN BJÖRLUND (v):
          </note>
          <u who="torbjorn_bjorlund_cfaa39" xml:id="i-dd910f84e9cbb7c4-0" n="aab9729e" next="i-e2d3a8e9f35dbd2a-0">
            <seg n="4c52fec4">
              Herr talman! Jag har inte med mig piskor eller morötter i talarstolen.
              Jag funderade på om det finns några biodynamiska piskor. Det får
              jag ta reda på om det går att använda i politiken.
            </seg>
            <seg n="6d60b19d">
              Som avslutande talare ska jag försöka fatta mig kort och ta upp
              några specifika punkter som finns med i det här betänkandet. Det
              är många frågor. Många områden är redan berörda. Ett par specifika
              saker tycker jag är värda att ändå lyfta fram i debatten när det
              handlar om arbetsmarknadspolitik.
            </seg>
            <seg n="9ed701d5">
              Generellt sett har den här regeringens politik varit rätt hård
              mot svaga grupper. De förändringar som har genomförts när det
              gäller arbetsmarknadspolitiken har varit särskilt tuffa mot många
              svaga grupper. Tuffa krav på arbetslösa och arbetssökande, svårt
              att få hjälp till ordentlig arbetsmarknadsutbildning och krav
              på flexibilitet är några exempel.
            </seg>
            <seg n="d2c7970a">
              Gruppen funktionshindrade är en sådan grupp som behöver särskilt
              stöd för att kunna få plats på arbetsmarknaden på samma villkor
              som andra. Stöd till personligt biträde är ett exempel på en åtgärd
              som på ett bra sätt hjälper dem som har nedsatt arbetsförmåga.
              Det är en nödvändig utveckling och förstärkning för att se till
              att den hårda konkurrensen på arbetsmarknaden inte snedvrids utan
              att anställningsförfarandet blir säkert och rättvist. Den insatsen
              har stor betydelse till exempel för att synskadade ska kunna vara
              ute och arbeta enligt uppsatta krav i arbetslivet.
            </seg>
            <seg n="d4995ccc">
              I de satsningar som görs för att stimulera småföretagandet borde
              den här åtgärden också passa. Det är till och med så att stöd
              till personligt biträde när det gäller småföretagande kan vara
              ett oundgängligt instrument för att kunna vara delaktig i utvecklingen.
            </seg>
            <seg n="99921701">
              Det här bidragets tak har varit oförändrat i ungefär tio år.
              Det innebär att det har urholkats väldigt kraftigt. Det är inte
              bra, tycker vi. Därför anser vi att regeringen ska komma med förslag
              till hur taket kan höjas.
            </seg>
            <seg n="9c21ee63">
              I det här avsnittet lyfts också jobb- och utvecklingsgarantins
              tredje steg fram som en hjälp för de funktionshindrade. Den varaktiga
              samhällsnyttiga sysselsättningen lyfts fram. Jag undrar, som andra
              har gjort tidigare, vad det egentligen består i. Är det skillnad
              mellan vad det innebär för en funktionshindrad och en icke funktionshindrad?
              Det skulle man kanske kunna få ett svar på någonstans ifrån.
            </seg>
            <seg n="1b2770e5">
              En annan grupp som är särskilt utsatt är personer med utländsk
              bakgrund. Många står i dag utanför arbetsmarknaden. År 2005 var
              64 procent av dem mellan 20 och 64 år som var födda utomlands
              sysselsatta, medan motsvarande siffra för de inrikes födda var
              81 procent. Det är en rätt bra bild av hur det ser ut. Det här
              är inget nytt fenomen. Det har funnits med rätt länge. Problemet
              är vad vi gör åt det och vad vi kan göra för att hjälpa de här
              människorna.
            </seg>
            <seg n="d08005d9">
              Historiskt sett finns faktiskt en bild av att det har varit lättare
              för dem som är utlandsfödda att till exempel starta en pizzeria
              eller något annat eget företag för att över huvud taget ha en
              sysselsättning. Det har skapat en myt om att det kanske är så
              att de som kommer från andra länder faktiskt har lättare för att
              jobba med just sådana saker. Det är naturligtvis inte sant. Utan
              att på något sätt förringa de entreprenörer som finns bland dem
              tror jag att många av de utlandsfödda hade valt ett vanligt arbete
              om de fått chansen att göra det.
            </seg>
            <seg n="ae37031c">
              Ett sätt är att faktiskt genomföra arbetsmarknadspolitiska åtgärder
              och insatser för dem som inte har fått arbete inom sitt yrke eller
              det de har examen för. Ett hinder för det är det så kallade systemet
              för tilläggsutbildning. Aktivitetsstöd kan enligt de reglerna
              inte ges till personer som har anställning av något slag. Vi menar
              att de reglerna bör ses över. Det kan till exempel innebära att
              en utlandsfödd sjuksköterska fortsätter att jobba deltid fast
              tilläggsutbildningen bedrivs på heltid. Det är naturligtvis ohållbart
              för ekonomins skull att delta.
            </seg>
            <seg n="838a74e3">
              Herr talman! När det gäller bisyssla finns det en grupp i samhället
              som definitivt drabbas av de ändringar som görs nu. Vi vill behålla
              de regler som finns för godkänd bisyssla som i dag innebär att
              det är minst sex månader. Förlänger man det till minst tolv månader
              drabbar det väldigt många, framför allt inom kultursektorn. De
              yrken som finns inom kultursektorn har den möjligheten i dag,
              och den är viktig för att kunna vara kvar i den branschen. De
              är redan hårt pressade av ändrade regler i till exempel a-kassan
              som drabbar dem speciellt hårt. För mig som är intresserad av
              kultur är det ett område som jag ömmar för lite speciellt.
            </seg>
            <seg n="d984e4e2">
              Ur ett helhetsperspektiv är många av de åtgärder som den här
              regeringen genomdriver just nu förkastliga ur arbetsmiljösynpunkt.
              Osäkerhet om hur jobb- och utvecklingsgarantin ska fungera, vad
              den varaktiga samhällsnyttiga insatsen och sysselsättningen ska
              vara, reglerna runt aktivitetsstöd, förändringarna i arbetslöshetsförsäkringen
              kommer att skapa en oro hos många. Det kommer att synas ute i
              arbetslivet. Människor med tillfälliga anställningar, de som riskerar
              att bli arbetslösa, bli av med jobbet eller som inte vet om de
              får tillräcklig hjälp på grund av sitt funktionshinder kommer
              inte att må bra. Det kommer att synas på många håll i samhället
              och påverka alla, även när det gäller arbetsmiljön.
            </seg>
            <seg n="7c40cd5d">
              Herr talman! Jag yrkar inte bifall till någon reservation. Det
              som har lyfts fram tidigare av mina kamrater räcker. Jag står
              bakom de reservationer vi har avgett från Vänsterpartiet men de
              viktigaste har redan lyfts fram.
            </seg>
          </u>
          <note n="20ff1c8a">
            I detta anförande instämde Josefin Brink (v).
          </note>
          <note n="8ecc031b" type="speaker">
            Anf. 35 TOMAS TOBÉ (m) replik:
          </note>
          <u who="tomas_tobe_95934f" xml:id="i-1fa2f7d8974692aa-3" n="16c15c5f">
            <seg n="8bb82744"/>
            <seg n="cf7619b7">
              Herr talman! Jag ville bara klargöra det som är viktigt att säga
              när det gäller just stödet till funktionshindrade. Det finns inom
              utskottet faktiskt en ganska bred politisk enighet för stödet.
              Vi står fast vid att de så kallade siuskonsulenterna ska finnas
              kvar, framför allt när det gäller satsningarna på sociala företag.
            </seg>
            <seg n="ea50a32a">
              Men, herr talman, en sak som kommer upp i anförandet som ändå
              är intressant är det faktum som Torbjörn Larsson pekar på, att
              många personer med utländsk bakgrund inte kommer in på arbetsmarknaden.
              Det blir lite intressant när man vet att Vänsterpartiet motsätter
              sig nystartsjobben. Åtminstone en tredjedel av dem har gått just
              till personer med utländsk bakgrund. När vi nu kommer med vidare
              satsningar, som instegsjobb och nystartscentrum, motsätter ni
              er också de satsningarna.
            </seg>
            <seg n="c3368561">
              Det skulle vara intressant, herr talman, om Torbjörn Larsson
              kunde utveckla varför Vänsterpartiet så enträget motsätter sig
              satsningar som innebär att personer med utländsk bakgrund ska
              få en möjlighet att komma in på arbetsmarknaden.
            </seg>
          </u>
          <note type="speaker" n="a37f8fed">
            Anf. 36 TORBJÖRN BJÖRLUND (v) replik:
          </note>
          <u who="torbjorn_bjorlund_cfaa39" xml:id="i-aa2f2d687d4659ee-0" n="aab9729e">
            <seg n="fb2d0cfd">
              Herr talman! Jag vet inte vilket namn du använde, men Björlund
              är mitt efternamn.
            </seg>
            <seg n="18c6994a">
              Integrationsdelen i arbetsmarknadspolitiken finns det naturligtvis
              väldigt mycket att säga om liksom om regeringens politik. Det
              vi tycker är viktigt är just det som jag lyfte fram. Man måste
              ha en klar arbetsmarknadspolitisk inriktning för utbildningen.
            </seg>
            <seg n="1128a0f3">
              Det finns i dag väldigt många som väljer, och det är inget som
              på något sätt är nytt utan det finns sedan förut, att ta andra
              jobb, enklare jobb som inte motsvarar den examen de har eller
              det yrke de faktiskt är utbildade i. Det är resursslöseri att
              bortse från det och satsa på nystartsjobb, oavsett vilket jobb
              det är, i stället för att ta till vara den kompetens som den invandrade
              har och satsa på att ge de här människorna möjligheter. Det jag
              lyfter fram specifikt är just tilläggsutbildningen, att ge dem
              möjlighet att faktiskt ha ett aktivitetsstöd för att kunna gå
              en utbildning så att de kan vara kvar i sitt yrke eller att den
              examen de har ska motsvara den kompetens som krävs. Att ta till
              vara det är egentligen det viktiga.
            </seg>
            <seg n="6baa0f69">
              Det finns faktiskt, som andra har sagt tidigare, aspekter på
              att prata om arbetskraftsinvandring fast det finns människor som
              i dag, med hjälp av en utbildning, kan komma tillbaka och komma
              in på sitt rätta yrke. Det är någonting som vi jobbar hårdare
              för, att hålla kvar en samlad bild av arbetsmarknadsutbildningen
              för att komma till rätta med det som finns, så att invandrarna
              får en större chans att komma in i sitt rätta yrke.
            </seg>
          </u>
          <note n="f9e47f23" type="speaker">
            Anf. 37 TOMAS TOBÉ (m) replik:
          </note>
          <u who="tomas_tobe_95934f" xml:id="i-1fa2f7d8974692aa-4" n="16c15c5f">
            <seg n="8bb82744"/>
            <seg n="64f7e5fa">
              Herr talman! Jag ber om ursäkt för namnmisstaget.
            </seg>
            <seg n="86b18e5e">
              Det stämmer mycket väl att vi har ett problem med att ta till
              vara invandrares kompetens på arbetsmarknaden. Men det finns många
              andra åtgärder som jag tror kommer att vara viktiga, som bättre
              validering, att kunna erbjuda en bättre sfi-utbildning och så
              vidare.
            </seg>
            <seg n="402c6608">
              Jag får ändå upprepa mig: Varför motsätter man sig, nu när vi
              äntligen har fått en åtgärd som visar sig fungera just för att
              ge personer med utländsk bakgrund ett fotfäste på arbetsmarknaden?
              Om man är engagerad i att få in fler personer med utländsk bakgrund
              på arbetsmarknaden kan jag inte förstå motståndet. Instegsjobb
              och nystartscentrum är satsningar som kommer att få en betydande
              effekt. Det är äntligen en ny politik för att få in personerna
              på arbetsmarknaden.
            </seg>
            <seg n="e5b86b03">
              Vänsterpartiet får fram en underlig bild där man vill slå hål
              på myten om att det finns många invandrare som är intresserade
              av att starta företag. Det skulle vara ett problem att så många
              invandrare väljer att starta företag. Jag tror att många av dem
              som har kommit till vårt land i grunden är starka personer. Visst
              kan de ha svårigheter att komma in på arbetsmarknaden, men att
              många med invandrarbakgrund väljer att starta företag och också
              anställer fler personer är oerhört viktigt för integrationen.
              Vi ser i andra länder att just där det finns problem med arbetsgivare
              som inte anställer personer med utländsk bakgrund har detta varit
              ett otroligt viktigt steg för att åtminstone komma in på arbetsmarknaden.
            </seg>
            <seg n="8f88aa92">
              Varför väljer Vänsterpartiet att tala om att det är viktigt att
              utländska personer kommer in på arbetsmarknaden men levererar
              inga åtgärder för att åstadkomma detta och motsätter sig alla
              ansträngningar från regeringen?
            </seg>
          </u>
          <note type="speaker" n="b6f5a038">
            Anf. 38 TORBJÖRN BJÖRLUND (v) replik:
          </note>
          <u who="torbjorn_bjorlund_cfaa39" xml:id="i-aa2f2d687d4659ee-1" n="aab9729e">
            <seg n="3d430014">
              Herr talman! När det gäller frågan om att få fotfäste på arbetsmarknaden
              har vi sett att den här regeringens politik leder till en låglönesektor.
              Det finns en stor risk att invandrare fastnar i en låglönesektor
              som inte motsvarar den bakgrund de har med sig till Sverige. Vi
              vill satsa på att ta till vara det de redan kan, validera dem
              och se till att de kommer in på rätt ställe. Det kan vara med
              hjälp av en genomtänkt arbetsmarknadspolitisk utbildning.
            </seg>
            <seg n="16c23c20">
              Sedan var det frågan om att starta företag. Jag har träffat många
              invandrare som är nöjda med att jobba på sin pizzeria eller starta
              företag i andra sektorer. Många andra vill inte göra det, men
              de har hänvisats till detta eftersom det inte finns något annat.
              De har inte fått någon annan chans. Det är definitivt inte bra.
              Man måste kunna välja mellan att inte starta företag och få en
              vanlig anställning eller att starta företag om man vill. Det finns
              många duktiga entreprenörer som är invandrare, men att de skulle
              vara starka personer underblåser myten om att de som kommer till
              Sverige är starka och vill starta egna företag. Så fungerar det
              inte. Det är en felaktig bild av vad invandrare är för en grupp.
            </seg>
            <seg n="c967380a">
              Den generella arbetsmarknadspolitik som regeringen för fram skapar
              en låglönesektor där de utsatta grupperna kan fastna. Vi vill
              satsa på att de ska integreras på samma villor som svenskar. Det
              görs inte på det här sättet. Det görs bara genom att ha en strukturerad
              arbetsmarknadspolitisk utbildning som motsvarar vad de kan när
              de kommer hit. Validering är jättebra, och det är kanske den vägen
              vi ska gå. Men det behövs mycket mer.
            </seg>
            <seg n="469c2095">
              Exemplet med aktivitetsstöd för tilläggsutbildning är sådant
              som måste finnas kvar. Den chansen måste utökas eftersom det är
              det som ger någonting. De får en chans att komma in i samhället
              på sina villkor.
            </seg>
          </u>
          <note n="9e316b4a">
            Överläggningen var härmed avslutad.
          </note>
          <note n="4734e37c">
            9 § Skattelättnader för hushållstjänster, m.m.
          </note>
          <note n="035ca7fe">
            Föredrogs
          </note>
          <note n="af6e7330">
            Kammaren biföll utskottets förslag att ärendet fick avgöras efter
            endast en bordläggning.
          </note>
          <note type="speaker" n="b9f2aa38">
            Anf. 39 JÖRGEN JOHANSSON (c):
          </note>
          <u who="jorgen_johansson_5a4bc5" xml:id="i-51d170e53d4463e2-0" n="832ba9be">
            <seg n="0d766408">
              Herr talman! Betänkandet om skattelättnader för hushållstjänster
              med mera tar upp något som har varit en framträdande fråga i den
              politiska debatten under det senaste året. Regeringens syfte har
              varit dels att omvandla svart arbete till vitt arbete, dels att
              möjliggöra för kvinnor och män att öka sin arbetstid på arbetsmarknaden.
            </seg>
            <seg n="5e7af805">
              Herr talman! Det hushållsarbete som omfattas av skattereduktioner
              kan avse städarbete eller annat rengöringsarbete, vård av kläder
              och hemtextilier eller matlagning. I begreppet hushållsarbete
              kan också inrymmas omsorg och tillsyn som en fysisk person behöver
              samt barnpassning, inklusive lämning och hämtning av barn till
              och från förskola. Snöskottning och skötsel av tomt och trädgård
              är andra områden som inryms i förslaget. Den skattereduktion som
              ges är 50 procent av arbetskostnaden, dock högst 50 000 kronor
              per beskattningsår.
            </seg>
            <seg n="b3d8642d">
              För att få skattelättnaden ska den enskilda ansöka om skattereduktion
              före den 1 februari året efter det att betalningen har skett.
              Skattereduktionen föreslås träda i kraft vid halvårsskiftet i
              år, alltså den 1 juli. För statskassan innebär förslaget en minskad
              inkomst om 1,3 miljarder kronor sett i ett helårsperspektiv.
            </seg>
            <seg n="3faa2e96">
              I ärendet har sex motioner väckts där man i fem motioner yrkar
              avslag på propositionen medan man i den sjätte föreslår att skattereduktionen
              också ska gälla för ROT, det vill säga reparation, om- och tillbyggnad.
              Utskottet förutsätter att regeringen kommer att aktualisera ett
              sådant förslag vid ett senare tillfälle, och mot den bakgrunden
              föreslår utskottet att samtliga motioner avslås.
            </seg>
            <seg n="cbe9f7c6">
              Herr talman! Under beteckningen med mera i betänkandet tas frågan
              upp om vissa lagändringar med anledning av Bulgariens och Rumäniens
              anslutning till EU. Förslaget innebär att Sverige ska använda
              möjligheten att behålla de införselkvoter som finns för privat
              införsel av cigaretter. Bestämmelsen föreslås träda i kraft den
              1 juli i år. I det ärendet finns inga motioner, och utskottet
              lägger fram ett enigt förslag till riksdagen.
            </seg>
            <seg n="d0c493d0">
              Herr talman! Med detta överlämnar jag betänkandet om skattelättnader
              för hushållstjänster med mera till riksdagen för debatt och beslut.
            </seg>
          </u>
          <note type="speaker" n="df3d262e">
            Anf. 40 FREDRIK OLOVSSON (s):
          </note>
          <u who="fredrik_olovsson_f9395a" xml:id="i-cbc8db49c64fd2a7-0" n="837b2f1c">
            <seg n="cb54d589">
              Herr talman! Då var vi alltså framme vid förslaget om skatteavdrag
              för hushållstjänster. Efter avskaffad förmögenhetsskatt, som ger
              miljonärerna miljoner i sänkt skatt, kommer ytterligare ett skatteförslag
              som gynnar dem som är förmögna. Efter en blå skatteväxling i fastighetsskatten,
              där de som bor i stora och dyra hus på stora och dyra tomter får
              sänkt skatt medan de som bor i mindre och billigare hus på mindre
              och billigare tomter får betala för den skattesänkningen, får
              vi ytterligare en skatteförändring som gynnar dem som är rikast.
              Efter jobbskatteavdraget, som ger dem med höga inkomster stora
              skattesänkningar, får vi ännu ett förslag som gynnar höginkomsttagarna.
            </seg>
            <seg n="95f6f77f">
              Avdraget för hushållsnära tjänster ska ses mot bakgrund av alla
              skatteförändringar som den här regeringen driver igenom. Det är
              de förmögna, de rikaste, de högavlönade, som vinner. Alla andra
              får vara med och betala. Det sker med hjälp av ökade avgifter
              till exempelvis a-kassan, med en ny skatt på trafikförsäkringen,
              som vi ska diskutera om en liten stund, försämrad trygghet, sämre
              a-kassa, sämre ålderspension för förtidspensionärer och sämre
              föräldraförsäkring. Allt detta gör Sverige orättvisare och otryggare.
            </seg>
            <seg n="e4e23802">
              Det finns tre viktiga skäl till varför avdrag för hushållstjänster
              blir fördelningspolitiskt orättvist.
            </seg>
            <seg n="36d2cfa9">
              För det första vet vi att det är de som har de allra högsta inkomsterna
              som köper den typen av tjänster. Att subventionera just den typen
              av konsumtion leder därmed närmast med automatik till fördelningspolitiska
              problem. Exemplet från Finland talar sitt tydliga språk. I Finland
              är det de rikaste 10 procenten av hushållen som köper nästan hälften
              av tjänsterna, och därmed är det den rikaste tiondelen av befolkningen
              som får hälften av den statliga subventionen.
            </seg>
            <seg n="96328001">
              För det andra blir det fritt fram att göra avdrag för hushållstjänster
              som man har köpt utanför Sverige. Den som har råd med en alpstuga
              i Österrike, en lägenhet på spanska solkusten eller ett sommarhus
              på Franska rivieran kan alltså göra avdrag för sina utlägg för
              matlagning, städning och trädgårdsarbete på sin utländska fastighet.
              Det ger knappast några nya jobb i Sverige, men det ger en rejäl
              skattesänkning för dem som har råd.
            </seg>
            <seg n="d62ba169">
              För det tredje har regeringen valt att utforma förslaget om avdrag
              så att det verkligen ska gynna dem som är högavlönade. Regeringens
              system är uppbyggt på avdragsnivåer som vida överstiger dem som
              gäller i andra länder, till exempel Belgien och Finland. Det är
              till och med dubbelt så högt i det svenska förslaget. Det innebär
              att en familj med tre personer över 18 år får ut maximal effekt
              av förslaget om de köper tjänster för 300 000 kronor per år. Det
              är en summa som mer än väl motsvarar en heltidslön i Sverige.
              De ska köpa hushållstjänster för den summan om de ska få ut maximal
              effekt. Samtidigt blir den som bara har råd att köpa den här typen
              av tjänster vid något enstaka tillfälle kanske helt utan avdrag
              om man inte kommer upp till de gränser som regeringen vill sätta.
            </seg>
            <seg n="a49ce9e8">
              Herr talman! Det är förstås meningen att det här förslaget ska
              ge nya jobb. Det sade också Jörgen Johansson inledningsvis. Och
              vi kan vara överens om att det kommer att bli nya jobb men inte
              särskilt många.
            </seg>
            <seg n="24328414">
              Utgår man från det som redovisas i regeringens proposition man
              kan vara snäll och utgå från det, och man kan ha synpunkter på
              det kan man räkna fram att det handlar om 3 0004 000 nya jobb.
              Det innebär att varje jobb i hushållssektorn kostar skattebetalarna
              mellan 300 000 och 400 000 kronor styck. Men om samma pengar som
              nu satsas på hushållstjänster, 1,3 miljarder kronor, användes
              till att anställa personer i vår gemensamma välfärd skulle det
              räcka till 4 000 personer. Det är lika många eller kanske till
              och med några fler.
            </seg>
            <seg n="b0672426">
              Det är också en form av fördelningspolitik. Vill vi skapa 3 0004
              000 jobb med hjälp av en skattesubvention i hemmen hos dem som
              redan har det bra för att serva de familjerna? Eller ska vi satsa
              pengarna på att anställa 4 000 fler förskollärare, 4 000 fler
              undersköterskor i äldreomsorgen eller 4 000 fler anställda på
              fritids där barngrupperna är för stora, resurser som kommer alla
              till del, också dem som aldrig med eller utan avdrag har råd att
              anställa en kock som fixar grillpartyt hemma i trädgården?
            </seg>
            <seg n="449d2581">
              Herr talman! Jag ska inte bara kritisera regeringens fördelningspolitik.
              Det här är också något av ett mästerverk i krångel, byråkrati
              och gränsdragningsproblem. Det är inte bara vi socialdemokrater,
              Miljöpartiet och Vänsterpartiet som säger det, utan det säger
              också Skatteverket. Regeringens egen myndighet, med landets främsta
              skatteexperter, sågar förslaget.
            </seg>
            <seg n="5914f74d">
              Vi har goda skäl för vår kritik. Nu skapas ett kvittokaos utan
              dess like när långtradare med kvitton ska skickas in till Skatteverket
              för att granskas. Nu skapas gränsdragningsproblem. Förklara för
              människor varför de kan få avdrag för att få häcken klippt men
              inte äppelträdet, varför rabatterna får rensas med avdrag men
              inte en lök sättas ned samtidigt! Varför går det bra att få hjälp
              med att flytta möbler inomhus men inte en sten eller en stubbe
              utomhus?
            </seg>
            <seg n="99f9a237">
              Den kritik som Skatteverket och andra riktar mot det här förslaget
              har bara viftats undan av majoriteten. Det är arrogant och slarvigt.
            </seg>
            <seg n="708d4dc8">
              Vi ifrågasätter också skarpt metoden att ta bort skatten för
              att komma till rätta med skattefusk. Med det här förslaget blir
              hushållstjänster i praktiken ett helt obeskattat område. Regeringen
              bekämpar alltså skattefusk genom att helt ta bort skatten. Genom
              att det inte finns någon skatt att smita ifrån kan man inte göra
              det, och då har man löst problemet med skattefusk inom detta område.
              Om det är regeringens svar på allt svartarbete är den skattefinansierade
              välfärden allvarligt hotad.
            </seg>
            <seg n="9b2e5ebf">
              Herr talman! I stället för kvittokaos och alla nya gränsdragningsproblem,
              som också ger nya möjligheter till skattefusk, krävs det raka
              rör med ordning och reda.
            </seg>
            <seg n="bdf2bb7e">
              Vi vill att skattesystemet ska vara effektivt samtidigt som det
              främjar rättvisa. Genom generellt inriktade åtgärder undviks snedvridningar
              av ekonomin och avgränsningsproblem. Vår utgångspunkt är att skapa
              så enkla, neutrala och likformiga skatteregler som möjligt. Det
              säkrar den långsiktiga finansieringen av välfärden.
            </seg>
            <seg n="6a447599">
              Vi kan se att den borgerliga regeringens politik på skatteområdet
              går i motsatt riktning. Genom nya subventioner, nya undantag,
              nytt krångel och oförmåga att vårda stabila skattebaser hotas
              välfärdens finansiering. Skattesystemet börjar redan, efter knappt
              ett år med en borgerlig regering, att se ut som en illa medfaren
              schweizerost. Det är farligt för välfärden, och det är farligt
              om man tycker att rättvisa är viktigt.
            </seg>
            <seg n="58381ba6">
              Det är dessutom märkligt att regeringen hyser så stor tilltro
              till sig själv och så liten till marknadskrafterna och individerna.
              I stället för att ge alla branscher och företag goda och likvärdiga
              villkor, och alla människor rätt att själva styra vad man ska
              konsumera, anser sig regeringen vara lämpad att peka ut i vilka
              branscher framtidens jobb ska komma och vilka tjänster människor
              ska köpa. Det skapar också ett tryck från andra branscher att
              få motsvarande förmåner. Särregler är dessutom i allmänhet orättvisa.
            </seg>
            <seg n="3590bc78">
              Och då är vi tillbaka i gränsdragningsproblematiken igen. Varför
              ska de som jobbar på eller går och äter på restaurang missgynnas
              och betala högre skatt när den som står för grillpartyt i trädgården
              hemma i Täby får avdrag för sin hyrkock?
            </seg>
            <seg n="43fbf15a">
              Jag ska också passa på att säga det kan vara bra att klargöra
              att vi socialdemokrater gillar den privata servicesektorn. Vi
              tycker att det är en viktig bransch, som vi tror kommer att växa
              i samma utsträckning som välståndet i samhället. Men att med skattemedel
              styra vilken inriktning denna expansion ska ha, in i minsta detalj,
              är direkt felaktigt. Jag bara påminner om äppelträd och häckar.
              Skattepolitiken ska i stället för att vara så här detaljerad skapa
              goda generella villkor. Vi behöver inte vara så onödigt klåfingriga
              som majoriteten vill vara.
            </seg>
            <seg n="f64ac404">
              Herr talman! Sammanfattningsvis: Det här är ett dåligt förslag,
              precis som Skatteverket redan har slagit fast. Det är ett krångligt
              förslag. Gränsdragningsproblemen är absurda. Det är ett byråkratiskt
              förslag. Det blir ett kvittokaos.
            </seg>
            <seg n="34c1662f">
              Framför allt är det ytterligare ett borgerligt fördelningspolitiskt
              bottennapp. De som redan har det bra kan lägga nya tusenlappar
              i plånboken. Resurser som borde gå till gemensam välfärd, till
              barn och gamla, satsas i stället på dem som är allra mest välbeställda.
            </seg>
          </u>
          <note n="a619b29c">
            Jag yrkar därför bifall till reservation nr 1.
          </note>
          <note n="aaeb53eb">
            I detta anförande instämde Lennart Axelsson, Laila Bjurling,
            Birgitta Eriksson, Christin Hagberg, Michael Hagberg, Lars Johansson,
            Hans Olsson och Raimo Pärssinen (alla s).
          </note>
          <note type="speaker" n="86eabb57">
            Anf. 41 MARIE ENGSTRÖM (v):
          </note>
          <u who="marie_engstrom_d234fb" xml:id="i-6290126b5dd81187-1" n="80909c04">
            <seg n="eaaf0ae6">
              Herr talman! Som redan har sagts är detta ytterligare ett skatteförslag
              som gynnar höginkomsttagare. Detta kommer att läggas till redan
              tidigare genomförda och presenterade skatteförslag från alliansen.
            </seg>
            <seg n="6265e4e0">
              När jag läser betänkandet och lyssnar på alliansens företrädare
              kommer jag att tänka på reklamen om chokladägget med någonting
              som skramlar inuti och innehåller alla goda ting. Om man köper
              detta Kinderägg blir alla väldigt glada. Man får se bilder på
              mammor, pappor och barn, och alla skrattar och är lyckliga.
            </seg>
            <seg n="c644323a">
              När jag, som sagt, läser betänkandet är det lite grann samma
              sak. Det är en lång rad önskningar som ska uppfyllas, inte med
              ett chokladägg men med ett rejält bidrag till människor som redan
              är välbeställda.
            </seg>
            <seg n="4ce9ae24">
              Vad är det då man utlovar? Jo, det är en varaktig ökning av sysselsättningen,
              att både män och kvinnor ska kunna öka sin tid på arbetsmarknaden,
              att korttidsutbildade ska komma in på arbetsmarknaden, att tjänsterna
              ska utföras av personer som saknar en mer omfattande yrkesutbildning,
              att man ska omvandla svart arbete till vitt, att såväl kvinnor
              som män ska kunna kombinera familjeliv och arbetsliv på lika villkor
              och att man ska öka jämställdheten.
            </seg>
            <seg n="f00cecab">
              Om vi tittar på frågan om sysselsättning ser vi att majoriteten
              hänvisar till en rapport från Konjunkturinstitutet. Man säger
              i rapporten att 3 00019 000 utlovas. Men vad man inte skriver
              i betänkandet är det som Konjunkturinstitutet konstaterar, att
              beräkningarna är synnerligen osäkra. Så är det.
            </seg>
            <seg n="d1cd710a">
              Man gör tre beräkningar, tre olika scenarier ur sysselsättningssynpunkt:
              ett medelscenario, ett bra scenario och ett dåligt scenario. Man
              skruvar på olika variabler när man gör detta. Det handlar om vad
              hushållen använder den frigjorda tiden till. Det är det som är
              grunden för alltihop. Det är mycket som styrs av att köparen av
              tjänsten utnyttjar frigjord tid för fritid eller arbete.
            </seg>
            <seg n="5046c9d1">
              Sedan konstaterar man att det i Sverige nog kommer att bli det
              så kallade lägsta scenariot, scenariot med lägst sysselsättning,
              alltså ca 3 000 personer. Då hänvisar man till erfarenheterna
              från det finska försöket. Då ska vi komma ihåg att det i det finska
              försöket också ingår arbeten som gäller ROT, renovering, ombyggnad
              och tillbyggnad, vilket inte ingår i det svenska försöket. Då
              är man nere på de finska siffrorna, som handlar om någonstans
              mellan 500 och 700 jobb.
            </seg>
            <seg n="f257ad47">
              Så var det med de jobben, som kanske skulle kunna bli uppåt 19
              000.
            </seg>
            <seg n="405bf7c8">
              Det finns också erfarenheter från andra länder såsom Danmark,
              Frankrike och Tyskland. Det visar sig ganska samstämmigt vara
              höginkomsttagare som utnyttjar förmånerna och att det blir begränsad
              påverkan på sysselsättningen. Och man har kanske inte alltid lyckats
              komma till rätta med att omvandla svarta jobb till vita.
            </seg>
            <seg n="c7f3b369">
              Om man ska minska skatteundandragandet så ska man inte tillskapa
              ytterligare gränsdragningsproblem. Då behöver vi enkla system.
              Vi strävar efter en likformighet i beskattningen.
            </seg>
            <seg n="5cfb1b82">
              När man läser propositionen är det bara fantasin som kan sätta
              gränser för vad detta förslag kan leda till. Det är okej med skoputsning
              och grillning i trädgård, men omklädning av möbler eller hämtning
              av mat går inte bra. Det är okej att klippa häck och rensa ogräs,
              men man kan inte plantera växter eller beskära träd. Föregående
              talare Fredrik Olovsson var också inne på detta.
            </seg>
            <seg n="62df04d7">
              Det måste innebära en svår arbetsuppgift för Skatteverket som
              har att hantera detta. De talar om kvittokaos, och man kan tala
              om fakturakaos. Det är inte så konstigt att Skatteverket har skrivit
              och begärt i sitt remissvar att förslaget måste begränsas till
              en kärna av hushållstjänster. Det ligger något i att man skriver
              så i ett remissvar. Detta har inte på något sätt begränsats.
            </seg>
            <seg n="d97be4b0">
              I betänkandet kan man också läsa om Skatteverkets kartläggning
              av svartarbete. Det är intressant läsning. Man hänvisar till skriften
              Svartköp och svartjobb i Sverige som Skatteverket har gett ut.
              När jag läste betänkandet fastnade min uppmärksamhet på en mening
              som ni från majoriteten har med. Det står att undersökningen visar
              att den största kategorin som utfört svartarbete är fackutbildade
              arbetare. Det är riktigt att det står precis så i rapporten, men
              det står också mycket annat.
            </seg>
            <seg n="c8605fac">
              Skatteverket har alltså tittat på nationalräkenskaperna och menar
              att det finns skillnad mellan inkomsterna i samhället och hushållens
              konsumtion. Därav får man fram en summa som är svarta inkomster
              på mellan 115 och 120 miljarder kronor. Det resonemanget har vi
              hört tidigare.
            </seg>
            <seg n="eb685a25">
              Med beskrivning av ett antal metoder slår Skatteverket också
              fast att det är de mindre företagen som står för en stor del av
              skatteundandragandet. Varför har majoriteten inte tagit med det
              i sina texter?
            </seg>
            <seg n="608e82c0">
              Personligen är jag lika upprörd oavsett om det är företagare
              eller arbetare, eller hur vi nu ska dela in människor, som står
              för skattefusket.
            </seg>
            <seg n="be003788">
              Jag måste ställa frågan till majoriteten. Varför tar man bara
              upp detta exempel? Jag tycker att detta är ganska allvarligt.
            </seg>
            <seg n="615edd21">
              En annan slutsats som man har dragit i rapporten, och som ni
              skriver om, är att köpare av svarta hushållstjänster främst är
              höginkomsttagare som äger sin bostad. De som utför svarta hushållstjänster
              är övervägande yngre personer med låga inkomster. Det är riktigt.
              Men tycker inte alliansens företrädare att höginkomsttagare ska
              ha råd att göra rätt för sig? Måste man verkligen ge bidrag till
              dem så att de som utför arbetet ska kunna få skäliga villkor?
              Det är en central fråga.
            </seg>
            <seg n="fccf5a3a">
              När det gäller jämställdheten hänvisar ni till en jämställdhetsanalys
              i propositionen. Där står det att man framför allt ska förbättra
              möjligheterna för kvinnorna. Idén är alltså att ni vill öka jämställdheten
              genom att kvinnorna ska slippa att utföra hushållsarbete. Då ställer
              man sig frågan: Männen då?
            </seg>
            <seg n="df566633">
              Skattesubventionerade hushållstjänster löser inte problemet med
              den maktobalans som redan finns mellan män och kvinnor. Risken
              är stor att man i stället befäster de orättvisor och ojämlika
              traditionella könsroller som finns i dag.
            </seg>
            <seg n="b6590c58">
              Grundproblemet, nämligen att män i mindre utsträckning än kvinnor
              tar ansvar för hemarbetet, dribblas bort helt och hållet. Det
              är lite att sopa problemet under mattan om man tror att man löser
              brist på jämställdhet mellan män och kvinnor genom att göra det
              billigare att anställa en tredje part. Var har man hamnat då?
            </seg>
            <seg n="b002a19b">
              Till sist, herr talman, vill jag fästa uppmärksamhet på en intressant
              artikel som finns i dagens Expressen. En doktorand och en professor
              vid Helsingforss universitet skriver att äldreomsorgen hotar att
              gå tillbaka till att bli fattigvård. Man menar att välbärgade
              medelålders kvinnor med skatteavdragens hjälp kan köpa billiga
              hushållstjänster till sina föräldrar medan arbetarklassens döttrar
              sällan har råd att köpa privat hjälp. Även på detta område befarar
              man att alliansens förslag kommer att öka klassskillnaderna.
            </seg>
            <seg n="9c2cd056">
              Det finns också en avvikande mening från Socialdemokraterna och
              Vänsterpartiet i socialutskottet i materialet. Där tas också denna
              fråga upp.
            </seg>
            <seg n="d6edb6e9">
              Herr talman! När man läser propositionen beräknar alliansen att
              skattereduktionen på hushållstjänster ska öka efterfrågan på dessa
              med 25 procent. Det innebär att konsumtionen av hushållstjänster
              väntas öka med ½ miljard, från 2,1 till 2,6 miljarder kronor.
              För att öka konsumtionen med denna halva miljard satsar man 1,3
              miljarder kronor. Är det väl använda pengar? Jag tycker att det
              som står i propositionen är lite uppseendeväckande.
            </seg>
            <seg n="8aa50734">
              Vi skulle, herr talman, kunna använda dessa 1,3 miljarder kronor
              till att anställa fler i vård och omsorg, framför allt inom äldreomsorgen
              där behoven är väldigt stora.
            </seg>
          </u>
          <note n="2d3e110a">
            Herr talman! Jag yrkar bifall till reservation 1.
          </note>
          <note type="speaker" n="aff85a79">
            Anf. 42 HELENA LEANDER (mp):
          </note>
          <u who="helena_leander_3aadf2" xml:id="i-951292d10b944f76-0" n="5adaaa30">
            <seg n="92c0f5d2">
              Herr talman! Det som jag vänder mig mot i denna fråga är inte
              regeringens verklighetsbeskrivning. Det är ett problem att många
              människor har svårt att få tiden att räcka till. Det är ett problem
              att hemarbetet fördelas mycket ojämnt mellan kvinnor och män.
              Det omfattande svartarbete som förekommer inom hushållstjänstebranschen
              är ett problem, inte bara på grund av minskade skatteinkomster
              utan också på grund av den otrygghet som det innebär för de anställda.
            </seg>
            <seg n="d0c54f41">
              Det som jag vänder mig mot är förslaget till lösning. I stället
              för att underlätta för människor som vill gå ned i arbetstid,
              särskilt när barnen är små, ska man underlätta för människor att
              anställa någon som sköter hemarbetet som man inte hinner med.
              Men inte det framhålls noga i propositionen för att man ska få
              mer tid utan för att man ska hinna arbeta ännu mer.
            </seg>
            <seg n="b6a5b3de">
              I stället för att män ska ta sin beskärda del av hemarbetet ska
              man anställa en extern part som sopar konflikterna under mattan.
              Då kan man fortsätta med den ojämlika arbetsfördelning som man
              har i dag.
            </seg>
            <seg n="76a54672">
              I stället för att systematiskt arbeta mot svartarbete, oavsett
              vilken bransch det förekommer i, ska man belöna särskilt svarta
              branscher genom att i stort sett helt ta bort skatten. Det verkar
              mycket behändigt. Man frågar sig nästan varför regeringen inte
              gör så med alla branscher. Då skulle vi få bort svartarbetet helt.
            </seg>
            <seg n="c08ec474">
              Men det är klart att det inte funkar att ta bort skatten för
              att på så sätt lösa skattefusket. Då fick vi inga skattepengar
              över huvud taget. Bara detta förslag beräknas kosta ungefär 1,3
              miljarder kronor i minskade skatteintäkter. Det är visserligen
              inga fantasisummor i budgetsammanhang, men det är ännu en skattesänkning
              för de rika som redan har fått stora skattesänkningar av regeringen.
            </seg>
            <seg n="aed1ac00">
              Nu säger visserligen regeringen att detta ska underlätta för
              låginkomsttagare att få råd att anställa hemhjälp, men när man
              tittar på det inser man att så är inte fallet. Trots skattesubventionen
              lönar det sig för de allra flesta att gå ned i arbetstid och göra
              jobbet själva. Även om vi räknar med skattesubventionen måste
              man tjäna ungefär 50 000 kronor för att det ska vara billigare
              att anställa en barnflicka än att vara hemma och ta hand om barnet
              själv. Dessutom är det kanske trevligt att få umgås med barnen,
              vad vet jag?
            </seg>
            <seg n="89805056">
              När man dessutom ser att gränsen för hur mycket utgifter man
              får ha är satt till 100 000 kronor blir man lite fundersam. Hur
              många låginkomsttagare har råd med 100 000 kronor i hemhjälp,
              även om man får tillbaka hälften i skattesubvention?
            </seg>
            <seg n="971a11b9">
              Är syftet att minska skattefusk kan man fundera på hur smart
              det är att införa ett system som skapar nya gränsdragningsproblem
              och nya möjligheter till skattefusk.
            </seg>
            <seg n="98c33f7e">
              Det finns alla möjligheter i världen att skriva på kvittot att
              det var häckklippning och inte trädbeskärning, för att ta ett
              populärt exempel i debatten. Är det tänkt att Skatteverket ska
              kolla vad som har blivit klippt i trädgården?
            </seg>
            <seg n="06317a20">
              Det är helt uppenbart att det här kommer att leda till svåra
              gränsdragningsproblem och troligtvis nytt skattefusk.
            </seg>
            <seg n="b38f88ae">
              Inte hjälper det stressade människor att få ihop vardagen. Inte
              ökar det jämställdheten mellan kvinnor och män. Det finns risk
              för att ett skattefusk ersätts med ett annat skattefusk. Vad har
              man egentligen vunnit?
            </seg>
          </u>
          <note n="e418463f">
            Jag yrkar avslag på propositionen i den här delen och bifall
            till Miljöpartiets reservation nr 2.
          </note>
          <note type="speaker" n="d8bacc2f">
            Anf. 43 JESSICA POLFJÄRD (m):
          </note>
          <u who="jessica_polfjard_22ed4a" xml:id="i-b48df93dc652dd21-0" n="27ce967d">
            <seg n="fbfe32ff">
              Herr talman! Vi ska i dag debattera skatteutskottets betänkande
              nr 15 gällande skattelättnader för hushållstjänster med mera.
            </seg>
            <seg n="abc282b8">
              Jag börjar med att yrka bifall till förslaget i betänkandet.
            </seg>
            <seg n="1070260f">
              Jag ska berätta för er om en kvinna som jag träffade i Västerås
              staden där jag bor och som jag kommer ifrån. Jag har valt att
              kalla henne Maria. Hon heter något annat i verkligheten. Hon är
              en mycket karismatisk kvinna med hög intelligens och stor entreprenörsanda.
            </seg>
            <seg n="69141b90">
              Hon kom till Sverige med sin familj och hade stora ambitioner
              för sig och sina barn. Hon var redo att starta sitt nya liv och
              börja arbeta, men det var inte lika lätt att hitta arbete som
              Maria hade trott. Hon bestämde sig för att starta ett eget företag.
              Frågan var vad hon skulle starta för företag. Vilken bransch ville
              hon vara i och vad var hon duktig på?
            </seg>
            <seg n="7fdc011d">
              Själv uttryckte hon det så här till mig: En del människor är
              duktiga på att räkna. Jag är duktig på att städa.
            </seg>
            <seg n="ee73fc3a">
              Hon startade ett städbolag och har i dag flera anställda. Hon
              är mycket stolt över att kunna driva ett företag och ge arbete
              till personer som tidigare har haft svårt att finna arbete. Hon
              känner stor yrkesstolthet. Men hon har svårt att konkurrera på
              lika villkor eftersom hennes konkurrenter agerar på en svart marknad
              med betydligt lägre priser.
            </seg>
            <seg n="fc1d74d4">
              Vi ser detta problem och inser behovet av att omvandla en svart
              sektor till vit. Vi vill att fler ska kunna arbeta i en trygg
              anställning och ha möjlighet att starta eget i en bransch som
              har varit präglad av svartarbete.
            </seg>
            <seg n="d1556f12">
              I dag arbetar många i en otrygg sektor utan möjlighet till pensionsrätt,
              sjukpenning eller avtalsenliga löner. För dem som i dag har en
              svag ställning på arbetsmarknaden skulle det innebära en större
              trygghet att arbeta i en vit sektor. Att oppositionen säger nej
              till förslaget tolkar jag som att de tycker att det är rimligt
              att dessa människor ska fortsätta att arbeta under otrygga förhållanden.
            </seg>
            <seg n="c868354d">
              Vi föreslår att ge avdragsmöjlighet för hushållsnära tjänster
              med 50 procent av arbetskostnaden, dock högst 50 000 kronor per
              beskattningsår och person. Kostnader under 1 000 kronor kommer
              inte att kvalificera för avdrag.
            </seg>
            <seg n="bb970767">
              Arbeten som avses är arbeten som utförs i eller i anslutning
              till hemmet. Det kan vara trädgårdsarbete, matlagning, snöskottning,
              städning, fönsterputsning eller barnpassning. Avdraget gäller
              för kostnader för det egna hemmet samt för föräldrars hushåll.
              Lagen kommer att träda i kraft den 1 juli 2007.
            </seg>
            <seg n="6317df1b">
              Erfarenheter från andra länder Finland har nämnts som exempel
              visar att sysselsättningen i branschen har ökat samt att de som
              köper tjänsten kan öka sin närvarotid i arbetslivet. Det ger dem
              som är korttidsutbildade möjlighet att komma in på arbetsmarknaden.
              Det leder också till att sysselsättningen ökar.
            </seg>
            <seg n="05e40d01">
              Tjänstesektorn är en växande sektor. Detta förslag bidrar till
              att möjligheterna för företag som vill verka på denna marknad
              ökar. Efterfrågan av tjänsterna ökar, inte bara i storstäderna
              utan runt om i Sverige.
            </seg>
            <seg n="98e77571">
              Att ge en skattereduktion för hushållsnära tjänster innebär att
              priset på den lagliga marknaden blir jämförbart med dem på den
              svarta marknaden. Vi tror att fler kommer att välja vita tjänster
              framför svarta när det finns möjlighet att göra avdrag. Reformen
              är också en klar förbättring för dem som hittills har arbetat
              svart.
            </seg>
            <seg n="873c6b53">
              Vårt största samhällsproblem är klyftorna mellan dem som har
              jobb och dem som inte har det. En lösning kan vara att ge fler
              människor möjlighet att arbeta.
            </seg>
            <seg n="94d07144">
              Effekten av skattereduktionen är vi tydligen lite oense om. Konjunkturinstitutet
              menar att hela 19 000 nya jobb kan skapas. De arbeten som skapas
              gör att människor som under lång tid har varit arbetslösa får
              möjlighet att komma in på arbetsmarknaden. För de yngre kan det
              vara ett bra sätt att få sin första arbetslivserfarenhet.
            </seg>
            <seg n="7e019235">
              Reformen innebär också att fler får möjlighet att starta nya
              företag, vilket i sin tur bidrar till ännu fler arbetstillfällen.
            </seg>
            <seg n="374a5587">
              Detta avdrag påminner om och liknar i sin ambition och utformning
              det skatteavdrag för reparations-, om- och tillbyggnad av bostadshus
              som sedermera kom att kallas för rotavdraget. Huvudsyftet med
              avdraget var att öka resursutnyttjandet inom byggsektorn samt
              att motverka arbetslöshet och tillfälligt främja sysselsättningen
              under lågkonjunktur. Man såg också att det fanns ett problem med
              en stor svart sektor.
            </seg>
            <seg n="03ba16e4">
              Argumenten för rotavdraget var desamma. Inte en enda gång hörde
              vi att det var en drängdebatt. Betänkandet är nytt, men debatten
              är gammal. Socialdemokraterna, Vänsterpartiet och Miljöpartiet
              har på nationell nivå alltid valt att vrida till argumenten och
              kalla detta för en pigdebatt.
            </seg>
            <seg n="771c71ab">
              Herr talman! Jag vill fråga oppositionen: Vem är pigan? Vem avser
              ni? Är det kvinnan som utför arbete i hemmet hos någon, eller
              är det kvinnan som går ned i arbetstid för att få vardagen att
              fungera?
            </seg>
            <seg n="7fcf4529">
              Jag hoppas att ni kan svara på det. Det är många som undrar,
              inte minst de som utför detta arbete dagligen på hotell, restauranger
              och daghem. Hur ser ni på deras arbete? Är de pigor? Det är ett
              ovärdigt sätt som oppositionen har valt att se på frågan. Jag
              tycker att den är kvinnofientlig och undervärderar en hel yrkeskår
              som varje dag gör sitt bästa på sina arbeten.
            </seg>
            <seg n="05a02bf3">
              Vi vill också ge män och kvinnor möjlighet att jämställt kombinera
              arbetsliv med familjeliv. Tiden med små barn är en hektisk tid.
              Det kommer många ihåg. Ibland kan det vara svårt att få livet
              att gå ihop. Det är dagis, matlagning, tvättning, skjutsning och
              läxläsning. Listan kan göras längre.
            </seg>
            <seg n="bd470921">
              Det kan också handla om att senare i livet få hjälp med att vårda
              en nära anhörig. I anhörigvården i Sverige i dag dras det största
              lasset av kvinnor. Det är kvinnor som lägger störst del av sin
              tid på att hjälpa äldre släktingar.
            </seg>
            <seg n="0f3e33ff">
              Även här ska jag ge ett exempel. En kvinna i södra Sverige har
              startat ett företag. Hon var tidigare verksam inom den kommunala
              hemtjänsten. Hon ville utveckla sina idéer på ett sätt som hon
              inte kände att hon fick utrymme för inom den kommunala verksamheten.
            </seg>
            <seg n="d669932c">
              Hon startade eget och satte in en annons i lokaltidningen. Med
              hänsyn till hur många svar hon fick vet vi att det finns en stor
              efterfrågan på hennes tjänster. Hon blev själv förvånad över det
              intresse som fanns. Hon såg att de som i störst utsträckning efterfrågade
              tjänsterna var barnfamiljer och pensionärer.
            </seg>
            <seg n="4769dbb1">
              Det handlade om allt från hjälp i hemmet till att vara chaufför
              för ett äldre par som inte längre kunde komma ut på landsbygden.
              De ville så gärna komma ut och se naturen men hade inte själva
              möjlighet att köra bil.
            </seg>
            <seg n="7ac8d393">
              Det är små uppdrag som ger en guldkant på tillvaron.
            </seg>
            <seg n="38ad3b79">
              Jag vill påpeka att beslutet om skattereduktion inte ska konkurrera
              med vad den kommunala hemtjänsten tillhandahåller. Biståndsbedömd
              hemtjänst är en helt annan sak. Det händer att kommunerna erbjuder
              extraservicetjänster som inte ingår i den biståndsbedömda hemtjänsten.
              Det kan till exempel vara fönsterputsning. Om en pensionär använder
              sådana tjänster direkt via kommunen bör man byta till privat företag
              om man vill få del av skattereduktionen.
            </seg>
            <seg n="70540c88">
              Här blir det också en fördel genom att man gör ett avtal mellan
              köpare och säljare och inte behöver gå via biståndsbedömningen.
              Man upprättar ett avtal mellan den som vill köpa tjänsten och
              den som utför den.
            </seg>
            <seg n="79a4186b">
              I skatteutskottets betänkande fastslås att service som en kommunal
              förvaltning erbjuder, även till så kallad självkostnad, inte ger
              skattereduktion. Detta är viktigt eftersom syftet med reformen
              också är att skapa utrymme för en växande privat tjänstemarknad
              på detta område.
            </seg>
          </u>
          <note type="speaker" n="af67bc01">
            Anf. 44 FREDRIK OLOVSSON (s) replik:
          </note>
          <u who="fredrik_olovsson_f9395a" xml:id="i-cbc8db49c64fd2a7-1" n="837b2f1c">
            <seg n="64a18756">
              Herr talman! Huvudpoängen med att vi säger nej till detta förslag,
              vilken jag hoppas framgick i mitt anförande, handlar just om fördelningspolitik.
              Därför vill jag ändå fråga Jessica Polfjärd varför ni föreslår
              att avdraget i Sverige ska vara så högt, alltså 250 procent högre
              än i Finland och i Belgien. Det är en utformning som ensidigt
              gynnar höginkomsttagare. Det kan bara användas av de mest förmögna
              hushållen eftersom alla naturligtvis inte råd att köpa tjänster
              i så stor utsträckning.
            </seg>
          </u>
          <note type="speaker" n="93b81760">
            Anf. 45 JESSICA POLFJÄRD (m) replik:
          </note>
          <u who="jessica_polfjard_22ed4a" xml:id="i-b48df93dc652dd21-1" n="27ce967d">
            <seg n="f3f60a9b">
              Herr talman! Jag tror att svaret egentligen är det omvända mot
              din frågeställning, det vill säga att vi vill göra ett stort avdrag
              för att fler ska få möjlighet att köpa denna typ av tjänst. Det
              är därför som vi föreslår att man ska kunna göra avdrag med 50
              procent för tjänsten.
            </seg>
            <seg n="03bfbccf">
              Jag tror faktiskt att det är så enkelt att det påverkar konsumtionen.
              Och det är klart att de som i störst utsträckning använder tjänsten
              också får den största reduktionen.
            </seg>
            <seg n="d3693617">
              Den 1 januari 2002 sänkte man på förslag från en socialdemokratisk
              regering bokmomsen från 25 till 6 procent. Var det, Fredrik Olovsson,
              för att öka eller minska konsumtionen av böcker?
            </seg>
          </u>
          <note type="speaker" n="a7a532e9">
            Anf. 46 FREDRIK OLOVSSON (s) replik:
          </note>
          <u who="fredrik_olovsson_f9395a" xml:id="i-cbc8db49c64fd2a7-2" n="837b2f1c">
            <seg n="343c7653">
              Herr talman! Jag tror att Jessica Polfjärd medvetet missförstod
              mig. Jag talar om taket när det gäller hur stort avdrag som man
              kan göra, det som gör att en familj med tre personer över 18 år
              kan sänka sin skatt med 150 000 kronor om man köper hushållstjänster
              för 300 000 kronor som motsvarar en normal årslön för en svensk.
              Det är till och med mer än en normal årslön. Det är det som är
              250 procent högre än i Finland och i Belgien. Där har man inte
              valt att ensidigt gynna just höginkomsttagare och hushåll som
              är väldigt förmögna och som har råd att köpa så mycket tjänster.
              För de allra flesta handlar det om att kunna köpa några få tjänster,
              kanske för några tusenlappar om året. Det är ungefär på den nivån
              som de flesta kan ha råd att göra det om de har en hygglig inkomst.
              Men ändå har ni föreslagit att avdraget ska vara 250 procent högre
              än i Finland och i Belgien. Det är det som gör att detta förslag
              blir så fruktansvärt snedvridet när det handlar om fördelningspolitik.
            </seg>
            <seg n="ee049448">
              Jag hoppas därför att Jessica Polfjärd kan svara på vad som låg
              bakom detta när ni valde denna höga nivå, som i en internationell
              jämförelse är så extremt hög och som gynnar just höginkomsttagare.
            </seg>
          </u>
          <note type="speaker" n="86c7fa60">
            Anf. 47 JESSICA POLFJÄRD (m) replik:
          </note>
          <u who="jessica_polfjard_22ed4a" xml:id="i-b48df93dc652dd21-2" n="27ce967d">
            <seg n="9dd693fa">
              Herr talman! Som jag sade tidigare påverkas naturligtvis konsumtionen.
              Och det är möjligt att det finns några som kommer att utnyttja
              avdraget på det sättet. Och kanske är det som du säger att det
              finns några som använder avdraget för att göra enstaka inköp.
            </seg>
            <seg n="315969a0">
              Jag skulle också vilja bemöta det som Fredrik Olovsson tidigare
              tog upp i sitt anförande. Han tog upp problemet när det gäller
              kvitton som kommer att komma in på långtradare till Skatteverket.
              Jag tycker att det är jättebra att det kommer kvitton i den här
              branschen. Tidigare har det inte funnits ett kvitto. Regeringen
              tittar på möjligheten att förenkla inköpet av tjänst och att avdraget
              möjligtvis ska kunna göras i samband med att man köper tjänsten.
              Det är inte färdigt, men man tittar på det.
            </seg>
            <seg n="ac0254cc">
              Anledningen till att vi tog ett befintligt system var för att
              vi vill att detta ska komma i gång vid halvårsskiftet. Därför
              använder man sig av samma system som vid rotavdraget som Skatteverket
              redan har kompetens och möjlighet att använda.
            </seg>
          </u>
          <note type="speaker" n="588dde64">
            Anf. 48 MARIE ENGSTRÖM (v) replik:
          </note>
          <u who="marie_engstrom_d234fb" xml:id="i-6290126b5dd81187-2" n="80909c04">
            <seg n="f596f69e">
              Herr talman! Jessica Polfjärds anförande reser en lång rad frågor.
              Jag ägnade mitt anförande lite grann åt att tala om Konjunkturinstitutets
              rapport. Ändå hör jag Jessica Polfjärd säga att detta kan ge upp
              till 19 000 nya jobb. Eftersom ni från alliansens sida så envist
              hänvisar till försöket i Finland undrar jag om ni har gått ifrån
              den hållningen att samma utveckling som man har fått i Finland
              skulle vi också få i Sverige. Konjunkturinstitutet säger någonting
              helt annat. Om man ska överföra det finska resultatet till ett
              svenskt resultat så handlar det snart om 3 000 nya jobb på ett
              år. Det är en fråga.
            </seg>
            <seg n="5faf376a">
              Sedan undrar jag också hur vi ska stimulera män att delta mer
              i hushållsarbetet om vi tillskapar subventioner så att en tredje
              part kan komma hem och göra jobbet. Hur ser Jessica Polfjärd på
              den vinklingen i fråga om jämställdhetsarbetet? Som ni skriver
              i propositionen om jämställdheten så menar ni hela tiden att det
              är kvinnorna som behöver lite hjälp och avlastning. Hur främjar
              detta jämställdheten mellan kvinnor och män?
            </seg>
          </u>
          <note type="speaker" n="68bffb19">
            Anf. 49 JESSICA POLFJÄRD (m) replik:
          </note>
          <u who="jessica_polfjard_22ed4a" xml:id="i-b48df93dc652dd21-3" n="27ce967d">
            <seg n="710dc777">
              Herr talman! Den bedömning som Konjunkturinstitutet har gjort
              är att det kan röra sig om mellan 3 000 och 19 000 jobb. Jag sade
              också att det kan röra sig om upp till 19 000 arbeten.
            </seg>
            <seg n="bddb1d22">
              Jämställdhetsdebatten är intressant. Men jag undrar hur Vänstern
              ser på den. Är det så att kvinnor endast behöver en man för att
              kunna få sin vardag att gå ihop? Det måste finnas möjligheter
              att få vardagen att fungera tillsammans med barn och arbete även
              om man inte har en man. Eller är svaret att man ska gå ut och
              skaffa sig en karl?
            </seg>
            <seg n="f2338edb">
              Det är naturligtvis en intressant frågeställning hur man får
              män att bidra mer. Men varför kom aldrig den här diskussionen
              upp när det gällde till exempel rotavdraget, där man ser att männen
              i större utsträckning tar ansvar för reparations- och underhållsarbete
              i till exempel hem och hus? Där fanns det aldrig en könsdebatt
              eller perspektivet att det på något sätt skulle vara snedfördelat
              och hur vi skulle kunna få kvinnor att i större utsträckning bygga
              altaner eller renovera hus.
            </seg>
            <seg n="6bb6dba5">
              Jag tror att man ska göra det som man är bra på. Och precis som
              Maria sade är hon duktig på att städa. Hon ser en möjlighet att
              få arbeta med det som hon tycker är roligt. Och hon har en möjlighet
              att försörja sina barn, starta företag och bidra till den svenska
              ekonomin.
            </seg>
          </u>
          <note type="speaker" n="c0a6c4e5">
            Anf. 50 MARIE ENGSTRÖM (v) replik:
          </note>
          <u who="marie_engstrom_d234fb" xml:id="i-6290126b5dd81187-3" n="80909c04">
            <seg n="974779c3">
              Herr talman! När det gäller Vänsterpartiets förslag talar vi
              väldigt mycket om arbetstidsfrågan. Vi talar också väldigt mycket
              om att individualisera föräldraförsäkringen.
            </seg>
            <seg n="a938ab23">
              Sedan funderar jag lite grann över det språkbruk som Jessica
              Polfjärd använder när hon menar att vi på något sätt skulle tycka
              att det är viktigt att skaffa en karl. Jag vet inte heller riktigt
              vad hon menade när hon i sitt anförande sade att vi uttrycker
              oss på ett väldigt ovärdigt sätt. Jag frågade inte om det då,
              men jag kan göra det nu. Jag tycker snarare att det är Jessica
              Polfjärd som uttrycker sig på ett ganska ovärdigt och vårdslöst
              sätt i den här diskussionen.
            </seg>
            <seg n="85566554">
              Jag får inte riktigt svar på mina frågor. Men jag kan ställa
              en annan fråga som kanske är lättare att svara på vad vet jag.
              Varför refererar ni i majoritetens skrivning i betänkandet bara
              till att det är arbetare som står för majoriteten av svartjobben?
              Varför skriver ni inte precis som det är? Jag säger återigen precis
              det som jag sade tidigare från talarstolen, nämligen att jag blir
              lika upprörd oavsett vem som inte betalar skatt och som inte gör
              rätt för sig. Men varför låter ni påskina att det bara är en viss
              kategori som står för svartarbetet? Så är det inte, om man nu
              i någon mening vill referera det som står i Skatteverkets material.
            </seg>
            <seg n="a18bb836">
              Till sist: Tycker Jessica Polfjärd att 1,3 miljarder är väl använda
              pengar för att öka omfattningen av hushållsarbetet med 25 procent,
              alltså från en omslutning på 2,1 miljarder till 2,6 miljarder?
              Vore det inte bättre att låta pengarna gå rätt in i vården, äldreomsorgen
              eller barnomsorgen?
            </seg>
          </u>
          <note type="speaker" n="5a3031a9">
            Anf. 51 JESSICA POLFJÄRD (m) replik:
          </note>
          <u who="jessica_polfjard_22ed4a" xml:id="i-b48df93dc652dd21-4" n="27ce967d">
            <seg n="8651a367">
              Herr talman! Jag börjar med Marie Engströms sista fråga. Ja,
              jag tycker att det är väl använda pengar, och jag tycker att det
              är en stor dag i dag när vi ska besluta om en sådan fråga. Och
              jag är väldigt nyfiken på resultatet, och jag hoppas att det kommer
              att bli bra. Jag tycker att det är bättre att människor arbetar
              i en vit sektor och att skatteintäkter kommer in till staten än
              att det utförs arbete i en svart sektor där det inte finns några
              som helst rimliga förhållanden att arbeta.
            </seg>
            <seg n="22d02cbd">
              Jag hade tydligen uttryckt mig lite vårdslöst och ber om ursäkt
              för detta. Men vad jag menar är att familjebildningen inte är
              traditionell. Det finns inte bara så kallade kärnfamiljer där
              man har en mamma, en pappa och två barn, utan det ser ut på väldigt
              olika sätt.
            </seg>
            <seg n="3f33e24e">
              Därför måste det väl vara så att man ska ha möjlighet till ett
              liv där man kan kombinera arbete med fritid tillsammans med barnen
              och allt annat som är viktigt utan att det behöver vara två vuxna
              i ett förhållande. Det kan vara kämpigt nog att få ett förhållande
              och en vardag att så att säga rulla runt oavsett om det är två
              vuxna eller det är en ensamstående mamma eller en ensamstående
              pappa. Det var det som jag försökte säga när jag frågade om man
              behövde ha en man i sitt liv för att kunna uppnå jämställdhet.
            </seg>
          </u>
          <note type="speaker" n="8d295134">
            Anf. 52 HELENA LEANDER (mp) replik:
          </note>
          <u who="helena_leander_3aadf2" xml:id="i-951292d10b944f76-1" n="5adaaa30">
            <seg n="1964e991">
              Herr talman! Inte heller jag är särskilt förtjust i begreppet
              pigtjänster, så jag hoppas att jag inte var inkluderad i den opposition
              som använder det uttrycket.
            </seg>
            <seg n="eb5eef73">
              Jag har ingenting emot hushållstjänster. Jag har ingenting emot
              människor som utför dem, och jag har ingenting emot människor
              som köper tjänsterna så länge de själva betalar. Däremot förstår
              jag inte varför just hushållstjänster är en så ofantligt viktig
              sektor för samhället att just den ska skattesubventioneras.
            </seg>
            <seg n="177051bd">
              Det är väldigt glädjande att Jessica Polfjärd tar upp det heteronormativa
              som lätt kommer in att då får väl mannen också ta sitt ansvar.
              Förvisso är det så att det stora jämställdhetsproblemet finns
              i olikkönade förhållanden där en man tar en betydligt mindre andel
              av hemarbetet. Men som vi vet består inte alla förhållanden av
              en man och en kvinna. Ibland är det två kvinnor eller två män,
              och ibland är det bara en person.
            </seg>
            <seg n="569bc155">
              Vad jag funderar på är om den ensamstående mamman eller pappan
              har råd att köpa hemhjälp. Vi lät riksdagens utredningstjänst
              titta på hur mycket man behöver tjäna för att det ska vara billigare
              att använda de här skattesubventionerade tjänsterna än att gå
              ned i arbetstid och själv ta hand om barnen. I princip måste man
              tjäna 50 000 kronor i månaden. Det är väldigt få ensamstående
              föräldrar som gör det.
            </seg>
          </u>
          <note type="speaker" n="f92d3c39">
            Anf. 53 JESSICA POLFJÄRD (m) replik:
          </note>
          <u who="jessica_polfjard_22ed4a" xml:id="i-b48df93dc652dd21-5" n="27ce967d">
            <seg n="e8ff3c22">
              Herr talman! Helena Leander inledde väldigt väl tycker jag om
              just synen på hur familjen ser ut, att det inte längre finns en
              traditionell bild av hur ett äktenskap eller ett förhållande ser
              ut. Inte heller finns det en norm eller en schablon för en ensamstående
              mamma eller pappa. Jag är helt säker på att det finns ensamstående
              som gör en prioritering och som vill ha hjälp kanske med hämtning
              av barn eller med någon annan tjänst. Kanske vill man ha hjälp
              med fönsterputsning två gånger om året eller så.
            </seg>
            <seg n="d1b42624">
              Att man är ensamstående betyder alltså inte att man inte har
              möjlighet att själv styra sitt liv och göra egna prioriteringar
              av vad pengarna ska gå till i hemmet.
            </seg>
          </u>
          <note type="speaker" n="4dbcdf34">
            Anf. 54 HELENA LEANDER (mp) replik:
          </note>
          <u who="helena_leander_3aadf2" xml:id="i-951292d10b944f76-2" n="5adaaa30">
            <seg n="9fb02635">
              Herr talman! Givetvis finns det ensamstående föräldrar som tjänar
              mer än 50 000 kronor i månaden och som därmed tjänar på att utnyttja
              den här skattesubventionen och kan anställa en barnflicka i stället
              för att själva vara hemma med barnen. Givetvis finns det sådana.
              Vi ska inte generalisera här.
            </seg>
            <seg n="a2d1e861">
              Men om vi nu vill göra någonting för fattiga ensamstående föräldrar
              som har svårt att få tiden och pengarna att räcka till är det
              här helt fel sätt. Då tror jag att Miljöpartiets förslag om barntid,
              som ger vanliga människor med vanliga löner möjligheter att vara
              hemma en större del av tiden när barnen är små, är betydligt bättre.
            </seg>
          </u>
          <note type="speaker" n="c4433b95">
            Anf. 55 JESSICA POLFJÄRD (m) replik:
          </note>
          <u who="jessica_polfjard_22ed4a" xml:id="i-b48df93dc652dd21-6" n="27ce967d">
            <seg n="80187943">
              Herr talman! Jag kan hålla med dig om att valfriheten utifrån
              varje familj är viktig och att den är det som är kärnan i den
              politik som ska utformas. Det handlar alltså om den möjlighet
              som den egna familjen har.
            </seg>
            <seg n="7dc3c929">
              Miljöpartiet i Västerås har tidigare gått med på att skriva fram
              ett förslag. Vi föreslog en provperiod just med hushållsnära tjänster
              i hemmet. Du får gärna prata med dina kolleger i Västerås.
            </seg>
            <seg n="bbfc6c7c">
              Jag håller med dig, Helena, och tycker att du gör en klok bedömning
              när det gäller att titta på förutsättningarna för olika människor.
              Jag hoppas att just hänsynen till att människor är olika och till
              att familjebildningar ser olika ut får spegla politiken framöver.
            </seg>
          </u>
          <note type="speaker" n="4391a1f3">
            Anf. 56 KARIN NILSSON (c):
          </note>
          <u who="unknown" xml:id="i-756f1734289330d7-0" n="23299020">
            <seg n="9f152b1f">
              Herr talman! Det är jättekul att det är så många som har tecknat
              sig för talartid och engagerat sig i den här debatten. Det gäller
              en ny fråga och, märkligt nog, en omstridd fråga.
            </seg>
            <seg n="9fb2813b">
              Som jag ser detta leder förslaget om skattereduktion till att
              alla blir vinnare. Jag tycker att Marie Engström hade en jättebra
              liknelse i och med Kinderägget. Den liknelsen var bra. Hon räknade
              upp många positiva effekter och argument som också jag vill trycka
              på, så tack, Marie, för den inledningen i ditt inlägg!
            </seg>
            <seg n="bdfb2e2a">
              De som jobbar inom servicetjänsterna blir vinnare. De som använder
              tjänsterna blir vinnare. Också staten blir vinnare eftersom skatteavdraget
              genererar in mer pengar än som ges ut. Det finns en beräkning
              av vad det här skatteavdraget kostar. Men det finns också pluseffekter.
              Samtidigt tvättas svarta jobb vita.
            </seg>
            <seg n="513dd855">
              Jag ser alltså en rad argument för att införa skattelättnader
              för hushållsnära tjänster. Många av dessa argument har redan framförts,
              till och med av oppositionen. Jag tänker använda en del av argumenten
              eftersom det tål att upprepa dem.
            </seg>
            <seg n="2edd3353">
              Det som föreslås kommer att leda till ökad sysselsättning. Vi
              har siffror från Konjunkturinstitutet, och vi kan hämta erfarenheter
              från Finland. Båda referensområdena kan tydligt visa att vi kan
              förvänta oss tusentals nya jobb. Oavsett om det blir 3 000 jobb
              eller 19 000 jobb blir det trots allt tusentals nya jobb. Det
              är nog så bra detta utifrån att vi fattar beslut så att det här
              kan införas den 1 juli.
            </seg>
            <seg n="8d7bb2a6">
              Vi breddar också arbetsmarknaden. Över 40 procent av dem som
              i dag är sysselsatta inom städbranschen i Finland var tidigare
              arbetslösa. Vi gör, som sagt, svarta arbeten vita. I dag finns
              knappt denna typ av tjänster att köpa, i varje fall inte om man
              vill göra rätt för sig, och faktiskt inte i hela landet.
            </seg>
            <seg n="7dcfd2e7">
              Den vita hemservicebranschen omsätter i dag runt 200 miljoner
              kronor per år, medan den svarta delen bedöms ligga på en omsättning
              om 3 miljarder kronor.
            </seg>
            <seg n="3b460874">
              Där vill jag nämna Fredrik Olovssons inlägg. Han påstod att förslaget
              innebär att man vill bekämpa skattefusk genom att ta bort skatten.
              Men tänk ett steg längre! De som får riktiga jobb kommer ju att
              betala skatt. Det blir moms på arbete, och det blir arbetsgivaravgifter.
              Det blir alltså även pluseffekter från dem som kommer i arbete,
              till skillnad från att 300 miljarder i dag undanhålls från beskattning.
            </seg>
            <seg n="bab398e5">
              Herr talman! Marknaden finns men behöver lyftas fram i ljuset.
              De som jobbar svart står i dag helt utan försäkringsskydd om de
              blir sjuka eller arbetslösa eller om de vill skaffa barn. De har
              ingen som betalar in sociala avgifter eller pensionsförsäkringar.
              Ofta jobbar de på en miniminivå för att få mat på bordet för stunden
              och för dagen och går miste om den långsiktiga tryggheten.
            </seg>
            <seg n="8cfd246c">
              Svartjobben är definitivt en fälla. Vill man kalla det för en
              kvinnofälla så låt gå för det!
            </seg>
            <seg n="67d444c5">
              Det finns plats för en mångfald av nya företag att etablera sig.
              Från nyår och fram till nu har nästan 500 nya företag tillkommit
              inom städbranschen, och fler lär det bli.
            </seg>
            <seg n="6d12803b">
              Sedan har vi de vinnare som köper tjänsterna. Hur många av er
              kvinnor, oavsett partitillhörighet, som sitter här i dag känner
              att ni inte hinner med att sköta ert hem så som ni skulle önska?
              Jag är en av dessa kvinnor. Jag ser att en och annan hand sträcks
              upp.
            </seg>
            <seg n="1ba5218f">
              Tyvärr är det oftast kvinnor som svarar på frågan. Jag skulle
              önska ett mer jämställt ansvar för städningen och hemmet och för
              omsorgen om barnen. Tvätten, trädgården, den äldre generationens
              behov av social samvaro samt praktiska hushållstjänster tynger
              också. Både att göra det som behöver göras och det dåliga samvetet
              för det som inte har blivit gjort är en börda för den som redan
              har fullt upp med yrkesarbete och vars värld redan håller ett
              alldeles för högt varvtal för att vara hälsosamt.
            </seg>
            <seg n="0da08587">
              Herr talman! Slutligen är också staten vinnare. Den tidigare
              regeringen införde för ett par år sedan ett rotavdrag för att
              stimulera hushållen att i större utsträckning anlita hantverkare
              inom byggbranschen och för att genom rotavdraget sanera byggsektorn
              från svarta jobb.
            </seg>
            <seg n="2eb1463d">
              Jag ser förslaget om skattelättnader för hushållsnära tjänster,
              det så kallade rutavdraget, som en parallell till rotavdraget.
              Rotavdraget döptes aldrig om till drängjobb av en illvillig opposition.
              Jag är jätteglad över att vi i dag har kommit så långt i den här
              debatten att vi faktiskt kan lämna pigdebatten bakom oss. Det
              känns jätteskönt.
            </seg>
            <seg n="08356b9e">
              Uppföljningen av rotavdraget visade på betydande samhällsvinster.
              Industrifakta uppskattar att svarta arbeten till ett värde av
              2 miljarder blivit vita med hjälp av rotavdraget. Statens intäkter
              i form av moms på arbete och material samt arbetsgivaravgifter
              har varit i genomsnitt 3 ½ gånger större än den beviljade skattereduktionen.
              Även om åtgången av material i denna form av rutavdrag kanske
              kommer att begränsas till att gälla rengöringsmedel och inte en
              massa byggmaterial går det ändå att räkna hem en positiv ekonomisk
              effekt. Jag kan inte se varför det ska vara skillnad på att jag
              anlitar något måleriföretag att måla mina fönsterfoder eller om
              jag tar hjälp av en städfirma för att putsa bort fluglortar på
              samma fönsterruta som sitter innanför fönsterfodret.
            </seg>
            <seg n="e45979ca">
              Det är väldigt många som blir utarbetade och utbrända varje år,
              vilket inte skulle behöva hända om man fördelade arbetsuppgifterna
              bättre. Även det sociala livet far illa av att familjerna inte
              får livspusslet att gå ihop. Tänk er att kunna få slappna av med
              tidningen eller få mysa med barnen efter jobbet utan att reta
              sig på alla dammråttor som far runt och utan att oroa sig för
              att alla familjens kläder ligger smutsiga i tvättstugan, utan
              att behöva fundera ifall svärmors gräsmatta har vuxit mycket och
              är i lika stort behov av klippning som den egna gräsmatten eller
              om de döda flugorna ligger i drivor på fönsterbrädan hos mig själv
              eller hos svärmor, mamma eller någon annan i den äldre generationen.
              Tänk att få tid att återhämta sig inför nästa dag och sova gott
              en hel natt. Tänk att få sitta ned och dricka en kopp kaffe, laga
              en god middag eller ta en promenad tillsammans med sina gamla
              föräldrar medan någon annan klipper häcken eller gräsmattan, vilket
              jag kanske skulle ha haft på mitt samvete att göra annars men
              då inte haft tid med den jag besökte. Det ger oss alla mer tillfredsställelse
              om man kan lösa detta.
            </seg>
            <seg n="e6f32804">
              Det är många som sitter fast i ett ekorrhjul och som kan bli
              hjälpta av att ett skatteavdrag för hushållsnära tjänster blir
              verklighet den 1 juli.
            </seg>
            <seg n="c26e3909">
              Med en skattereduktion som motsvarar 50 procent av arbetskostnaden
              och där det finns möjlighet att göra en jämkning redan när tjänsten
              köps blir det möjligt för vanliga människor med vanliga inkomster
              att ta hjälp i vardagen. Även om man, som Helena Leander säger,
              behöver tjäna 50 000 kronor i månaden, vilket jag har svårt att
              tro, för att det ska vara billigare att göra det själv är det
              inte säkert att man gör det bättre själv. Man kan faktiskt prioritera
              att få häcken klippt därför att det går fortare när någon som
              kan klippa häckar och har verktyg för det gör det. Då betalar
              man gärna de pengarna i stället för att lägga ned tiden själv
              och kanske ägnar mer tid åt barnen, familjen eller det jobb som
              man tjänar sin inkomst på.
            </seg>
            <seg n="f3f07497">
              Det innebär också att det finns ett ökat utbud av dessa tjänster,
              som kan komma fler köpare till del. Då tänker jag främst på de
              äldre som kanske inte är berättigade till hemtjänst av kommunen
              men som ändå känner att de skulle vilja köpa vissa insatser någon
              gång ibland för att förenkla tillvaron.
            </seg>
            <seg n="47bc46fe">
              Herr talman! Med alla dessa fantastiska argument ser jag ingen
              anledning att tveka. Därför yrkar jag naturligtvis bifall till
              förslaget i betänkande SkU15 och avslag på motionerna.
            </seg>
          </u>
          <note type="speaker" n="465760df">
            Anf. 57 FREDRIK OLOVSSON (s) replik:
          </note>
          <u who="fredrik_olovsson_f9395a" xml:id="i-cbc8db49c64fd2a7-3" n="837b2f1c">
            <seg n="c5b9fcc6">
              Herr talman! Jag ska börja med att svara på några av de frågor
              som Karin Nilsson ställde i sitt anförande. Jag vill börja med
              att ni bekämpar skattefusk genom att helt ta bort skatten. Det
              var något som Karin Nilsson inte höll med om. Om Karin Nilsson
              läser LO:s remissvar angående hushållsnära tjänster kommer hon
              att se en bra förklaring till hur det hänger ihop. Skatteinnehållet
              i de här tjänsterna försvinner i det närmaste helt med det här
              avdraget. Vi tror inte att det är ett bra sätt att bekämpa skattefusk
              att ta bort skatten helt. Om ni ska fortsätta med det och göra
              det på fler områden kommer det att sluta med en förskräckelse
              för den offentliga sektorn, som ju är beroende av att vi får skatteinkomster.
            </seg>
            <seg n="c081dd8c">
              Den andra handlar om jobben. Vi är överens om att det kommer
              att skapas nya jobb med det här förslaget. Men vi är inte riktigt
              överens om var jobben ska skapas. Ni väljer att satsa 1,3 miljarder
              på att subventionera hushållstjänster i hemmen hos dem som redan
              är välbeställda. Vi satsar de där pengarna på att skapa lika många
              jobb, eller kanske till och med fler, ungefär 4 000, på att anställa
              flera på dagis, flera inom äldreomsorgen och flera på fritids.
              Pengarna räcker till ungefär lika många på var sida, och det är
              fördelningspolitik vad man väljer. Ska vi låta höginkomsttagarna
              få del av det här, eller ska vi låta alla som har stora behov,
              barn och gamla, få del av det? Då har vi valt barn och gamla.
            </seg>
            <seg n="7afa3009">
              Jag vill få ett svar på frågan, som jag också ställde till Jessica
              Polfjärd: Varför föreslår ni att taket i Sverige ska vara så högt
              att det verkligen extremt gynnar dem som är höginkomsttagare?
              Varför ska det vara 250 procent högre i Sverige än i Finland och
              Belgien?
            </seg>
          </u>
          <note type="speaker" n="a9b42f8a">
            Anf. 58 KARIN NILSSON (c) replik:
          </note>
          <u who="unknown" xml:id="i-756f1734289330d7-1" n="23299020">
            <seg n="cf0591b0">
              Herr talman! Att ta bort skattefusket var det jag berörde. Här
              kommer folk i arbete, och de som kommer i arbete betalar skatt.
              Det är ändå att jämföra med att 3 miljarder omsätts i dag i en
              verksamhet som aldrig kommer till skattemyndighetens kännedom.
              Där finns alltså en skattepotential som är gigantisk. Jämför det
              med vad som läggs i de här åtgärderna, och du har tillbaka en
              hel del av pengarna även om den som köper tjänsten är befriad
              från en viss del av skatt.
            </seg>
            <seg n="fdb02e1b">
              Att man skapar 4 000 jobb inom offentlig sektor ja, det var en
              fråga innan valet var vi lägger pengarna. Vi måste se till att
              vi får folk i arbete, i en verksamhet som genererar skattepengar.
              Det anser jag att det här gör. Det ger pluseffekter. Därefter
              ska vi kunna utöka den offentliga sektorn om det är det vi väljer,
              eller om vi genom den offentliga sektorns skatteintäkter upphandlar
              tjänster på annat sätt. Att utöka med fler servicetjänster för
              skattekronor som vi inte har känns absolut inte rimligt.
            </seg>
            <seg n="ec0a9a95">
              Du hade ytterligare någon fråga, men den får du lov att upprepa.
            </seg>
          </u>
          <note type="speaker" n="da89e676">
            Anf. 59 FREDRIK OLOVSSON (s) replik:
          </note>
          <u who="fredrik_olovsson_f9395a" xml:id="i-cbc8db49c64fd2a7-4" n="837b2f1c">
            <seg n="e18841c5">
              Herr talman! Nej, Karin Nilsson har fel. Den här subventionen
              är någon form av offentliga arbeten. Det är bara det att de inte
              ska ske på dagis och inte inom äldreomsorgen, utan de ska ske
              i ganska förmögna människors hem. Det är där som det ska städas,
              det är där som det ska tas hand om saker. Det är just de som har
              råd att köpa den tjänsten som får del av den. Om vi sätter in
              samma pengar i den gemensamma sektorn är det behoven som styr,
              och de kommer alla till del, också dem som inte har råd med den
              här typen av tjänster även om man skulle få ett avdrag. Det är
              den stora majoriteten av folket som inte har råd trots det här
              avdraget.
            </seg>
            <seg n="2362795b">
              Jag skulle vilja, för fjärde gången, ställa en fråga som jag
              tycker är väldigt viktig, och jag hoppas att jag kan få svar på
              den. Nu får Karin Nilsson lyssna. Varför föreslår ni att taket
              för avdraget i Sverige ska vara 250 procent högre än i Finland
              och Belgien? Det är det som gör att det blir så extremt gynnsamt
              just för de förmögna hushållen, just för höginkomsttagarna.
            </seg>
          </u>
          <note type="speaker" n="16c164b5">
            Anf. 60 KARIN NILSSON (c) replik:
          </note>
          <u who="unknown" xml:id="i-756f1734289330d7-2" n="23299020">
            <seg n="d6f56172">
              Herr talman! När det gäller vilka som har råd anser jag att det
              är först genom denna åtgärd som du och jag och många med vanliga
              inkomster faktiskt kommer att ha råd. Här fanns ett uttalande
              från vänsterpartisten om att arbetsklassens döttrar inte kommer
              att ha råd. Men arbetarklassen det är metallarbetare och många
              andra som betraktas som tillhörande arbetarklass har en bra löneutveckling,
              medan det inte alltid är självklart att kontorsanställda är högavlönade.
              Även om det tar fyra gånger så lång tid för mig själv att klippa
              häcken och jag betalar mer än vad jag själv genererar på min inkomst
              ger det ändå ett plus därför att jag anlitar någon som är duktig
              på det, och jag kan ägna mig åt någonting annat. Det är en prioritering
              också när det gäller den egna plånboken vilket man väljer att
              lägga pengarna på, om det är den egna insatsen eller om man köper
              tjänster som någon annan är duktig på.
            </seg>
            <seg n="0510712d">
              Du frågar varför vi föreslår att taket ska ligga på den höga
              nivån. Du gjorde ett matematiskt exempel som innebär att tre i
              familjen har en inkomst och att alla tre ska kunna göra skatteavdrag,
              motsvarande 100 000. Det är få som har tre inkomster i samma familj
              och som är beredda att köpa tjänster för uppåt 100 000. Jag tror
              att det är väldigt få som kommer upp i de siffrorna. Efter min
              korta tid i skatteutskottet har jag svårt att svara varför nivån
              har hamnat där den hamnat. Jag hoppas att du kan ställa frågan
              till någon annan som kan svara på den.
            </seg>
          </u>
          <note type="speaker" n="43192501">
            (FREDRIK OLOVSSON (s):
          </note>
          <u who="fredrik_olovsson_f9395a" xml:id="i-cbc8db49c64fd2a7-5" n="837b2f1c">
            <seg n="d5301d83">
              Det ska jag göra.)
            </seg>
          </u>
          <note type="speaker" n="a9b15b3f">
            Anf. 61 MARIE ENGSTRÖM (v) replik:
          </note>
          <u who="marie_engstrom_d234fb" xml:id="i-6290126b5dd81187-4" n="80909c04">
            <seg n="3b6064ea">
              Herr talman! Jag har förstått att Karin Nilsson verkligen tror
              på det här förslaget. Det hördes på anförandet från talarstolen.
              Att alla ska bli vinnare var väldigt tydligt. Jag vill då spinna
              vidare lite grann på det.
            </seg>
            <seg n="2d795c05">
              Erfarenheter från andra länder visar att det i första hand är
              höginkomsttagare som har råd att anlita hjälp. Att det är arbetarklassens
              döttrar som inte har råd att köpa privat hjälp var ett citat från
              en debattartikel i Expressen i dag. Det är en professor och en
              doktorand vid Helsingforss universitet som skriver om detta. De
              befarar att äldreomsorgen kan gå tillbaka till fattigvården, som
              de uttrycker sig.
            </seg>
            <seg n="ff25fcdd">
              Jag vill då fråga Karin Nilsson, som tycker att det här är ett
              kanonbra förslag där alla blir vinnare: Vari består rättvisan
              i förslaget?
            </seg>
          </u>
          <note type="speaker" n="a293e060">
            Anf. 62 KARIN NILSSON (c) replik:
          </note>
          <u who="unknown" xml:id="i-756f1734289330d7-3" n="23299020">
            <seg n="fe397e68">
              Herr talman! Jag anser självklart att rättvisan består i att
              vi kommer ned på en sådan kostnadsnivå att många fler ska kunna
              använda tjänsterna. Många fler än höginkomsttagare har en hektisk
              tillvaro i sina yrkesroller och i sin familjesituation. Här finns
              nu en möjlighet för fler att ta hjälp och få avlastning.
            </seg>
            <seg n="8fcf3468">
              Du läser upp ett citat om arbetarklassens döttrar. Men klyftorna
              i dag består av annat än om man är arbetare, om man är tjänsteman
              och vad man har för jobb. Frågan handlar om ifall man har något
              jobb.
            </seg>
            <seg n="b45f772f">
              Klyftorna i dag handlar till stor del om utanförskapet i arbetslöshet.
              Denna åtgärd, som skapar jobb inom en sektor som egentligen inte
              finns i dag, är en väg in till riktiga jobb, jobb som man kan
              vara stolt över. Det gör också att man kommer in i ett sammanhang
              där man inte behöver vara förlorare utan faktiskt vinnare.
            </seg>
          </u>
          <note type="speaker" n="f6cbb420">
            Anf. 63 MARIE ENGSTRÖM (v) replik:
          </note>
          <u who="marie_engstrom_d234fb" xml:id="i-6290126b5dd81187-5" n="80909c04">
            <seg n="80fcf274">
              Herr talman! Ja, visst är det viktigt att alla har jobb. Det
              tycker jag är oerhört viktigt.
            </seg>
            <seg n="9d2f3f35">
              Vi har knappa resurser, och när vi politiker ska fatta beslut
              om de resurser vi har är det viktigt för oss i Vänsterpartiet
              att pengarna kommer de människor till del som bäst behöver dem.
              Det är poängen med hela min frågeställning. Jag anser att om vi
              har ett visst antal kronor, till exempel 1,3 miljarder som det
              handlar om i det här fallet, är det i alla fall för mig viktigast
              att pengarna används inom till exempel äldreomsorgen och för människor
              som inte har möjlighet eller råd att på annat sätt få den hjälp
              och det stöd de behöver för att kunna gå ut eller vad det nu handlar
              om. Att pengarna hamnar där och inte hos högavlönade är rättvisa
              i min värld. Det var mot bakgrund av det som jag ställde frågan
              till Karin Nilsson: Vad är rättvisa i Centerns värld?
            </seg>
            <seg n="376979b1">
              Karin Nilsson pratade om det tidigare rotavdraget och att det
              också var en vinnvinn-situation. Då ska vi å ena sidan komma ihåg
              att det infördes som en tidsbegränsad konjunkturpolitisk åtgärd.
              Det är ju inte alls det som ni föreslår nu. Å andra sidan gjordes
              det en utvärdering av det rotavdrag som fanns en gång i början
              av 90-talet. Det visade sig att det finns en betydande, som man
              kallar det, dödviktskostnad. Det var alltså sådant som skulle
              ha genomförts även utan skattesubvention. Dödviktskostnaden uppgår
              till 50 procent. Det betyder att en hel del pengar hamnar i sjön
              på det sättet. Detta säger jag som en kommentar till att Karin
              Nilsson tycker att även det var en i alla delar vinnvinn-situation.
            </seg>
            <seg n="70700b60">
              Men åter till kärnfrågan: Vad är det som är rättvisa i Centerns
              värld?
            </seg>
          </u>
          <note type="speaker" n="1c05fc83">
            Anf. 64 KARIN NILSSON (c) replik:
          </note>
          <u who="unknown" xml:id="i-756f1734289330d7-4" n="23299020">
            <seg n="bebea058">
              Herr talman! I Centerpartiets värld handlar det givetvis också
              om att de svaga grupperna ska få del av kakan, att den också ska
              komma dem till gagn.
            </seg>
            <seg n="2ae4e475">
              Vi kan jämföra förslaget med rotavdraget, som du nämnde, där
              i genomsnitt varje skattekrona som var satsad genererade tillbaka
              tre och en halv gånger sin egen kostnad i skatteintäkter. Här
              kanske vi får ett plusresultat som inte går upp till 3,5 gånger
              kostnaden utan dubbleras. Allt som gör att summan blir högre än
              summan av det insatta kapitalet ger faktiskt utrymme för andra
              åtgärder, både för tjänster inom offentlig sektor eller till skattelättnader
              för dem som har sämst inkomster i samhället. Man kan göra mer
              för pengarna om detta på något vis genererar pengar. Om man nu
              inte ser det här som en konjunkturåtgärd kan man se det som en
              arbetsmarknadspolitisk åtgärd som faktiskt leder till att folk
              får jobb och kommer ur utanförskapet.
            </seg>
          </u>
          <note type="speaker" n="332aa571">
            Anf. 65 HELENA LEANDER (mp) replik:
          </note>
          <u who="helena_leander_3aadf2" xml:id="i-951292d10b944f76-3" n="5adaaa30">
            <seg n="55e37af2">
              Herr talman! Karin Nilsson har en knepig uppgift om hon ska lyckas
              dra in mer skatteintäkter när skatterna tas bort i en sektor,
              för nog är det så att om det ska bli lika billigt att köpa vita
              tjänster som svarta tjänster måste man faktiskt ta bort all skatt
              på dem, oavsett om skatten betalas av arbetsgivaren eller arbetsköparen,
              oavsett hur skatten rent tekniskt flyter in till Skatteverket.
              Att lyckas att både få dessa tjänster vita och att få in mer skattepengar
              blir lite knepigt. Jag tror att vi måste våga använda andra verktyg
              för att få svarta jobb vita än att bara ta bort skatten, för då
              får vi inte in några skattepengar alls.
            </seg>
            <seg n="327df8d9">
              När det sedan gäller livspusslet, detta berömda uttryck, är det
              väl fint att människor som vi som tjänar kring 50 000 i månaden
              kan anställa någon som tar hand om vad det nu kan vara för problem
              vi har hemma. Problemet är de människor som inte har den möjligheten.
              Som jag sade tidigare måste man tjäna 50 000 för att det ska löna
              sig att anställa någon som tar hand om barn i stället för att
              göra det själv.
            </seg>
            <seg n="dca9df0b">
              Visst är det så i vissa fall att en professionell människa har
              högre produktivitet. Det kan vara häckklippning, fönsterputsning
              eller liknande. Men det är ju knappast det som utgör den största
              delen av hemarbetet sett över ett år. När det gäller vanliga saker
              som att sätta på en tvättmaskin eller köra en dammsugare finns
              det ändå någon form av gräns för hur mycket mer produktiv man
              som professionell arbetare kan bli, för att inte tala om detta
              med barnpassning. Jag vet inte hur man ska göra för att kunna
              passa barnen mer effektivt. Det går liksom inte fortare för att
              man är utbildad, utan det tar den tid det tar.
            </seg>
            <seg n="8f8be9f9">
              Därför frågar jag mig: Varför ska vi ta alla dessa pengar för
              att stötta människor som faktiskt redan har ganska mycket pengar?
              Det är ju i slutändan de som kommer att ha råd att utnyttja det
              här.
            </seg>
          </u>
          <note type="speaker" n="301af77a">
            Anf. 66 KARIN NILSSON (c) replik:
          </note>
          <u who="unknown" xml:id="i-756f1734289330d7-5" n="23299020">
            <seg n="f967a407">
              Herr talman! Helena frågar varför man ska behöva tjäna 50 000,
              som hon påstår att man måste göra för att ta dessa tjänster i
              bruk och för att få det kostnadsneutralt. Jag ser inte att man
              måste få det kostnadsneutralt.
            </seg>
            <seg n="df46c1b1">
              Om jag befinner mig i en oerhört pressad situation kan det vara
              en prioriteringssak att lasta av mig det jobb som jag vet att
              det innebär att ta mig till mina gamla föräldrars tomt, som ligger
              tio mil bort, för att klippa deras gräsmatta eller att avlasta
              mig något av hushållsarbetet, även om det inte går att göra det
              mer rationellt än vad jag själv hade gjort om jag hade haft tid
              att avsätta. Jag kanske bedömer min egen arbetsinsats på jobbet
              som så betydelsefull eller har pressen på mig att detta och detta
              ska vara klart inom en viss tid att jag hellre ringer upp för
              att få en tjänst utförd på hemmaplan för en kostnad som är större
              än den inkomst jag har under samma tid. Det är också ett bevis
              på att man uppskattar den tjänst och det arbete som utförs av
              någon annan i det egna hemmet eller i den anhöriges hem.
            </seg>
            <seg n="a9de3dcc">
              Jag tycker inte att det är en orimlighet att man låter saker
              få kosta. Hur många gånger använder du en hantverkare, och vad
              kostar det i förhållande till om du själv hade försökt snickra
              den där altanen till exempel?
            </seg>
            <seg n="ac058620">
              På det här sättet ges också de som inte har hur mycket pengar
              som helst en möjlighet att köpa en tjänst. I annat fall hade den
              köpts svart. Det är väldigt många som gör det i dag, vilket också
              utredningen visar. Man uppskattar att det ligger runt 3 miljarder.
              3 miljarder, som kan och ska lyftas fram, ger också intäkter i
              den gemensamma kassan. Det är definitivt en uppgift att sanera
              de svarta jobben. Det är också en av de förutsättningar som har
              getts i betänkandet. Man förutsätter att det ska bli gjort.
            </seg>
          </u>
          <note type="speaker" n="d6c8cdff">
            Anf. 67 HELENA LEANDER (mp) replik:
          </note>
          <u who="helena_leander_3aadf2" xml:id="i-951292d10b944f76-4" n="5adaaa30">
            <seg n="cede4a1f">
              Herr talman! Om sättet att göra de här svarta tjänsterna vita
              är att ta bort skatten får man inte mer skatter med det, utan
              då krävs det helt andra åtgärder. Vi har redan i debatten varit
              inne på rapporten från Skatteverket. Den tar fram ett antal förslag
              på hur man ska kunna minska svartköp och svartarbete. Utan att
              säga ja och amen till alla dem kan man ju säga att det finns en
              del som vi i alla fall bör kunna fundera på.
            </seg>
            <seg n="730e6d54">
              När det gäller dessa 50 000 kronor har vi låtit riksdagens utredningstjänst
              räkna på hur mycket man måste tjäna för att det ska vara billigare
              att anlita barnpassning än att gå ned i arbetstid och ta hand
              om barnen själv. Vi har tittat på ett snittpris mellan de stora
              aktörerna på marknaden. Homemaid och Hemfrid tror jag att de heter.
              Det är ingenting som jag har suttit på min kammare och hittat
              på.
            </seg>
            <seg n="cf69a3a0">
              Sedan kan man givetvis ändå av någon anledning, kanske för att
              man har ett högavlönat jobb och tycker att det är väldigt viktigt,
              göra valet att man hellre vill köpa tjänsten. Givetvis ska man
              på alla sätt vara fri att göra vilka val man vill, oavsett om
              de är irrationella eller inte. Men frågan är varför vi ska skattebefria
              dessa tjänster för att uppmuntra människor att göra vad man kan
              tycka är irrationella val.
            </seg>
          </u>
          <note type="speaker" n="5d806d38">
            Anf. 68 KARIN NILSSON (c) replik:
          </note>
          <u who="unknown" xml:id="i-93a413178790590f-0" n="23299020">
            <seg n="15469d56">
              Herr talman! Det handlar inte enbart om att ta bort skatten i
              användarledet. Det handlar mycket om att föra in skatten i utförarledet.
              Det handlar om att verkligen lyfta fram de här jobben och, när
              de blir vita, också ge trygghet för den som utför dem. Bland de
              argument jag räknade upp nämnde jag att då får man också tillgång
              till trygghetssystemet. Det blir fler som kan nyttja tjänsten.
              Sektorn för de här tjänsterna kan utökas. Alla de som ingår i
              den sektorn, som i dag döljs av de 3 miljarderna, får tillgång
              till föräldraledighet, sjukersättningar och pensionsersättningar
              och kommer in i det trygghetssystem som alla andra har tillgång
              till. De slipper livnära sig dag för dag, från jobb till jobb
              där de får någon som är villig att betala en undermålig kostnad
              som inte heller är framförhandlad på en rättvis nivå utan som
              ligger väldigt nära minimigränsen eller kanske till och med under
              den.
            </seg>
            <seg n="e2e3528f">
              Det handlar om att göra hela frågan så synlig som möjligt. Det
              tycker jag är oerhört viktigt. Därför ser jag bara att det här
              förslaget är ett winwin -förslag för alla inblandade.
            </seg>
          </u>
          <note n="123787c2">
            Anf. 69 GUNNAR ANDRÉN (fp):
          </note>
          <u who="unknown" xml:id="i-d2b0f87677c4499e-0" n="23299020">
            <seg n="87792401">
              Herr talman! Det här är en mycket ideologisk fråga. Den handlar
              om en väldigt viktig sak, nämligen hur man skapar nya marknader.
              Hur skapar man vita marknader av dem som nu är svarta?
            </seg>
            <seg n="421acd2b">
              Jag ska börja med att beskriva tre olika tillfällen och tre olika
              tidpunkter tillbaka i tiden.
            </seg>
            <seg n="c376bbd9">
              I slutet av 1970-talet var jag redaktör för debattsidorna i en
              av de stora dagstidningarna i Helsingfors. Inför sommaren kom
              det ett inlägg från en läkare. Jag minns inte om det var 1977
              eller 1978. Han hade en fråga: Skulle han operera fler cancerpatienter
              på Karolinska sjukhuset eller skulle han måla om stugan i Roslagen
              under sommaren? Han räknade på vad som var ekonomiskt klokast
              för hans del. Det var många siffror i den artikeln. Han kom fram
              till att han faktiskt borde måla om stugan i Roslagen.
            </seg>
            <seg n="d6ce66d3">
              Herr talman! Det var många förlorare på det, de patienter som
              inte blev opererade, målaren som inte fick några jobb och förmodligen
              gjorde han inte heller jobbet lika bra som den målare som han
              borde ha anlitat.
            </seg>
            <seg n="f3d1445c">
              Nu flyttar jag framåt i tiden till april våren 1991. Då var jag
              på Tidningen Nu, en Folkpartiet närstående tidning. Jag var chefredaktör.
              Vi hade vid det tillfället en revisor som hette Anne Wibble. Vi
              hade revision, och vid sådana tillfällen blir det ofta också diskussioner
              om politiska ting. Jag har faktiskt en anteckning kvar från det
              tillfället. Ibland är man ganska noggrann med sådana saker. Hon
              var i opposition och skulle senare bli finansminister. Det står
              så här: Anne var nöjd med skattereformen och vad som hade gått
              att åstadkomma, särskilt sänkningen av marginalskatterna, likformigheten
              i kapitalbeskattning och att vi i praktiken hade fått bara två
              momssatser 0 och 20 procent, eller 25 procent om man räknar om
              det.
            </seg>
            <seg n="afd0bea0">
              Men i mina anteckningar står det att hon var väldigt oroad på
              en punkt, och det var över att kvinnor i servicesektorn inte skulle
              bli vinnare därför att skattekilarna det var det ord hon använde
              var sådana att de i hög utsträckning skulle tvingas att fortsätta
              att arbeta svart. Det fanns ingen marknad med så höga marginalskatter
              som vi fortfarande hade den gången. Det påverkade hela arbetslivsmönstret.
              Det innebar att de tvingades ut på någonting som inte var en riktig
              marknad för att tjäna pengar för att klara hemmet och barnen.
            </seg>
            <seg n="34967761">
              Anne var en stark kvinnosakskvinna enligt min mening.
            </seg>
            <seg n="9c893c55">
              Det tredje ideologiska tillfället var det socialdemokratiska
              ekonomiska seminariet i Visby 1993. Den dåvarande oppositionspartiledaren
              Ingvar Carlsson var närvarande. På plats var också en docent,
              i företagsekonomi tror jag, från Lund. Hon hette Anne-Marie Pålsson,
              och jag har sett att hon finns här i kammaren, herr talman. Hon
              ska tala senare, så jag ska inte gå in så mycket på vad hon sade
              då. Men hon gjorde ett inlägg som väckte mycket stor uppmärksamhet
              på detta socialdemokratiska seminarium. Det var ett brandtal för
              lägre skatter på hushållsnära tjänster. Jag förmodar att hon själv
              kommer att redogöra för sina argument.
            </seg>
            <seg n="4ac3af96">
              Vi fick en debatt efter detta, en debatt som kallades för pigdebatten.
              Det var fint att städa kontor. Det var till och med fint att städa
              Snäckgärdsbaden där vi höll till och få betalt för det, men det
              var fult att städa i hemmen. Det var pigdebatten. Den fick fullt
              genomslag. Rotavdrag var redan accepterat. Män skulle kunna jobba
              mot lägre skatter men inte kvinnor.
            </seg>
            <seg n="b9eaa13e">
              Jag har aldrig förstått det här ideologiska motståndet. Jag kan
              förstå alla de nationalekonomiska invändningar som finns. Jag
              vill inte diskutera dem. Dem kan man ha olika synpunkter på. Men
              det ideologiska motståndet har jag aldrig begripit. Den ideologiska
              takhöjden, herr talman, inom socialdemokratin i den här frågan
              har hållit sig på golvnivån under 15 år. Det är inte bra. Där
              alla tänka lika blir inte mycket tänkt. Att det inte har blivit
              någonting tänkt i den här frågan har varit det största problemet
              för många kvinnor. Alla socialdemokratiska kvinnor och vänsterpartikvinnor
              tycker inte lika i den här frågan. Det finns olika meningar, men
              det har varit en förtryckt debatt. Jag känner ledamöter i den
              här kammaren som har annorlunda åsikter.
            </seg>
            <seg n="f316607f">
              Nu gör oppositionen stor sak av två frågor. Den ena är gränsdragningsproblemen.
              Fredrik Olovsson ställde en relevant fråga om dessa tjänster som
              finns här. Då måste man se strukturen i detta. Vad är det för
              tjänster som ska få lägre skatt nu? Jo, det är de som konkurrerar
              med att man själv gör dem. Det är definitionen på detta. Man kan
              alltid diskutera vad det är. Jag tror att det var Fredrik Olovsson
              som ställde frågan: Varför ska det gälla häckklippning och inte
              trädklippning?
            </seg>
            <seg n="7415f6c0">
              Häcken kan jag klippa själv, men om jag har en stor asp, lind
              eller lönn använder jag professionella människor till detta eftersom
              jag inte vill slå ihjäl mig. Det är skillnaden. Det är de tjänster
              som man själv kan utföra på något sätt som nu skatterna sänks
              på. Man kan alltid diskutera exakt vilka de är. Jag kan vara kritisk
              mot en del av de här inslagen också. Det kan jag gärna säga. Jag
              tycker att man kan diskutera detta. Man måste vara beredd att
              ompröva detta så småningom.
            </seg>
            <seg n="ade73f7d">
              Det andra som ni diskuterar är att detta inte är ett perfekt
              system. Det håller jag med om. Det finns många invändningar mot
              detta system, och man måste självfallet justera det så småningom.
              Men det har ett ideologiskt moment som man inte kan komma ifrån,
              nämligen att det hävdar arbetslinjen. Jag tycker att det är väldigt
              konstigt att man i socialdemokratisk retorik inte ställer upp
              för arbetslinjen. Det alltid är fint att kunna tjäna pengar.
            </seg>
            <seg n="09050347">
              Herr talman! Det finns en lång rad saker som gör att detta är
              en bra reform, om inte perfekt. Det första, och allra viktigaste,
              är att den nu kan göra svartarbete till vitt arbete. Det är det
              allra viktigaste. Den tidigare ordföranden i skatteutskottet,
              Susanne Eberstein, som inte är här just nu och jag ska inte angripa
              henne noterade på en fråga under förra mandatperioden att svartarbete
              ger noll kronor i statsintäkter och skatteintäkter. Noll kronor
              ger det! Förslaget som kommer nu kommer för varje tjänst som flyttas
              över att ge mer pengar till och med till Ulf Bergs Avesta så småningom.
              Det är jättebra! Gör man ingenting blir det noll kronor i fortsättningen
              också.
            </seg>
            <seg n="52bb0b9a">
              Det andra är att jag menar att det kommer att underlätta för
              många människor att planera sin vardag. Hur många människor jag
              vet inte om Konjunkturinstitutet och Marie Engström diskuterade
              om det är 3 000 eller 19 000 vet vi inte. Det beror på människors
              beteende. Det kanske bara blir en , det vet inte jag. Men då är
              väl det bättre än inget? Konjunkturinstitutet trodde i alla fall
              att det var minst 3 000, men det kan man alltid diskutera. Jag
              kan inte veta detta. Man kan alltid diskutera hur mycket det blir.
            </seg>
            <seg n="18b28b91">
              Det tredje, och som jag tycker är en väldig fördel med detta,
              är att de människor som går in i detta får en trygghet och en
              form av arbetsrätt. De kan ställa krav, och det har man inte kunnat
              med svartarbete. Man kan inte ställa krav på att stegarna ska
              vara säkra och så vidare. Man måste se till att det vita arbetet
              sker under vettiga former.
            </seg>
            <seg n="fd7e9f2c">
              Det fjärde, tycker jag, är att man nu skapar denna vita marknad
              som inte finns i dag.
            </seg>
            <seg n="df97961b">
              Det femte är att barnpassning nu blir laglig i stället för olaglig.
              Vi som har barn har ju nästan allihop betett oss olagligt, för
              nästan alla har vi vid något tillfälle tagit någon människa utöver
              farmor och mormor till hjälp. Vi har betalat grannflickan eller
              någon annan en liten slant. Formellt sett skulle vi ha betalat
              avgifter för detta. Men nu blir det faktiskt lagligt, och jag
              tror att det är en reform som uppskattas i vårt land att barnpassning
              av andra än släktingar faktiskt blir laglig. Det tycker jag är
              jättebra.
            </seg>
            <seg n="3a2f9a0e">
              Detta system, herr talman, är inte perfekt. Jag håller med dem
              som säger att det är ganska krångligt. Det har dock en fördel
              jämfört med andra system, och det är att man inte behöver vara
              arbetsgivare för att utnyttja det. Man behöver inte ha F-skattsedel,
              utan man kan på ett enkelt sätt betala någon som har utfört en
              tjänst.
            </seg>
            <seg n="e588e0ed">
              Herr talman! Jag vill avsluta med att säga att ibland är det
              viktigaste inte hur långa steg man tar i politiken, utan det viktigaste
              är åt vilket håll man går. Vi har stått alldeles stilla på denna
              punkt under 15 år. Nu får vi se hur det fungerar. Fungerar det
              inte är det klart att det ska avskaffas, men Socialdemokraternas
              alternativ är att ha kvar hela svartmarknaden, och det tycker
              jag är bedrövligt.
            </seg>
          </u>
          <note type="speaker" n="fdf98fa1">
            Anf. 70 FREDRIK OLOVSSON (s) replik:
          </note>
          <u who="fredrik_olovsson_f9395a" xml:id="i-3bbedc0fc8b304fc-0" n="837b2f1c" next="i-5b4de0eee2718183-0">
            <seg n="c3cba4ca">
              Herr talman! Ett skäl till varför vi inte gillar detta förslag,
              vilket jag hoppas framgick i mitt anförande, handlar om fördelningspolitik.
              Vi vet ju vilka som kommer att tjäna på detta förslag. Det är
              troligtvis samma grupper som tjänar på denna modell i Finland
              och i Frankrike. Man kan ju titta på hur det har gått där.
            </seg>
            <seg n="70d372a8">
              Institutet för arbetsmarknadspolitisk utvärdering har gjort det,
              och de visar just att efter fyra år med detta system alltså är
              det inte bara någon snedvridning inledningsvis är det den rikaste
              tiondelen av hushållen som köper hälften av tjänsterna och alltså
              får hälften av subventionen. Det är en helt otroligt snedvriden
              fördelningspolitik!
            </seg>
            <seg n="04e3ab14">
              Frågan är om Gunnar Andrén tror att det kommer att bli så mycket
              annorlunda i Sverige. Skiljer vi oss så mycket från finländare,
              fransmän och alla andra? Nej, självklart inte! Det kommer att
              bli ungefär samma fördelningspolitiska utfall här, och då ska
              det dessutom läggas till borttagen förmögenhetsskatt och annat,
              så det är klart att de grupperna verkligen kan köpa dessa tjänster
              nu.
            </seg>
            <seg n="b49b6be4">
              Jag vill återkomma till den fråga som jag har ställt flera gånger
              och som jag hoppas att Gunnar Andrén kan svara på, nämligen varför
              taket för avdraget i Sverige är så högt. Varför är det 250 procent
              högre än i Finland och Belgien? Det är ju det som gör att det
              blir så fruktansvärt fördelningspolitiskt snedvridet! Det är ju
              det som gör att det verkligen gynnar höginkomsttagare, för det
              är bara de som kan utnyttja den sista delen av detta avdrag.
            </seg>
          </u>
          <note n="7bdfc91e">
            Anf. 71 GUNNAR ANDRÉN (fp) replik:
          </note>
          <u who="fredrik_olovsson_f9395a" xml:id="i-5b4de0eee2718183-0" n="837b2f1c" prev="i-3bbedc0fc8b304fc-0">
            <seg n="527d44ab">
              Herr talman! Det är relevanta frågor som Fredrik Olovsson ställer.
              Ska man jämföra detta med Frankrike eller något annat land? Jag
              tror att det blir exakt som Fredrik Olovsson säger. Jag tycker
              att den jämförelsen är absolut felaktig! Man måste jämföra med
              någonting annat. Man måste jämföra med hur det är nu. Och nu är
              det, Fredrik Olovsson, i Sverige på det sättet att inte bara 50
              procent, eller vad du sade, köper tjänsterna. 100 procent av dem
              som köper dessa tjänster hör till de rikaste. Ingen som har låga
              inkomster kan köpa dem i dag. Det är det som är den stora skillnaden.
              Nu blir det möjligt också för människor med låga inkomster. Det
              har ni förnekat dem.
            </seg>
            <seg n="44e433e6">
              Jag tror att ganska många välbeställda kommer att utnyttja detta
              i början. Men ni vill och det är den ideologiska punkten se till
              att det bara är de som är rika som ska kunna köpa de här tjänsterna
              i Sverige. Varför vill ni att bara de ska kunna köpa dem? Jag
              vill att vanliga människor ska kunna köpa dem. En studerande mamma
              till exempel som vill köpa barnpassning för att utbilda sig bättre
              varför ska hon inte kunna köpa detta? Varför måste hon vara rik
              för att göra det?
            </seg>
            <seg n="ae592466">
              Sedan kan man naturligtvis diskutera och det tillhör de frågor
              som jag håller med Fredrik Olovsson om om 50 000 kronor är för
              högt eller för lågt. För lågt tycker jag inte att det är, jag
              håller med om att det kanske borde vara lägre. Vi får se om man
              ska ompröva detta efter en period och se om det ska vara 50 000,
              30 000 eller 25 000. Det är en lämplighetsfråga som man får se
              på senare. Nu har man satt beloppet så högt. Jag har inga synpunkter
              på det. Kanske ska man göra det just i ett sådant här inledningsskede.
              Men det är inte en ideologisk fråga att det ska vara just 50 000,
              40 000, 35 000 eller 30 000.
            </seg>
            <seg n="4c4bb903">
              Mitt svar på frågan är alltså att man nu tar en summa och så
              får man se hur det utfaller. Visar det sig att man behöver justera
              den får man naturligtvis vara beredd att göra det. Socialdemokraterna
              har alltid varit beredda att justera olika skatter.
            </seg>
          </u>
          <note type="speaker" n="eb59cc3e">
            Anf. 72 FREDRIK OLOVSSON (s) replik:
          </note>
          <u who="fredrik_olovsson_f9395a" xml:id="i-3bbedc0fc8b304fc-1" n="837b2f1c" next="i-5b4de0eee2718183-1">
            <seg n="9187577a">
              Herr talman! Det är ju bra att Gunnar Andrén erkänner att det
              blir fördelningspolitiskt väldigt snedvridet när man sätter gränsen
              så högt. Jag tycker att det är lite konstigt att man ändå har
              gjort det utan att diskutera en så viktig fråga som fördelningspolitik.
            </seg>
            <seg n="1f77e50f">
              När man läser förslaget i sin helhet är det alldeles solklart
              att man över huvud taget inte har tänkt på just fördelningspolitik
              i denna fråga. Det verkar man inte göra från borgerlighetens sida
              när det gäller någon skattefråga, för det som har hänt under det
              senaste halvåret har ju verkligen ökat klyftorna. Där har skattesystemet
              naturligtvis varit ett bräckjärn.
            </seg>
            <seg n="296dcd59">
              Sedan vill jag återkomma till en sak. Det är ju bra då att det
              inte blir så stor skillnad i Sverige jämfört med Finland! Det
              blir de som är allra rikast och som har allra högst inkomster
              som kommer att köpa tjänsterna också här i Sverige, säger Gunnar
              Andrén. Det kan vi vara överens om, för jag tror definitivt att
              det blir på det sättet. På den gruppen lägger ni ungefär 1 miljard
              kronor. Det är 1 miljard kronor som skulle kunna satsas på att
              anställa fler personer i äldreomsorgen, dagis eller fritidsverksamheten
              som vi vet har väldigt stora barngrupper. Det kanske skulle kunna
              vara samma personer som i så fall går från arbetslöshet som kan
              jobba i dessa verksamheter. Ni väljer dock i stället att rikta
              satsningen mot dem som har det allra bäst och som rimligen också
              har förutsättningarna att betala för sig själva.
            </seg>
          </u>
          <note n="34bfd880">
            Anf. 73 GUNNAR ANDRÉN (fp) replik:
          </note>
          <u who="fredrik_olovsson_f9395a" xml:id="i-5b4de0eee2718183-1" n="837b2f1c" prev="i-3bbedc0fc8b304fc-1">
            <seg n="02a68261">
              Herr talman! På en punkt är jag förvånad över att inte Fredrik
              Olovsson hör vad jag säger och har sagt flera gånger. Det är inte
              bara de rikaste som ska köpa tjänsterna. Med ert system är det
              bara de rikaste, men jag tror att det finns andra om kommer att
              köpa det här också. På den punkten förstår jag inte dig. Du har
              nu vid flera tillfällen, Fredrik Olovsson, sagt att det är på
              det sättet, men det är inte min bild att det kommer att vara så.
              Vi kommer helt enkelt att bredda den ideologiska basen för detta.
              Det kommer att vara flera som har möjlighet att köpa detta.
            </seg>
            <seg n="734baccf">
              Sedan upprepas alltid att fördelningsprofilen är fel. Det kan
              man naturligtvis ha synpunkter på. Jag menar att det viktigaste
              som den här regeringen håller på att införa igen är skatt efter
              bärkraft, och det är någonting helt annat. Särskilt i kombination
              med förmögenhetsskatten och fastighetsskatten, alltså kapitalskatter
              har ni ju urholkat den principen så att det inte har funnits något
              som helst samband.
            </seg>
            <seg n="d4f1399d">
              Vi hade en diskussion i går, där Raimo Pärssinen också deltog.
              Det är klart att man absolut kan säga att om man tar in kapitalskatterna
              i det här så kan man komma till väldigt konstiga resultat enligt
              ert sätt att räkna, när man inte ser att det är enskilda individer,
              inte grupper, som betalar.
            </seg>
            <seg n="156038e8">
              Slutligen ställde du en fråga som handlade om de rikaste igen.
              Jag menar att skillnaden mellan ert system och vårt är att ni
              förnekar väldigt många människor att köpa de tjänster som bara
              de rikaste kan ha råd med. Jag förstår inte det: Varför ska, i
              det socialdemokratiska landet, bara de rikaste ha råd att köpa
              dessa tjänster? Är det något fel med att fler kan göra detta?
            </seg>
            <seg n="9bb1fa21">
              De där 1,3 miljarderna tas ju ur en helt annan ficka. Det är
              en helt irrelevant jämförelse. Det här är pengar som vanliga människor
              betalar. Det är inte kommunala skattemedel. Nu får man kommunala
              skattemedel, möjligen, till Ulf Berg inte annars.
            </seg>
          </u>
          <note type="speaker" n="689faf30">
            Anf. 74 MARIE ENGSTRÖM (v) replik:
          </note>
          <u who="marie_engstrom_d234fb" xml:id="i-a4f696773845d5e6-0" n="80909c04" next="i-c6e58967c6053766-0">
            <seg n="6fdf0e4d">
              Herr talman! Gunnar Andrén sade väldigt mycket från talarstolen.
              Det var en sak som jag fäste mig vid och som Gunnar Andrén tyckte
              var en central fråga. Det var: Hur skapar man nya marknader? Och
              det är naturligtvis viktigt att skapa nya marknader.
            </seg>
            <seg n="321ec092">
              Jag vill då ändå ställa en fråga. Beträffande er satsning på
              hushållsnära tjänster, som enligt Gunnar Andrén skulle öppna en
              väldigt stor, ny marknad, finns det ju möjligheter att inom ramen
              för kommunernas regi satsa på servicetjänster åt äldre. I valet
              mellan de här två är jag väldigt trygg med vad jag själv tycker.
              Jag tycker naturligtvis att kommunerna ska kunna använda resurser
              för att stödja äldre människor, sådana som inte är föremål för
              någon annan typ av omsorg. Det var ju därför de här servicetjänsterna
              också kom till en gång i tiden. Jag menar att detta kan ske i
              kommunal regi, men att det också kan vara så att det startar nya
              företag för att utföra de här tjänsterna på tal om att skapa nya
              marknader.
            </seg>
            <seg n="53894071">
              Varför är det då så viktigt att man ska tillskapa någonting,
              som ni nu gör med hushållsnära tjänster, som har så många andra,
              som vi tycker, negativa inslag, till exempel de fördelningspolitiska?
            </seg>
          </u>
          <note n="24310696">
            Anf. 75 GUNNAR ANDRÉN (fp) replik:
          </note>
          <u who="marie_engstrom_d234fb" xml:id="i-c6e58967c6053766-0" n="80909c04" prev="i-a4f696773845d5e6-0">
            <seg n="8d7d7e9e">
              Herr talman! De som får jobb, de är de riktiga vinnarna. Det
              är väldigt viktigt att slå fast att de som får nya jobb, som inte
              fanns annars vita jobb det är ju de som är vinnarna.
            </seg>
            <seg n="e6c58980">
              Marie Engström gör en jämförelse och ställer upp valmöjligheter:
              Kan man inte lika väl göra detta genom den kommunala sektorn som
              genom den privata sektorn? Ja, det kanske man skulle kunna göra.
              Men som jag ser det är det ur två olika börsar man tar detta.
              Den ena börsen finns i min bakficka, om jag skulle komma på idén
              att köpa en sådan här tjänst. Den andra är en kollektiv skattehöjning.
              Det är det som är skillnaden. Vi har en absolut plikt att sköta
              det kommunala också, men det är en annan sak.
            </seg>
            <seg n="12866a6d">
              Jag tycker inte att kommuner ska gå in och betala någon barnpassning,
              om jag till exempel vill utbilda mig någon kväll. Det får jag
              väl göra själv. Det är på det sättet som man måste se det. Det
              finns saker som man måste ta ur sin egen börs. Det är det som
              är skillnaden. Nu blir det möjligt för också dem som inte har
              det väldigt bra.
            </seg>
            <seg n="13e2deb8">
              Fredrik Olovsson har rätt där. Jag bestrider inte att det är
              på det sättet: Det kommer säkert att bli som i Frankrike och Finland,
              fördelningspolitiskt sett. Det är en komplikation. Men att inte
              göra någonting, det är ännu värre. Det är därför som jag säger
              att detta är någonting som är bra, och låt oss pröva detta och
              se hur det utfaller.
            </seg>
            <seg n="a90af356">
              Ni vill inte göra någonting. Ni vill fortsatt att det ska vara
              bara de rikaste som ska kunna göra det här. Ni vill inte skapa
              några nya jobb, utom möjligen i den kommunala sektorn, som Marie
              Engström är så trygg i, och kollektivt ta ut höjd kommunalskatt.
            </seg>
            <seg n="29a8ddcc">
              Jag tycker för min del att det är bra att man själv får bestämma
              om man vill köpa en tjänst som kommunen inte bör tillhandahålla.
            </seg>
          </u>
          <note type="speaker" n="81ee848b">
            Anf. 76 MARIE ENGSTRÖM (v) replik:
          </note>
          <u who="marie_engstrom_d234fb" xml:id="i-a4f696773845d5e6-1" n="80909c04" next="i-c6e58967c6053766-1">
            <seg n="4c964003">
              Herr talman! Det exempel som jag tog upp handlar ju om möjligheten
              att utföra servicetjänster åt äldre i kommunerna, ett beslut som
              riksdagen fattade för något år sedan och som jag tror är ett väldigt
              bra beslut, just därför att det faktiskt kan rikta sig till just
              dem som behöver hjälp. Det var det som var poängen i min fråga.
              Här finns det ju en möjlighet. Låt gå för att det sker i kommunernas
              regi javisst. Men riksdagen har väl alla möjligheter att skicka
              pengar till kommunsektorn om det nu vore det som det skulle handla
              om.
            </seg>
            <seg n="0b3bb13f">
              Poängen med min fråga var att om det nu är så att man vill tillskapa
              en ny marknad och samtidigt göra någonting för människor som verkligen
              behöver hjälp och stöd så tycker jag att det vore ett bra förslag.
              Det var därför jag ställde frågan också och jämförde det med att
              tillskapa det här orättvisa, snedfördelade förslaget om hushållsnära
              tjänster. Det var det som var hela min poäng.
            </seg>
            <seg n="6704e1e1">
              Sedan hörde jag, kanske inte i svaret till mig men i svaret till
              Fredrik Olovsson, att Gunnar Andrén menar att vi som går emot
              det här med hushållsnära tjänster vill ha kvar svartmarknaden.
              Det blir svartmålat på alla möjliga sätt. Men jag menar att ni
              som är så ivriga läsare av Skatteverkets material, som ni skriver
              om, väl också har läst väldigt många förslag som Skatteverket
              har kommit med om hur man vill komma till rätta med det här genom
              att höja undre gränser eller göra olika typer av förenklingar.
              Det är väl viktigt att ta in också den typen av diskussion när
              man försöker komma till rätta med svartarbete inte genom att gynna
              en grupp i samhället som redan har en väldigt hög inkomst och
              som redan är gynnad, inte minst av alla era tidigare skatteförslag.
            </seg>
          </u>
          <note n="c739d6d6">
            Anf. 77 GUNNAR ANDRÉN (fp) replik:
          </note>
          <u who="marie_engstrom_d234fb" xml:id="i-c6e58967c6053766-1" n="80909c04" prev="i-a4f696773845d5e6-1">
            <seg n="bbc425fc">
              Herr talman! Det är riktigt att svartarbetet är ett väldigt bekymmer
              av flera olika skäl, herr talman, inte minst att det på vissa
              områden konkurrenssnedvrider marknaden. Det handlar det dock inte
              om i just det här fallet. Jag tycker att det som kom fram häromdagen,
              det vill säga att man befarar att svartarbetet till sin andel
              av hela ekonomin har ökat, är ett bekymmer, och det måste man
              göra någonting åt.
            </seg>
            <seg n="fb77cd9f">
              Jag menar att detta är en ganska liten del av detta. Framför
              allt blir det ändå tryggare för de människor som får olika jobb
              nu, och det är väldigt viktigt för mig, för de är väldigt otrygga
              nu, inte minst många som kanske är invandrare som kommer i otrygga
              situationer.
            </seg>
            <seg n="896a6eea">
              Där tycker jag, uppriktigt sagt, Marie Engström, att den tidigare
              regeringen, som du stödde, har inte gjort någonting för att rätta
              till för dessa människor. Det måste jag säga. Därför är jag kritisk
              till detta, och jag tycker att detta försök, som jag ser det det
              kanske inte blir permanent i alla delar, som jag sade till Fredrik
              Olovsson, i längden; det kan omprövas är någonting som man borde
              pröva, och det borde ni ha gjort också för att se till att minska
              svartarbetet. På den punkten gjorde ni ingenting. Ni kör med kontroll
              och så vidare. Det fungerade inte i det här sammanhanget.
            </seg>
            <seg n="f002e597">
              Slutligen, när det gäller vad man själv ska betala, tog jag upp
              Ulf Berg som ett utmärkt exempel. Jag tar honom som exempel igen.
              Han är en man i sin bästa ålder, och han bör inte få någon som
              helst hjälp av kommunala medel med att städa hemma hos sig under
              några omständigheter. Om han däremot har en god mamma, som kanske
              är 92 år eller så, är det klart att det är någonting helt annat.
              Vi måste se på vilken börs vi tar detta ur. Den kommunala börsen
              är en sak, och olika enskilda människor som har råd att betala
              är någonting helt annat. Där skiljer vi oss väldigt åt när det
              gäller vem som ska göra vad.
            </seg>
          </u>
          <note type="speaker" n="945eebbe">
            Anf. 78 HELENA LEANDER (mp) replik:
          </note>
          <u who="helena_leander_3aadf2" xml:id="i-ae8fad47a4b18b3f-0" n="5adaaa30" next="i-d39b2d7245bd1d41-0">
            <seg n="fb4c9ab5">
              Herr talman! Gunnar Andrén anklagar oppositionen för att tycka
              att det är fult att städa hemma hos andra människor. Jag måste
              fråga Gunnar Andrén om han tycker att det är fult att städa hemma
              hos sig själv. Man får ju lite grann det intrycket när man läser
              den här propositionen. Människor ska under inga omständigheter
              få klippa sin häck själva helst inte passa sina barn heller. Det
              är bättre att man låter någon annan göra det, så att man kan göra
              det man är bra på.
            </seg>
            <seg n="fd916b2d">
              Gunnar Andrén tog ett exempel med en cancerläkare. Om han vore
              den enda cancerläkare som fanns i världen vore det givetvis mycket
              bättre om vi kunde utnyttja honom till det han var bra på. Men
              är det inte rimligare att utbilda fler cancerläkare? Vi kan ha
              tre cancerläkare som jobbar 40 timmar i veckan, och kanske har
              tid att snickra lite på altanen på sommaren, i stället för att
              ha två stycken som bränner ut sig på 60 timmar i veckan.
            </seg>
            <seg n="b39aabf3">
              Jag tycker inte att det är fel att människor får göra någonting
              annat på sin fritid. Vissa kanske till och med tycker om det.
              Min pappa tycker att det är ganska avkopplande att dammsuga. Det
              kan människor få tycka, och då ska de få göra det utan att man
              moraliserar över att det är bättre att de låter någon annan göra
              det.
            </seg>
            <seg n="f30a9984">
              Gunnar Andrén tar upp en väldigt viktig aspekt, nämligen de höga
              skattekilarna på låginkomsttagare. Det är faktiskt en fråga vi
              borde diskutera mer och inte bara snäva in till just hushållstjänsterna,
              för det är ett problem som inte bara gäller just där, även om
              många låginkomsttagare finns inom den branschen. Men om det är
              så att ni verkligen vill göra någonting åt de höga skattekilarna
              för låginkomsttagare, då kan man fråga sig varför regeringens
              skattesänkningar till absolut största delen går till dem som redan
              tjänar mycket pengar. Vore det inte bättre att rikta in de stora
              skattesänkningar man genomför mot dem som tjänar lite?
            </seg>
          </u>
          <note n="c78b8147">
            Anf. 79 GUNNAR ANDRÉN (fp) replik:
          </note>
          <u who="helena_leander_3aadf2" xml:id="i-d39b2d7245bd1d41-0" n="5adaaa30" prev="i-ae8fad47a4b18b3f-0">
            <seg n="ca6c8fa9">
              Herr talman! Exemplet med cancerläkaren är en illustration till
              just skatteskillnaderna. För många människor är det privatekonomiskt
              mer lönsamt att måla själv och så vidare. Det är det som är problemet.
              Det blir inte samma goda kvalitet på det om jag gör det som om
              en duktig målare gör det. Det är det som är problemet, och det
              har vi på många olika områden. Men det förslag som vi har nu illustrerar
              det genom skillnaden mellan att klippa häcken och att ta ned ett
              stort träd. Det blir väldigt olika; det ena kan jag göra själv,
              tror jag i alla fall, det andra kan jag inte göra själv under
              rimliga omständigheter. Det är därför som förslaget har den inriktningen.
            </seg>
            <seg n="90ca82f1">
              Jag upprepar gärna att det kanske inte är den perfekta fördelningen
              här. Det får man alltid diskutera. Frågan är om man ska låta bli
              att göra någonting när man ändå ser att det finns en ganska betydande
              marknad jag sade väl inte stor som Marie Engström refererade till
              en icke oväsentlig marknad där det förekommer svartjobb. Ska man
              blunda för detta helt och hållet? Jag menar att det är det minst
              effektiva och det minst rättvisa. Man måste se till att få dessa
              människor i sådana arbetsförhållanden att de får trygghet på jobbet,
              bättre anställningsförhållanden och sociala förmåner. Den tidigare
              regeringen har av skäl som inte är alldeles klara valt att bortse
              från detta.
            </seg>
          </u>
          <note type="speaker" n="d65d5ea4">
            Anf. 80 HELENA LEANDER (mp) replik:
          </note>
          <u who="helena_leander_3aadf2" xml:id="i-ae8fad47a4b18b3f-1" n="5adaaa30" next="i-d39b2d7245bd1d41-1">
            <seg n="ec4ec1d7">
              Herr talman! Givetvis måste vi göra någonting åt det svartarbete
              som förekommer. Där kan vi nog alla vara överens. Men frågan är
              om lösningen är att ta bort all skatt som drabbar en sektor. Det
              är klart att arbetet då automatiskt blir vitt, men det kanske
              inte är en hållbar lösning för hela samhället. Därför måste vi
              kunna ha breda och generella lösningar. Det kan handla om att
              se över undre beloppsgränser och sådant och titta på olika åtgärder
              som Skatteverket har tagit fram i sin rapport. Men det kan också
              vara det som Gunnar Andrén faktiskt var inne lite grann på, att
              se över skattekilarna för låginkomsttagare generellt.
            </seg>
            <seg n="9cdbae01">
              Det kan finnas många olika ingångar i detta och jag inte vill
              låsa mig vid någon exakt nu. Däremot kan jag redan här och nu
              säga att jag inte tror att det här är en bra lösning. Jag tror
              inte att den är hållbar i längden, och definitivt inte om man
              skulle utvidga den till flera sektorer. Det handlar om generella
              lösningar.
            </seg>
            <seg n="12726cad">
              Det som vi var inne på och som Gunnar Andrén återkommer till
              är att skillnaden är om man kan göra en sak själv eller inte.
              Det blir väldigt konstigt att differentiera om man ska få skattelättnad
              eller inte genom att avgöra om man kan göra en sak själv. Är det
              faktum att jag, om jag hade en häck, skulle kunna klippa den själv
              skäl till att samhället ska gå in och subventionera detta ifall
              jag väljer att låta någon annan göra det? Det blir väldigt konstigt.
            </seg>
          </u>
          <note n="e2633e1f">
            Anf. 81 GUNNAR ANDRÉN (fp) replik:
          </note>
          <u who="helena_leander_3aadf2" xml:id="i-d39b2d7245bd1d41-1" n="5adaaa30" prev="i-ae8fad47a4b18b3f-1">
            <seg n="75125f57">
              Herr talman! För att korrigera: Den här regeringen har inte föreslagit
              att detta system skulle gälla alla tjänster, utan det är ganska
              begränsat till sin omfattning. Jag tillhör dem som absolut tror
              att vi kommer att behöva ett förhållandevis högt skattetryck i
              vårt land. Jag är inte förespråkare för att vi ska sänka skatter
              generellt så att säga. Men om marknaden inte fungerar måste man
              göra någonting åt detta.
            </seg>
            <seg n="809db635">
              Jag noterar med glädje och ser fram emot att ni på det här området
              ska komma med andra förslag. Jag har inte hävdat att detta är
              det perfekta förslaget. Jag hävdar inte det. Problemet är att
              Socialdemokraterna, Miljöpartiet och Vänsterpartiet under ett
              antal år har suttit och åsett detta och inte gjort någonting.
              Vi har inte sett något förslag, och det finns egentligen inget
              motförslag. Avslag, säger man i dag bara. Det är det ni föreslår.
              Ni har inget annat förslag. Men när ni kommer fram med något förslag
              är det klart att regeringen och de partier som stöder regeringen
              kommer att värdera detta, för kommer det fram ett bättre förslag
              ska man väl inte vara ideologiskt låst vid just det här förslaget.
            </seg>
            <seg n="2d11d6b7">
              Jag vill återkomma till hur olika människor diskuterar för sig
              själva. Man gör ju privata kalkyler som inte alltid stämmer överens
              med samhället. Det var det som den här cancerläkaren gjorde 1978.
              Tyvärr är det på det sättet att det finns många som inte är cancerläkare,
              men gör privata kalkyler på samma sätt: Ska jag måla själv eller
              göra någonting som jag är bra på?
            </seg>
            <seg n="3e5bd0f4">
              Allra sist: För säkerhets skull, Helena Leander, städade jag
              lite grann hemma på morgonen, för att du inte skulle börja anklaga
              mig för att vara en riktig mansgris. Så det är jättesnyggt hemma
              hos oss just nu!
            </seg>
          </u>
          <note n="ea6407e5" type="speaker">
            Anf. 82 LENNART SACRÉDEUS (kd):
          </note>
          <u who="lennart_sacredeus_149cc5" xml:id="i-a06dbfac3525121f-0" n="c26a10dd">
            <seg n="8bb82744"/>
            <seg n="ef6f5ce1">
              Herr talman! Det är uppenbarligen en stor reform som Sveriges
              riksdag är på väg att besluta om. Talarlistan är lång i dag. Det
              är många repliker. Det finns passion och hetta även i det svala
              Sveriges riksdag. Uppenbarligen gäller det någonting stort. Vi
              i majoriteten, vi i Allians för Sverige, från Moderaternas, Centerpartiets,
              Folkpartiets och Kristdemokraternas sida, tycker att det här är
              väldigt positivt. Men vi finner inte totalt stöd här i kammaren.
              Det har vi förstått.
            </seg>
            <seg n="f1211c43">
              Herr talman! Nu ska kvittona skrivas, och nu ska kvittona fram.
              Detta är en väldigt viktig del av reformen. Och tänk att Sveriges
              riksdag år 2007, den näst sista dagen i maj, har kommit fram till
              att man ska få dra av skatten för att man har barnpassning där
              hemma och avlönar någon för detta. Det är inte en dag för tidigt.
            </seg>
            <seg n="bff8fa33">
              Herr talman! I kampen mot massarbetslöshet, utanförskap och bidragsförsörjningens
              återvändsgränder ingår ett viktigt arbete för alla människors
              värdighet och självaktning. De tjänster som det föreliggande utskottsbetänkandet
              från skatteutskottet presenterar och lagförslaget handlar om är
              sådana som betyder väldigt mycket i vardagslivet. Jag vill understryka
              detta. Men just därför att de är så vardagsnära är det lätt att
              de föraktas och förnekas. Som det nu är utförs dessa tjänster,
              om de inte hinns med och görs av utomstående, i regel på en svart
              marknad utan öppenhet, insyn och social trygghet. Vi alla i riksdagen
              kan beklaga detta. Det är enbart de riktigt välbeställda som klarar
              av att köpa dessa tjänster med kvitton, medan det i de bredare
              grupperna tyvärr har blivit ett alltmer kvittolöst samhälle. Detta
              är viktigt ur fördelningspolitisk synpunkt.
            </seg>
            <seg n="655480c3">
              Herr talman! Jag sade tidigare att kvittona nu ska skrivas och
              att kvittona nu ska komma fram. Vi i Allians för Sverige och den
              nya regeringen genomför denna reform med avdragsrätt på upp till
              50 000 per person och år för hushållsnära tjänster för att skapa
              nya, tryggare och bättre jobb i kampen mot den svarta ekonomin.
              Vart fjärde hushåll i Sverige, visar undersökningar, är intresserat
              av hjälp med hushållstjänster.
            </seg>
            <seg n="d1450bbb">
              Men inkomstskatter, arbetsgivaravgifter och moms driver upp timkostnaderna
              till en sådan nivå att nästan inga hushåll med låga inkomster
              eller medelinkomster har haft råd att köpa dessa tjänster. Mellan
              60 och 70 procent av kostnaderna för en tjänst utgörs av skatter
              och sociala avgifter.
            </seg>
            <seg n="b99d8702">
              Det är här vi kan tala om de stora skattekilarna. Det är skillnaderna
              mellan köparens pris och den ersättning som säljaren får efter
              skatt. Dessa stora skattekilar bromsar framväxten av moderna tjänsteföretag
              och fler jobb i tjänstesektorn.
            </seg>
            <seg n="3f382bf1">
              Skatteverket har gjort undersökningar som visar att skatt på
              oredovisade inkomster i vårt land bedöms uppgå till 60 000 miljoner
              kronor årligen. Hushållstjänster utgör sannolikt en inte obetydlig
              del av dessa enorma belopp i den svara ekonomin.
            </seg>
            <seg n="8ffe363c">
              Detta är för oss kristdemokrater oerhört centralt. För många
              unga riskerar den första kontakten med arbetslivet och arbetsmarknaden
              att bli ett svartjobb. I det goda land vi vill bygga tillsammans
              möter unga människor i alltför stor utsträckning ett svartjobb
              som en tidig kontakt på arbetsmarknaden.
            </seg>
            <seg n="fb37a72a">
              Genom vårt förslag till skattereduktion får de som i dag arbetar
              svart möjlighet att inordna sig i ett lagligt, välordnat system
              och som alla andra få ta del av förmånerna i socialförsäkringssystemen,
              till exempel sjukförsäkring och pension.
            </seg>
            <seg n="7f3579a1">
              Statens inkomster enligt detta förslag uppskattas minska under
              innevarande år, eftersom reformen träder i kraft vid halvårsskiftet,
              till 650 miljoner kronor. Det blir 1,3 miljarder kronor på årsbasis
              år 2008. Men samtidigt tillför vi en viktig sektor inom arbetsmarknaden
              där vi kan få in beskattning på dem som i dag utför arbete i svarta
              jobb.
            </seg>
            <seg n="b74c5a93">
              Vi tror att detta kommer att skapa nya jobb. Jag vill påminna
              er som företrädare för ett landsbygdslän och boende i landsorten
              i Mora att det kan skapas jobb också utanför storstäderna. Nästan
              hela branschen inom hushållssektorn, de 2 0003 000 arbetstillfällen
              som vi talar om, ligger i de större städerna.
            </seg>
            <seg n="9e392c0f">
              Vi kan få sysselsättningseffekter som sprider sig över hela riket.
              Samtidigt är det svårt att ange med någon exakt precision hur
              många nya arbetstillfällen som kommer att tillskapas med hjälp
              av förslaget och reformen. Vi räknar med att det kommer att gälla
              ett betydande antal personer. Många av dem har haft svårt att
              komma in på arbetsmarknaden. Som jag tidigare betonade skapar
              vi jobb i den hushållsnära branschen som i dag i stor utsträckning
              har funnits i storstäderna. Vi vidgar detta till hela landet och
              även landsorten.
            </seg>
            <seg n="296fd32b">
              Individens fria val mellan fritid, oavlönat hemarbete och beskattat
              marknadsarbete har snedvridits av de stora skattekilarna inom
              tjänsteproduktionen. Minskar vi denna snedvridning kommer människor
              i större utsträckning att kunna köpa hushållstjänster och använda
              den frigjorda tiden till ökat förvärvsarbete men också till att
              få mer tid till familjen och till barnen.
            </seg>
            <seg n="60961e4d">
              För att sammanfatta från kristdemokratisk utgångspunkt delar
              vi uppfattningen med övriga allianspartier. Vi skapar avdragsrätt
              inom en sektor som inte är manligt dominerad, som den tidigare
              vänstermajoriteten gjorde med rotavdragen.
            </seg>
            <seg n="964d2844">
              Det var inget bekymmer att skapa särregler för reparation, ombyggnad
              och tillbyggnad inom en huvudsakligen manlig tjänstesektor. Nu
              skapar vi det inom hushållssektorn. Kanske den i dag är präglad
              av att vara i första hand en kvinnlig arbetsmarknad. Men vi skapar
              i varje fall detta på en ny sektor. Ni har gett oss ett exempel
              med rotavdraget.
            </seg>
            <seg n="c6d36381">
              För det första vidgar vi avdragsrätten jag vet att rotavdraget
              inte finns för tillfället också till hushållsnära tjänster.
            </seg>
            <seg n="5032043a">
              För det andra stöder vi arbetslinjen.
            </seg>
            <seg n="91f29e62">
              För det tredje för vi in arbetskraft som i dag finns utanför
              socialförsäkringssystemet på en svart marknad till att ta del
              av det vi gemensamt har byggt upp i sociala trygghetssystem.
            </seg>
            <seg n="7cdd652f">
              För det fjärde skapar vi nya skatteinkomster.
            </seg>
            <seg n="9c144459">
              För det femte minskar vi administrationen och de byråkratiska
              hindren genom att inte kräva F-skattsedel.
            </seg>
            <seg n="3206be3d">
              För det sjätte ger vi en avdragsrätt även för den kära barnpassningen.
            </seg>
            <seg n="789053b5">
              Min fråga till den opposition vi har är: Om och när ni skulle
              återfå en majoritet i Sveriges riksdag, är detta med avdragsrätt
              för hushållsnära tjänster något som Socialdemokraterna, Vänsterpartiet
              och Miljöpartiet vill avskaffa?
            </seg>
          </u>
          <note n="ed1c555f">
            Herr talman! Först yrkar jag från Kristdemokraternas sida bifall
            till förslaget i skatteutskottets betänkande nr 15 i dess helhet
            och avslag på reservationerna.
          </note>
          <note type="speaker" n="ebb75b09">
            Anf. 83 LENNART AXELSSON (s):
          </note>
          <u who="lennart_axelsson_ca2940" xml:id="i-cd872f4343ff2bdb-0" n="d438b8b9">
            <seg n="fa07711d">
              Herr talman! Jag håller för det mesta till i socialutskottet
              numera. Jag har tidigare varit i skatteutskottet. Det känns bra
              att vara tillbaka om än för en kort stund.
            </seg>
            <seg n="aacd6923">
              Vi debatterar nu ytterligare ett av många förslag från den borgerliga
              regeringen som framför allt kommer att gynna välbärgade människor
              i våra större städer. Det var precis det som den kristdemokratiske
              ledamoten talade om. De flesta av tjänsterna utförs i dag i de
              större städerna.
            </seg>
            <seg n="0483087c">
              Det är alltså inte nog med att ett litet fåtal kommer att få
              väldigt stora skattelättnader när förmögenhetsskatten tas bort
              och fastighetsskatten omfördelas. Nu ska de också kunna få en
              50-procentig skattesubvention när de använder dessa pengar för
              att betala för hjälp i hemmet.
            </seg>
            <seg n="c5e78176">
              Det kanske är mycket begärt. Men borde det inte synas en liten
              skammens rodnad hos några av de borgerliga ledamöterna över att
              vara med och genomföra en så i grunden orättfärdig politik? Det
              är en politik som enbart leder till ökade klyftor i samhället.
            </seg>
            <seg n="750a351d">
              Vi socialdemokrater i socialutskottet vill, förutom att vi tycker
              att förslaget i sin helhet borde stoppas i papperskrogen, framföra
              vår oro över de konsekvenser förslaget kan få för den kommunala
              servicen till äldre människor med verkliga behov av stöd och hjälp.
            </seg>
            <seg n="31f78883">
              Det är en aspekt på förslaget som vi tycker har diskuterats alltför
              lite. Vi menar att det finns en uppenbar risk att förslaget om
              hushållsnära tjänster kommer att ha en negativ påverkan på de
              olika modeller för att bistå äldre personer med servicetjänster
              som nu växer fram i kommunernas regi och utvecklas över hela landet.
            </seg>
            <seg n="bdda5493">
              En del av den tidigare socialdemokratiska regeringens nationella
              utvecklingsplan för vård och omsorg var just att kommunerna fick
              rätt att tillhandahålla enklare servicetjänster åt äldre i deras
              hem utan behovsprövning. Den lagändring som gjordes trädde i kraft
              så sent som bara för ett år sedan. Den innebär att kommunerna
              ges möjlighet att ge tjänsten till personer som är över 67 år.
            </seg>
            <seg n="b9d9d61c">
              Det har visat sig finnas ett stort intresse för och behov av
              tjänsterna. Utformningen har gjort det möjligt att rikta hjälpen
              till den grupp i samhället som har de största behoven och inte
              som i det här förslaget till dem som har störst betalningsförmåga.
            </seg>
            <seg n="b71a310a">
              Den avgift som den gamle betalar för dessa kommunala servicetjänster
              är inte avdragsgilla i systemet med hushållsnära tjänster. Det
              är här problemet uppstår. Eftersom kostnaderna för köp hos privata
              utförare är avdragsgilla är risken uppenbar att all servicehjälp
              åt äldre privatiseras.
            </seg>
            <seg n="bdac7637">
              Många kommuner kommer med all säkerhet inte längre att erbjuda
              servicetjänster utan i stället hänvisa till hushållsnära tjänster.
              Det är ett alternativ som för många äldre kommer att vara en dyrare
              lösning än dagens. Kvar i kommunerna blir den tyngsta delen av
              hemtjänsten. Risken är uppenbar att utformningen av förslaget
              riskerar att försämra servicen för många äldre i stället för att
              förbättra den.
            </seg>
            <seg n="3000fb4c">
              Vi är, liksom regeringens eget stabsorgan Statskontoret, oroade
              för att standarden för den offentligt finansierade äldreomsorgen
              inte höjs för de grupper som inte har råd att betala för exempelvis
              hjälp för att vistas ute. Samhällets åtagande för de grupperna
              kommer att begränsas när de som har råd ordnar sin omsorg på annat
              sätt.
            </seg>
            <seg n="358a906b">
              I ett remissvar från LO säger man: Lite hårdraget skulle man
              kunna uttrycka det som att skattereduktionen innebär att ett par
              tusen anställda i kommunal sektor i stället kommer att arbeta
              som hushållsarbetare i välbärgade hushåll.
            </seg>
            <seg n="23115794">
              Herr talman! Visst vore det väl bättre om vi i stället använde
              våra gemensamma skattepengar till att förbättra tillvaron för
              våra äldre?
            </seg>
            <seg n="a14bc2a3">
              Jag förstod att Marie Engström tog upp en debattartikel i sitt
              anförande. På s. 4 i Expressen skriver man att äldreomsorgen hotar
              att gå tillbaka till fattigvård. Jag rekommenderar samtliga att
              läsa artikeln. Där tas den oro som vi själva känner upp på ett
              bra sätt. Oron gäller att vi kommer att dela upp köpen och den
              service som de äldre får i två delar precis som i det tidigare
              förslaget om sjukhusen. Det handlar om en gräddfil för dem som
              har råd att betala och en annan fil för dem som går in via den
              offentliga sidan. Det finns en uppenbar risk att det blir på samma
              sätt med servicen till våra äldre.
            </seg>
          </u>
          <note n="2e6b1212">
            I detta anförande instämde Britta Rådström (s).
          </note>
          <note type="speaker" n="35e51537">
            Anf. 84 ULF BERG (m):
          </note>
          <note n="f2eb6974">
            Herr talman! Jag börjar med att yrka bifall till förslaget i
            skatteutskottets betänkande nr 15 angående skattelättnader för
            hushållstjänster med mera samt avslag på motionerna.
          </note>
          <u who="ulf_berg_cf3d93" xml:id="i-fdf0729a40928ecb-0" n="cc4195ca" prev="i-de73af1ba3479bcf-0">
            <seg n="4e6e7a86">
              Jag tror att Gunnar Andrén har försvunnit härifrån, men jag tackar
              för reklamen för Avesta kommun. Jag kan också meddela att min
              mor är 84 år och har hittills klarat sig alldeles utmärkt utan
              städhjälp. Jag tror att sonen har större behov av det. Men detta
              kan kanske Gunnar Andrén läsa om i protokollet.
            </seg>
            <seg n="d20a7442">
              Lennart Axelsson tar upp en problematik där jag faktiskt ser
              en möjlighet. Det finns ett stort problem inom den kommunala äldreomsorgen
              i dag när det gäller deltidsarbete, mycket beroende på att man
              har en topp på morgonen och en på kvällen. Inom den kommunala
              verksamheten kan man inte åka hem till exempel till undertecknad
              och städa då. Om man skulle få ett annat synsätt här skulle man
              förmodligen kunna få en bättre orderingång om man får kalla det
              så. På så sätt skulle man också få en bättre arbetsmiljö.
            </seg>
            <seg n="cb609247">
              Ärendet har diskuterats mycket och länge, speciellt utanför den
              här kammaren. Det som har fått mig att fundera mycket över det
              här är att våra politiska motståndare har satt ett namn på detta.
              Jag tänker då på pigor och pigdebatten. Varför är då det här så
              upprörande? Enligt mitt förmenande gäller det synen på dessa arbeten
              och värdet av dessa. För mig är detta ett uttryck för att det
              värderas högre att få olja än smuts under naglarna. Så verkar
              det vara. Den ena är väl manligt och det andra kvinnligt.
            </seg>
            <seg n="421e14b6">
              Detta måste vi naturligtvis ändra på. Jag tror att det är en
              jämställdhetsfråga. Därför tvår jag mina händer när det gäller
              att kalla det här för en pigdebatt. Jag gör tolkningen att detta
              har en negativ innebörd eftersom Vänstern, som vi har hört i dag,
              kraftigt har kritiserat förslaget.
            </seg>
            <seg n="27ed2e70">
              Men det finns politiker som tror att de har löst jämställdhetsproblematiken
              genom att det ska vara samma kostnad att klippa håret för män
              som för kvinnor. Jag tror inte att jag är någon vinnare i den
              reformen. Men vi kan också diskutera åldersgränsen på krogen när
              det gäller killar och tjejer. En sådan debatt fördes ju för ett
              tag sedan. Man tror att man löser det så här.
            </seg>
            <seg n="0a6c0e3e">
              Om man börjar gå in lite djupare i det här blir man verkligen
              fundersam över hur man har fått till diskussionen. Funderar man
              verkligen över vad man ställer till med? Jessica var också inne
              lite grann på det här i sitt inlägg.
            </seg>
            <seg n="373994e8">
              Nu har vi chansen att uppvärdera det här yrket. Det känns extra
              bra eftersom kvinnor dominerar på området. Vi ser redan nu fram
              emot att många kvinnor startar företag eller funderar på att göra
              det. Det kommer att leda till fler företag för anställda att välja
              mellan. Det brukar i de flesta fall också innebära höjda löner
              eftersom det blir konkurrens om duktig arbetskraft.
            </seg>
            <seg n="0e4739a3">
              Herr talman! Jag tror också att detta kommer att innebära förändringar
              för den kommunala hemtjänsten. Den konkurrens som uppstår är bra.
              Den kommer säkert också att leda till att en del känner ökad stolthet
              inom den kommunala sektorn. Högre löner brukar vara en mycket
              viktig parameter för synen på yrket.
            </seg>
            <seg n="d786d240">
              Vi kan redan se att kampen om morgondagens arbetskraft hårdnar.
              Det är bra. Då är det de duktiga företagen som kommer att vara
              vinnare. I företag där anställda blir sedda och har bra anställningsförhållanden
              kommer också människor att vilja vara en del av företaget.
            </seg>
            <seg n="321b2a7b">
              Vi kan återkomma till hur denna marknad ser ut i dag. Med dagens
              regler konstaterar vi att den svarta marknaden frodas. Det har
              många tidigare talare varit inne på. Varför vill då Socialdemokraterna
              ha det så? Är det så pigor ska arbeta? Den svarta marknaden har
              inga kollektivavtal och inte någon rätt till pension. Vi nås i
              dagarna av att bedömare tror att den svarta sektorn växer. Man
              gör den bedömningen utifrån hur mycket kontanter som finns ute
              i vårt samhälle. Och hur ser rättigheterna ut för företagshälsovård
              och andra arbetsmiljöfrågor på den svarta marknaden? Listan kan
              göras lång. Nu försöker vi skapa en ordning som gynnar den vita
              sektorn, och ser ljust på tillvaron.
            </seg>
            <seg n="8e672536">
              När det gäller rotavdragen, som för första gången såg dagens
              ljus under Bildtregeringen, verkar inte så många klaga i dag.
              Men det kanske beror på vad som fås under naglarna, som jag talade
              om inledningsvis. Nu är denna sektor välmående, och något införande
              av rotavdrag anser vi inte är aktuellt. Men det finns ett viktigt
              skäl som utskottet påpekar att man verkligen ska titta vidare
              på ett utbrett svartarbete även inom denna sektor.
            </seg>
            <seg n="15776940">
              Herr talman! Det är inte bara utförarna som är vinnare på detta
              förslag. Många familjer kommer säkert att känna att de har råd
              med denna hjälp. Det har talats i dag om 50 000, och att man räknar
              ut det. Jag tror inte att så många människor håller på och räknar
              på det sättet. När jag lämnar in min bil på reparation så vet
              jag att om jag hade gjort detta själv så hade jag fått rätt så
              bra betalt. Men det är tidsbrist och annat som gör att man nyttjar
              andras tjänster. Man har inte tid att måla, städa, fixa bilen
              och göra allt om man ska få sitt vardagspussel att gå ihop.
            </seg>
            <seg n="5b8253c4">
              Om avlastning kan fås med hjälp av detta förslag så kommer man
              i många förhållanden att få tid över att ägna sig åt sig själv
              och åt barnen. I dagens stressade samhälle är den investeringen
              med all sannolikhet lönsam. Då kanske vi också slipper urskulda
              oss och döva våra egna samveten med att kalla tiden med barnen
              för kvalitetstid.
            </seg>
            <seg n="3d139f99">
              Skälen till att riksdagen ska anta förslaget i betänkandet är
              många. Visst kan man ha olika uppfattningar om förslaget är det
              bästa eller inte. Men det är politikens uppgift att debattera
              detta. För egen del är min övertygelse stark om att detta är ett
              bra förslag. Det kommer att gynna kvinnligt företagande, höja
              statusen, försvåra för svartarbete och mycket mer.
            </seg>
            <seg n="c6994131">
              Jag tycker illa om att man diskuterar detta förslag som ett pigförslag.
              Tankarna far i väg till Anders Björck och konstitutionsutskottet
              vet hut! Kvinnor är stora vinnare i detta förslag tyvärr, kanske
              jag ska tillägga. Om vi skulle ha en fungerande jämställdhet så
              skulle båda könen vara de stora vinnarna i detta förslag.
            </seg>
            <seg n="6994eeca">
              Herr talman! Jag yrkar än en gång bifall till förslaget i betänkandet.
            </seg>
          </u>
          <note type="speaker" n="0a6b37c5">
            Anf. 85 LENNART AXELSSON (s) replik:
          </note>
          <u who="lennart_axelsson_ca2940" xml:id="i-cd872f4343ff2bdb-1" n="d438b8b9">
            <seg n="c074bd16">
              Herr talman! Jag tänkte bara ställa en fråga utifrån mitt anförande.
              Jag nämnde att Statskontoret i sitt remissvar påpekade den fara
              som man såg med att förslaget skulle kunna utarma den kommunala
              äldreomsorgen. Varför har ni inte tagit notis om det eller ens
              försökt belysa de konsekvenser som detta kan få?
            </seg>
            <seg n="85ddc6f1">
              Det är en allvarlig sak om det blir som det beskrivs i artikeln.
              Det är inte säkert att det går helt i den riktningen, men man
              beskriver det som att där den offentliga omsorgen drar sig tillbaka
              träder återigen en klassskiktning fram.
            </seg>
            <seg n="4fbc1dbe">
              Högutbildade äldre köper mer privata tjänster medan anhörigas
              omsorgsinsatser ökar bland lågutbildade äldre. Det är klart att
              det blir så, att de som har råd även i det här fallet har en möjlighet
              att köpa sig betydligt mycket mer tjänster än de som inte har
              några marginaler alls.
            </seg>
          </u>
          <note type="speaker" n="d7843a59">
            Anf. 86 ULF BERG (m) replik:
          </note>
          <u who="ulf_berg_cf3d93" xml:id="i-3835d04c5f3f1358-0" n="cc4195ca">
            <seg n="5a6690d9">
              Herr talman! Jag tror i själva verket att det är precis tvärtom
              och som några tidigare har sagt. Med dagens system är det ju de
              som har pengar som kan nyttja den här typen av tjänster. Övriga
              kan det inte, och det är det som är problemet.
            </seg>
            <seg n="ae582fb6">
              Vad gäller den kommunala äldreomsorgen är det biståndsbedömningar
              som görs. Utifrån det får man betala avgifter och liknande, och
              så får man en utförare. Den utföraren behöver inte vara kommunal
              i dag heller. Det finns olika varianter. Nacka kommun är ett gott
              exempel. Där står sig väl också den kommunala äldreomsorgen gott
              i konkurrens med den privata.
            </seg>
            <seg n="1aef1dad">
              Jag tror inte alls att det här är ett stort problem utan att
              det är tvärtom. I och med att man får fler arbetsgivare så ökar
              konkurrensen. Då är främst kvinnorna vinnarna, eftersom de finns
              i den här branschen. Konkurrens om arbetskraft leder till högre
              löner, och det blir bättre.
            </seg>
          </u>
          <note type="speaker" n="795886af">
            Anf. 87 LENNART AXELSSON (s) replik:
          </note>
          <u who="lennart_axelsson_ca2940" xml:id="i-cd872f4343ff2bdb-2" n="d438b8b9">
            <seg n="5ad16204">
              Herr talman! Problemet är naturligtvis subventionen. Det finns
              möjlighet till privata utförare redan i dag. Så är det, och det
              har väl ökat under de senaste åren. Men i det här läget har man
              ett system, som Fredrik Olovsson förtjänstfullt beskrev tidigare,
              där man erbjuder tjänster till dem som har möjlighet att betala
              för det. Det är ju en väldig skillnad.
            </seg>
            <seg n="5c63643b">
              Jag tror att mina kamrater i vården jag har själv jobbat inom
              vården tidigare skulle vara mer betjänta av att man anställde
              lite fler arbetskamrater till dem så de skulle kunna ge den här
              servicen till de äldre på ett bättre sätt än vad de kan göra i
              dag. Då skulle det verkligen gå till de människor som har de stora
              behoven och inte som i det här fallet till dem som har mest pengar
              att kunna köpa det för.
            </seg>
          </u>
          <note type="speaker" n="c7f0026f">
            Anf. 88 ULF BERG (m) replik:
          </note>
          <u who="ulf_berg_cf3d93" xml:id="i-3835d04c5f3f1358-1" n="cc4195ca">
            <seg n="532b2228">
              Herr talman! Som sagt, jag delar inte den uppfattningen. Det
              kan ju bero på att vi har olika ideologier. Jag ser inte den här
              faran, absolut inte. Vi kan titta på sjukvården och köerna. Vilka
              är det som är vinnare där? Det är naturligtvis de som har pengar
              och som kan gå en så kallad gräddfil.
            </seg>
            <seg n="61f02e8c">
              Det känns många gånger som att huvudsaken i socialdemokratisk
              politik är att alla har det lika dåligt. Då är det bra. Det är
              faktiskt inget som jag kan sympatisera med, utan det är väldigt
              viktigt att man löser problemen så att man hela tiden får det
              bättre.
            </seg>
            <seg n="c50ae580">
              Naturligtvis måste man specialstudera dem som kommer i kläm så
              de kommer med. Det är ju allianspolitiken när det gäller utanförskap.
              Vi har verkligen satt fokus på de människor som på ett eller annat
              sätt inte fungerat i ert gamla system.
            </seg>
            <seg n="c26cb48c">
              Som Gunnar Andrén har sagt så får man naturligtvis göra justeringar,
              för i politiken gäller ju ett beslut tills man har fattat ett
              nytt. Då gäller det att man hela tiden utvärderar och ser hur
              vi kan förbättra det här systemet om det visar sig att det inte
              fungerar bra. Det är naturligtvis inte säkert att man gör rätt
              bedömningar alla gånger. Men, herr talman, jag tror inte att det
              problem som Lennart Axelsson funderar över blir verklighet.
            </seg>
          </u>
          <note type="speaker" n="9d669e57">
            Anf. 89 MAGDALENA ANDERSSON (m):
          </note>
          <u who="magdalena_andersson_6043ac" xml:id="i-f84a8de9301b2a0c-0" n="072893d7">
            <seg n="fce368cf">
              Herr talman! Man skulle kunna säga: En liten förändring i vårt
              lands omfattande lagstiftning men ett stort steg för jämställdheten.
              Så skulle jag vilja beskriva dagens ärende. Det är ytterligare
              ett av alliansens vallöften som nu infrias, och så ska det fortsätta
              att vara. Det vi gick till val på ska vi också genomföra.
            </seg>
            <seg n="401340a7">
              Nu gör alliansen det möjligt för både kvinnor och män att kombinera
              familjeliv och ett aktivt arbetsliv genom att det från den 1 juli
              ska införas skattelättnader för hushållstjänster. Det är ett förslag,
              herr talman, som mest gynnar kvinnor.
            </seg>
            <seg n="9e79f28f">
              Vi vet att kvinnor har andra förutsättningar än män i dag i Sverige.
              Kvinnor tjänar mindre, vi äger mindre och har mindre makt än män.
              Det är också kvinnor som till större del än män avstår från ett
              betalt yrkesarbete till förmån för ett obetalt arbete i hemmet.
              Det är en av anledningarna till att kvinnor har en svagare ställning
              på arbetsmarknaden om man jämför med män.
            </seg>
            <seg n="6aef72e6">
              Skattereducering av hushållstjänster leder i längden till att
              förbättra kvinnors möjligheter i stort och är ett bevis på att
              alliansen vågar tänka nytt och vågar bryta ny mark. Vi vill göra
              livet lättare och mer jämställt för alla män och kvinnor som brottas
              med att få tid och samvete att gå ihop.
            </seg>
            <seg n="5d2bf8b7">
              Med de höga kostnader vi har i Sverige för arbetskraft är det
              i dag bara mycket köpstarka grupper som har möjlighet att köpa
              tjänster för att underlätta vardagen. Så vill vi inte ha det.
              Det ska kunna gå också för människor med vanliga inkomster. Avdraget
              ger en möjlighet att till en rimlig kostnad kunna anlita hjälp
              och köpa tjänster vitt.
            </seg>
            <seg n="6e4be96c">
              Det finns svarta tjänster överallt i samhället. Det vet vi. Det
              är en sektor med människor som jobbar utan någon som helst trygghet
              och med köpare som på sikt får en urholkad syn på vad det egentligen
              är som är rätt och fel och huruvida lagar är till för att följas
              eller inte.
            </seg>
            <seg n="903bc32a">
              För mig är det alldeles obegripligt att partierna på vänsterkanten
              fortsätter att vara så rigida i sitt ställningstagande emot detta.
              Jag skulle vilja beteckna detta avståndstagande som tröskelparadoxen.
              Allt som händer utanför tröskeln till en människas hem är rätt
              och riktigt, men det som händer innanför tröskeln är fel.
            </seg>
            <seg n="914e4cc7">
              Motståndarna till den här idén om hushållstjänster brukar säga
              att man sannerligen ska ta hand om sin egen smuts. På det sättet
              påskiner de, tycker jag, herr talman, att det är en skam att inte
              hålla rent hos sig själv. Det är ett sätt att visa ett förakt
              för en del arbetsuppgifter som jag inte kan ställa upp på. Jag
              delar inte de uppfattningarna. Det vill jag markera.
            </seg>
            <seg n="05ccae7c">
              Herr talman! Jag är inte bara riksdagsledamot. Jag är också ordförande
              för Moderatkvinnorna. I den egenskapen har jag också glatts åt
              regeringens förslag. Det är sannerligen efterlängtat. Men jag
              har också haft synpunkter på det. Det är en extra svårighet att
              skattelättnaden inte sker direkt när man köper tjänsten, utan
              man måste begära avdrag för den. Visserligen finns möjlighet till
              jämkning, men det är en tröskel som kommer att vara för hög för
              vissa grupper.
            </seg>
            <seg n="c16982b2">
              Det framförde Moderatkvinnorna i samband med remissomgången av
              det här förslaget. Vi sade att det inte är bra med ett system
              där man måste vända sig till skattemyndigheten för att kunna fatta
              beslut om att unna sig en storstädning. Därför är det, herr talman,
              mycket bra att regeringen redan nu när förslaget läggs fram flaggar
              för att man ska göra en översyn för att undersöka möjligheterna
              att hitta ett enklare system med subventioner direkt vid köpet
              av tjänsterna.
            </seg>
            <seg n="a4d36150">
              Herr talman! Förslaget om avdrag för hushållstjänster är efterlängtat.
              Det är välkommet, och det är bra. I den nuvarande formen kan det
              bli alltför begränsande, och det är bra att regeringen är medveten
              om det och aviserar åtgärder. Jag delar dessutom utskottets uppfattning
              och synpunkter om att skattelättnaden på sikt bör omfatta rotavdragen,
              framför allt med tanke på att hushållsmarknaden i princip är förlorad
              för hela branscher till förmån för svartjobb, till exempel målarbranschen.
            </seg>
            <seg n="477750fc">
              Med det, herr talman, vill jag yrka bifall till utskottets förslag
              och framföra att jag välkomnar detta förslag som innebär en liten
              förändring i vårt lands omfattande lagstiftning men ett stort
              steg för jämställdheten.
            </seg>
          </u>
          <note type="speaker" n="75c2f581">
            Anf. 90 ANNE-MARIE PÅLSSON (m):
          </note>
          <u who="anne-marie_palsson_9dacf5" xml:id="i-363c01c1473e6e97-0" n="47421134">
            <seg n="737721c6">
              Herr talman! Inte kunde jag väl när jag stod på Socialdemokraternas
              ekonomiska seminarium i Visby ana att det förslag jag då framkastade
              skulle mynna ut i ett betänkande som vi i dag ska rösta om i Sveriges
              riksdag. Inte heller kunde jag i min livligaste fantasi ens föreställa
              mig att ett förslag som jag då tyckte var oskyldigt skulle vålla
              en sådan oerhörd debatt som till och med fick ett eget namn pigdebatten.
              Det måste ha rört vid mycket djupa känslor, eftersom debatten
              har pågått i nästan 13 års tid. Det handlar om känslor som har
              att göra med fundamentala strukturer i vårt samhälle, synen på
              manligt och kvinnligt, synen på staten och synen på det enskilda.
            </seg>
            <seg n="d76c5d9e">
              Det har talats mycket om vad det är bra för, vem det är bra för
              och vem det inte är bra för. Det har berättats historier om möten
              med individer och hur man har sett på möjligheterna. Låt mig då,
              herr talman, få beskriva tre möten som jag själv hade i ganska
              nära anslutning till seminariet på Gotland.
            </seg>
            <seg n="0c0e034e">
              En man ringde mig den sommaren. Han var sjukpensionär. Han tackade
              mig för ett bra förslag och sade: Tänk, det här är ett slags arbete
              som jag skulle kunna utföra! Jag är sjukpensionär och kan inte
              arbeta 40 timmar på en arbetsplats med högt tempo. Men att göra
              den här typen av insatser i privata hem när det passar mig, på
              de villkor som fungerar för mig, skulle vara ett enormt lyft och
              bryta den isolering som min tillvaro för närvarande kan karaktäriseras
              av.
            </seg>
            <seg n="2168382b">
              Några månader senare kom vår lokalvårdare på universitetet i
              Lund och gav mig en röd ros och sade: Tack ska du ha! Den här
              ska du ha, för du är så bra. Du är den första som har sagt att
              det arbete jag gör som städare är värt någonting.
            </seg>
            <seg n="69f71fa4">
              Strax innan fick jag ett brev från en invandrarkvinna i Rosengård.
              Hon sade: Tack ska du ha för ditt förslag! Visserligen kanske
              jag inte drömmer om att arbeta med hushållstjänster i privata
              hem, men jag ser detta som en möjlighet att ta ett steg in på
              den svenska arbetsmarknaden och få kontakter med svenska familjer
              för att sedan måhända gå vidare i livet till andra uppdrag.
            </seg>
            <seg n="a793bcf9">
              Herr talman! Detta var bara exempel på några röster från personer
              som såg att detta var bra för dem. Det var inte röster från utarbetade
              småbarnsfamiljer som plågades av en enorm arbetsbörda utan från
              människor som kände att det här arbetet skulle kunna tillföra
              något positivt till deras liv. Vi kanske ska tänka även på alla
              dem en dag som i dag.
            </seg>
            <seg n="b908c719">
              Det har sagts mycket tidigare här i kammaren om varför det är
              bra med skatteavdrag för hushållstjänster. Det känns därför inte
              särskilt meningsfullt att upprepa alla dessa synpunkter, men självklart
              ställer jag mig bakom idén om att det är bra för jämställdheten.
              Detta ger kvinnor en chans att kunna konkurrera på samma villkor
              som männen. Säg mig den man som har nått de högsta positionerna
              i samhället, eller kanske bara tillräckligt höga positioner i
              samhället, som inte har velat tacka sin fru för det stöd hon har
              gett honom där hemma! Väldigt sällan hör man kvinnor kunna tacka
              sina män på det viset. Det finns fortfarande en könsmaktsordning.
              Men kvinnor och män kan nu köpa sig den här typen av stöd, vilket
              gör att konkurrensen mellan män och kvinnor kan ske på mycket
              mera lika villkor. Det tycker jag är bra.
            </seg>
            <seg n="b92011be">
              Det skapar nya jobb, har det sagts. Nej, det skapar inga nya
              jobb. De jobb vi pratar om i dag utförs nämligen redan. De utförs
              obetalt, herr talman, mestadels av kvinnor. De utförs svart, även
              då mestadels av kvinnor. Med detta omvandlar vi obetalda eller
              svartbetalda arbeten till vita arbeten. Bara det är en otrolig
              vinst, inte minst för kvinnor, eftersom det är vi kvinnor som
              mestadels utför dessa arbeten. På så sätt kommer detta arbete
              också att få ett ansikte. Det kommer med i den offentliga statistiken
              och uppfattas därmed som något centralt i den ekonomiska aktiviteten.
            </seg>
            <seg n="ac272e81">
              Det ökar effektiviteten på marknaden. Vi har fått en beskrivning
              av hjärnkirurgen som föredrog att måla huset i stället för att
              operera. Då säger någon: Ska inte en hjärnkirurg kunna få måla
              sitt hus, om han nu tycker att det är kul? Visst får man göra
              det om man nu tycker det är roligt, men man ska inte göra det
              för att man betraktar det som mer lönsamt än att operera patienter.
            </seg>
            <seg n="0f849afe">
              Inte heller köper jag idén från vissa partier här i kammaren
              om att det går alldeles utmärkt att i stället gå ned i arbetstid,
              så att vi kan hinna med både hem och arbete. Vad ska vi då säga
              till det lågavlönade, ensamstående vårdbiträdet som ska betala
              dyra pengar för att utbilda en hjärnkirurg som sedan ska gå hemma
              och ta hand om sig själv, sitt hem och sitt hus?
            </seg>
            <seg n="17645f1b">
              Det ger en ökad frihet. Frihet är ett ord som borde användas
              mycket oftare. Det ger större frihet för människor att forma tillvaron
              som man själv vill. Man kan själv bestämma om man vill arbeta
              lite mer och köpa hjälp i hemmet eller om man vill arbeta lite
              mindre och inte köpa hjälp i hemmet. I dag finns den valmöjligheten
              inte för särskilt många.
            </seg>
            <seg n="0c708000">
              Faktum är att vi alla vinner på ett sådant här förslag. Men det
              finns de som inte ser sig själva som vinnare. Några sitter här
              i kammaren. Vilka är det då som inte vinner? Det skulle väl vara
              de som inte tål att andra kan få nya möjligheter att välja möjligheter
              man inte har haft tidigare.
            </seg>
            <seg n="2c1fea00">
              Herr talman! Det finns några obesvarade frågor som det kanske
              finns anledning att kommentera en smula. Det finns en idé om att
              detta skulle vara ett orättvist förslag. Hur kan något som innebär
              utökade möjligheter vara orättvist? I dag är det så, och jag kan
              säga det ganska exakt, att endast för dem som tjänar fyra gånger
              så mycket som den som utför en tjänst är det ekonomiskt rationellt
              att köpa tjänster. Om vi då tycker att den som ska ta hand om
              vissa ting i hushållet åtminstone ska ha en inkomst på 15 000
              kronor innebär det att den som ska köpa tjänsten ska ha minst
              60 000 i lön. Vi förstår, herr talman, att det inte är många som
              har en sådan lön. Tar vi däremot bort skattekilen, eller minskar
              den dramatiskt till låt säga 1,5, räcker det att den som köper
              tjänsten har 1,5 gånger 15 000 i lön. Det blir, om jag inte räknar
              fel, ungefär 22 500.
            </seg>
            <seg n="991c569d">
              Helt plötsligt får väldigt många fler möjlighet att köpa en tjänst
              vitt. Hur kan man uppfatta detta som orättvist? Det begriper jag
              inte.
            </seg>
            <seg n="70d21ded">
              Herr talman! Det är en glädjens dag när vi äntligen i den här
              kammaren står beredda att fatta beslut om att införa möjlighet
              till skattemässiga avdrag för köp av vissa tjänster. Självklart
              är inte förslaget perfekt. Mycket kan göras bättre. Men det finns
              ingen anledning att vänta tills allt är perfekt, utan vi börjar
              med detta steg. Sedan utvecklar vi modellen vidare i den mån vi
              ser att den behöver utvecklas.
            </seg>
            <seg n="b40031a7">
              Jag vill bara slutligen säga grattis till regeringen Reinfeldt
              för det prov på klarsyn ni har visat med detta förslag. Tack,
              regeringen Reinfeldt, för det förslag ni har kommit med till Sveriges
              riksdag!
            </seg>
          </u>
          <note type="speaker" n="2b959b09">
            Anf. 91 HELENA LEANDER (mp) replik:
          </note>
          <u who="helena_leander_3aadf2" xml:id="i-951292d10b944f76-5" n="5adaaa30">
            <seg n="f97fae67">
              Herr talman! Anne-Marie Pålsson frågar varför det här är ett
              orättvist förslag. Jo, helt enkelt därför att den här skattesänkningen,
              precis som så många andra, främst kommer att gå till människor
              som redan tjänar mycket. Det är av naturen så att rika människor
              har råd att göra fler saker än fattiga människor. En av anledningarna
              till att vi vill ha en bra fördelningspolitik är att det inte
              ska vara så stora klyftor.
            </seg>
            <seg n="8d63da4a">
              Frågan är varför man vill att även de som tjänar mindre ska ha
              lika stora möjligheter som de som tjänar mycket att köpa hushållstjänster.
              Är det just hushållstjänster som utgör den viktigaste ekonomiska
              klyftan i samhället och som behöver jämnas till, eller behöver
              vi ett samlat grepp där vi överlag försöker att minska de ekonomiska
              klyftorna i samhället? Vad är det som gör just hushållstjänster
              så viktiga att alla ska ha råd, även om det kräver subventioner
              och även om det i slutänden innebär att det ändå bara blir de
              som är rika som har råd med det mesta?
            </seg>
            <seg n="8e85ab21">
              Anne-Marie Pålsson säger också att man ska ha möjlighet att arbeta
              mer och köpa tjänster om man föredrar det. Det valet har man redan
              i dag. Det är ingen som på något sätt tvingar människor att jobba
              lite och avstå från att köpa tjänster. Man kan för sina pengar
              köpa vita tjänster i dag om man gör den prioriteringen. Frågan
              är varför vi ska uppmuntra människor att jobba ännu mer när vi
              redan ser att människor har problem med utbrändhet och känner
              sig stressade i stor utsträckning.
            </seg>
            <seg n="8af4bc8e">
              Det vi tar upp om arbetstiden handlar faktiskt om att vissa människor
              kanske hellre skulle vilja gå ned i arbetstid. Jag förstår inte
              varför vi då ensidigt ska propagera för att snarare gå upp i arbetstid.
              Det skulle väl vara det som Anne-Marie Pålsson tar upp, att det
              är bra att man kommer in i statistiken. Om man gör saker hemma
              syns det ju inte i statistiken, och det syns inte i bnp. Eftersom
              Moderaterna har som uttalat mål att bnp ska öka, oavsett hur,
              är det klart att det är bra om man får in människor i bnp.
            </seg>
            <seg n="5ef3a923">
              Frågan är om samhället automatiskt blir lyckligare för att vi
              diskar åt varandra. Jag säger inte att det blir olyckligare, men
              jag tycker inte att det är nödvändigt att vi för sakens skull
              stuvar in folk i bnp.
            </seg>
          </u>
          <note type="speaker" n="f2229103">
            Anf. 92 ANNE-MARIE PÅLSSON (m) replik:
          </note>
          <u who="anne-marie_palsson_9dacf5" xml:id="i-363c01c1473e6e97-1" n="47421134">
            <seg n="fe590f54">
              Herr talman! Jag tror inte att jag vill ta åhörarnas tid i anspråk
              med att förklara ännu en gång varför vi inte tycker att detta
              är orättvist. Hur kan någonting vara orättvist som ger fler möjlighet
              att köpa en tjänst? Det är inte färre utan fler som får möjlighet
              att köpa detta. Individer med höga inkomster kan redan i dag köpa
              tjänsterna, och de köper dem sannolikt svart också. De här tjänsterna
              erbjuds mestadels svart. Thats the problem .
            </seg>
            <seg n="cbc39f60">
              Varför just hushållstjänster, herr talman? Det är viktiga tjänster.
              Det är vansinnigt viktiga tjänster. Faktum är att ungefär en tredjedel
              av det samlade arbete vi utför i landet jag är faktiskt så vidsynt
              att jag tycker att även hemarbete är ett arbete består av hemarbete.
              Hemarbetet ger enorm välfärd till människor i form av alla de
              känslor och det välmående som uppkommer av just det som finns
              i hemmet. Varför skulle inte hemarbete och den typen av tjänster
              det kan föra med sig skattemässigt behandlas på ett sådant sätt
              att fler kan köpa dessa tjänster.
            </seg>
            <seg n="9981e7f0">
              För övrigt, herr talman, om det nu är så att man bara ska fokusera
              på dem som har de lägsta inkomsterna och inte tillåta sektorer
              växa fram som kanske tar sikte på andra segment i tillvaron, varför
              tillåter vi då att man producerar Volvo XC eller vad de heter,
              de här stora schabraken som vi ser på Östermalm? Det är bara rika
              som kan köpa dem. Varför kommer man inte från Miljöpartiet och
              säger att vi ska förbjuda produktionen av BMW, stora Volvobilar
              och allting annat som bara gynnar de rika? Det kan ju inte de
              fattiga köpa.
            </seg>
            <seg n="4de740be">
              Herr talman! Varför ska vi arbeta mer? Jag säger inte att vi
              ska arbeta mer. Jag säger att vi ska kunna välja det vi arbetar
              med. Vi kanske vill arbeta lite mer på våra arbetsplatser och
              lite mindre i hemmet. Det vi gör mindre i hemmet låter vi någon
              annan göra i stället som får betalning, trygghet, pension och
              försäkring för detta arbete. Thats the point .
            </seg>
          </u>
          <note type="speaker" n="62363b5f">
            Anf. 93 HELENA LEANDER (mp) replik:
          </note>
          <u who="helena_leander_3aadf2" xml:id="i-951292d10b944f76-6" n="5adaaa30">
            <seg n="f7e719e3">
              Herr talman! Den stora skillnaden är ju att rika människor får
              köpa precis vad de vill redan i dag. Det har vi inte haft några
              invändningar mot, möjligtvis miljöaspekten på de där stora SUV:arna.
              Men det är en lite annan historia.
            </seg>
            <seg n="b5b82822">
              Däremot är frågan om vi ska skattesubventionera saker som vi
              vet att det i första hand är rika människor som utnyttjar. Trots
              allt är våra skattepengar begränsade. Väljer vi att subventionera
              hushållstjänster, som i första hand används av välavlönade, är
              ju det ett val. Vi tycker att det är orättvist, när regeringen
              redan har genomfört stora skattesänkningar för främst höginkomsttagare,
              att göra ytterligare en satsning på dem som redan har.
            </seg>
            <seg n="1205cc14">
              Givetvis är hemarbete jättebra och viktiga jobb, precis som till
              exempel jobb i offentlig sektor, som de här pengarna i stället
              skulle kunna användas till. Givetvis ska människor kunna välja
              att gå ned eller upp i arbetstid. Det kan man väl redan i dag
              i viss mån. Frågan är varför vi ska skattesubventionera hushållstjänsterna
              för att människor ska välja att jobba mer och låta någon annan
              jobba hemma.
            </seg>
          </u>
          <note type="speaker" n="c2b12da0">
            Anf. 94 ANNE-MARIE PÅLSSON (m) replik:
          </note>
          <u who="anne-marie_palsson_9dacf5" xml:id="i-363c01c1473e6e97-2" n="47421134">
            <seg n="c6c73fd4">
              Herr talman! Det finns en magi i ord. Ni har alltid pratat om
              skattesubvention. Men det här är egentligen ingen skattesubvention
              utan det är en skattereduktion. Vi minskar en skatt som i dag
              är så hög att den gör att det är omöjligt för de allra flesta
              att köpa tjänsten. Men det låter annorlunda när man går ut till
              allmänheten och säger att vi subventionerar de rika. Vi subventionerar
              inte de rika med detta, utan vi minskar en skatt som är avskräckande
              hög.
            </seg>
            <seg n="71568fe6">
              Det är precis lika mycket magi i ordet subvention, som leder
              tanken fel, som i ordet pigarbete. Med pigarbete har man tagit
              till sig en föraktfull attityd till ett oerhört viktigt arbete
              som ger väldigt många mycket stor välfärd. När man väljer det
              sättet att argumentera blir det som det har blivit i Sverige.
              Det går år efter år och vi kommer inte vidare, samtidigt som man
              i det ena landet efter det andra i vår omvärld väljer att ta bort
              de här hindren för att göra vardagen lättare för väldigt många
              människor, inte bara för dem som har riktigt höga inkomster.
            </seg>
            <seg n="e8449eed">
              Herr talman! Jag tycker att det är det viktigaste man kan säga
              med detta. Vi breddar. Vi ökar möjligheten för många fler att
              få mer frihet och få större möjligheter att köpa tjänster för
              att göra vardagen lite lättare och pressen lite mindre. Min önskan
              hade naturligtvis varit att ännu flera skulle kunna få den möjligheten.
              Men då får man ta bort skattekilen helt och hållet. Kanske är
              vi där om några år. Det vet jag inte. Men i dag är vi inte där.
            </seg>
          </u>
          <note type="speaker" n="6b565208">
            Anf. 95 ANNIKA QARLSSON (c):
          </note>
          <u who="annika_qarlsson_be4975" xml:id="i-7bf0e2fb4348dde0-1" n="d12994cc">
            <seg n="5ef8cd41">
              Herr talman! I en bransch där kvinnor tidigare ofta har varit
              hänvisade till att vara arbetstagare inom den offentliga sektorn
              eller att jobba svart kommer det med dagens förslag att finnas
              förutsättningar för att starta och driva företag. Från och med
              den 1 juli blir det äntligen möjligt att göra skatteavdrag för
              hushållstjänster.
            </seg>
            <seg n="2b22461c">
              Redan nu, innan den är sjösatt, visar det sig att detta är en
              framgångsrik reform. Från och med årsskiftet och till och med
              första veckan i maj hade 488 företag tillkommit inom städbranschen.
              Det är en ökning med 37 procent jämfört med samma period förra
              året.
            </seg>
            <seg n="4261ecc1">
              Framgången är dubbel. Dels har flera företag startats. Dels har
              merparten av de befintliga företagen startats av kvinnliga företagare
              och har kvinnliga företagsledare. För mig är det obegripligt att
              man kan kalla en reform som leder till ett större utbud av arbetsgivare,
              ökad efterfrågan, högre löner och fler kvinnliga företagare för
              hot, orättvisa, kvinnofälla eller hur man nu väljer att beskriva
              förslaget.
            </seg>
            <seg n="21276aac">
              I dag är den vita marknaden för hushållstjänster mycket liten,
              ca 6 procent av den totala marknaden, enligt branschen. Den vita
              hemservicebranschen omsätter ca 200250 miljoner kronor per år
              i dag och den svarta sektorn uppskattas till 3 miljarder kronor
              per år. Jämförelsen visar på vilken stor potential det finns för
              en vit marknad.
            </seg>
            <seg n="36fbfbc2">
              Förslaget kommer att leda till ökad sysselsättning. Konjunkturinstitutet
              har i en rapport från 2005 kommit fram till att sysselsättningen
              skulle kunna öka med 3 00019 000 personer, beroende på vilka antaganden
              som görs så klart. Utvärderingar i Finland, som redan har ett
              liknande system, visar att ca 42 procent av dem som i dag sysselsätts
              inom städbranschen tidigare var arbetslösa.
            </seg>
            <seg n="20798826">
              Anser socialdemokrater, vänsterpartister och miljöpartister att
              arbetslöshet och bidrag är bättre än ett jobb inom städbranschen?
              Det kan man ju fundera på efter dagens debatt och även efter tidigare
              debatter.
            </seg>
            <seg n="01f95dcd">
              Argumentet mot skattesubventioner för hushållstjänster ekar dock
              alltmer ihåligt. Vi har flera socialdemokrater som sedan länge
              har insett detta. I dag subventionerar vi möjligheten att ha byggjobbare
              hemma som lägger golv. Varför ska det då inte vara ok med subventioner
              för att man har någon som bonar golvet? sade Ulrica Messing för
              några år sedan. Som du vet är jag en av de få socialdemokrater
              som är för att sänka skatterna på hushållsnära tjänster. Jag har
              dock inte fått så stort gehör för min åsikt. Detta är inte den
              stora frågan men det ska bli intressant att väcka den igen som
              jämställdhetsfråga, sade Mona Sahlin till Svenska Dagbladet 2003.
            </seg>
            <seg n="daff55bb">
              Det var med spänning som jag lyssnade till Fredrik Olovsson tidigare
              för att höra om den nya partiledaren hade fått gehör för sin inställning
              i frågan. Men det lät inte så.
            </seg>
            <seg n="f1296ed3">
              Gång på gång får jag från oppositionen höra argumentet att detta
              är en kvinnofälla. Som ordförande i Sveriges största politiska
              kvinnoförbund anklagas jag då för att vilja försämra för kvinnor.
              Samtidigt vill Socialdemokraternas egen partiledare väcka detta
              som en jämställdhetsfråga. Var finns logiken?
            </seg>
            <seg n="2659f825">
              Valet står mellan en stor svart marknad, där staten går miste
              om skattepengar i miljardklassen och där kvinnor hänvisas till
              svartjobb eller ett fåtal arbetsgivare med små möjligheter till
              en karriär, samtidigt som småbarnsföräldrar sliter för att få
              livspusslet att gå ihop, eller nya möjligheter att starta eget
              företag i en bransch som expanderar kraftigt. Det är fråga om
              att få möjlighet att jobba vitt med allt vad det innebär av försäkringar
              och trygghet, till och med möjlighet att tjäna pengar i en bransch
              som tidigare har varit synonym med låga löner. Det är fråga om
              att ge människor möjlighet att få hjälp med tvätt, disk, fönsterputsning
              eller städning. De får möjlighet att känna att tiden räcker till
              och att de faktiskt inte måste klara allt själv.
            </seg>
            <seg n="df5c0702">
              Mona Sahlin har uppenbarligen redan sett fördelarna med förslaget.
              När tänker resten av socialdemokraterna komma efter?
            </seg>
          </u>
          <note type="speaker" n="76a827de">
            Anf. 96 FREDRIK OLOVSSON (s) replik:
          </note>
          <u who="fredrik_olovsson_f9395a" xml:id="i-cbc8db49c64fd2a7-6" n="837b2f1c">
            <seg n="dbe09ccd">
              Herr talman! Mona Sahlin har också sett de negativa aspekterna,
              inte minst de fördelningspolitiska. Det går inte att komma runt
              detta. När vi tittar på länder med liknande system ser vi att
              det är de med de högsta inkomsterna som får ta del av subventionen.
              Ni kommer att hälla en dryg miljard rätt ned i knäet på dem som
              har de allra högsta inkomsterna. Det följer på den hink med pengar
              som de redan har fått i och med att förmögenhetsskatten har tagits
              bort och att jobbskatteavdraget ger framför allt dem med höga
              inkomster sänkt skatt. Du och jag med bra inkomster kan säkert
              köpa tjänster. Men det är inte så det blir för kommunalarbetaren
              eller den som är handelsanställd, trots att de får lite högre
              löner väl förtjänt.
            </seg>
            <seg n="21301d78">
              Jag blir lite förvånad över att Centerpartiet, som har många
              av sina väljare och kärntrupper på landsbygden, tycker att den
              här frågan är viktig. Vi vet från andra länder att det är de förmögna
              i storstädernas villaförorter som vinner medan småfolket i vanlig
              ordning får vara med och betala.
            </seg>
          </u>
          <note type="speaker" n="22f56f26">
            Anf. 97 ANNIKA QARLSSON (c) replik:
          </note>
          <u who="annika_qarlsson_be4975" xml:id="i-7bf0e2fb4348dde0-2" n="d12994cc">
            <seg n="fb44d458">
              Herr talman! Den allra viktigaste fördelningspolitiska frågan
              är inte förmögenhetsskatten, Fredrik Olovsson. Den allra viktigaste
              fördelningspolitiska frågan i ett modernt samhälle handlar om
              dem som finns med i arbetslivet. Att ha ett arbete och egen försörjning
              är det absolut enskilt största fördelningspolitiska förslaget.
            </seg>
            <seg n="96142c12">
              Skattereduktionen för hushållsnära tjänster handlar om att se
              till att skapa arbete där människor får en lön och kan försörja
              sig. Det är ett underligt argument att säga att det är de rika
              som får pengar tack vare det här förslaget. De har redan i dag
              råd att köpa städtjänster. Däremot kommer det att vara möjligt
              för fler med lägre inkomster att faktiskt ta del av denna möjlighet.
              Men fortfarande ska de som utför jobben ha bra betalt, rimliga
              löner och ersättningar. Vi sänker de skatter som har betalats
              in till staten.
            </seg>
            <seg n="569ae294">
              Men det är klart att varje enskild människa får göra en prioritering
              mellan att köpa tjänsten eller hellre städa själv för att använda
              pengarna till något annat. Det är möjligheten som öppnas. Det
              enskilt största fördelningspolitiska förslaget som över huvud
              taget har diskuterats i riksdagen handlar om att ha jobb eller
              inte.
            </seg>
          </u>
          <note type="speaker" n="cc4c2690">
            Anf. 98 FREDRIK OLOVSSON (s) replik:
          </note>
          <u who="fredrik_olovsson_f9395a" xml:id="i-cbc8db49c64fd2a7-7" n="837b2f1c">
            <seg n="e3f621a8">
              Herr talman! Vi är helt överens om att jobb är den viktigaste
              frågan. I det här fallet handlar det om hur vi ska använda den
              dryga miljarden som står till kammarens förfogande i det beslut
              som ska fattas lite senare. Ska vi satsa den dryga miljarden på
              att skapa 3 0004 000 jobb i hushållssektorn med hjälp av en skattesubvention,
              eller ska vi använda pengarna i vår gemensamma sektor för att
              förbättra äldreomsorgen, lägga pengarna på dagis eller kanske
              på fritids där vi vet att barngrupperna har ökat kraftigt? Där
              har vi ett val.
            </seg>
            <seg n="6c358952">
              Ni väljer att ge pengarna till dem som redan är högavlönade,
              till de förmögnaste hushållen i Danderyd, Lidingö och Täby. Det
              är där man återigen kommer att vinna på regeringens politik. Men
              i Vingåker och Katrineholm och i Norrlands inland förlorar man
              som vanligt på den borgerliga politiken. Det är där vi har valet.
            </seg>
            <seg n="1637c7f9">
              Jag tycker inte att man kan strunta i den ekonomiska fördelningspolitiken.
              Som det ser ut nu är det vissa grupper i samhället som har kunnat
              skära guld med täljkniv efter det att vi har fått en borgerlig
              regering. De har redan tagit emot tiotusentals kronor i sänkta
              skatter, och nu kommer ytterligare ett förslag. Det är inte märkligt
              att vi som tycker att rättvisa och solidaritet är viktigt blir
              upprörda.
            </seg>
          </u>
          <note type="speaker" n="760fedf7">
            Anf. 99 ANNIKA QARLSSON (c) replik:
          </note>
          <u who="annika_qarlsson_be4975" xml:id="i-7bf0e2fb4348dde0-3" n="d12994cc">
            <seg n="47548fdb">
              Herr talman! Efter att ha tittat på statistik vet vi att klyftorna
              ökade under den socialdemokratiska regeringsperioden. Jag kan
              ge ett konkret exempel för att belysa ett av de största fördelningspolitiska
              förslagen som lades fram under tidigare mandatperioder om maxtaxan.
              Den hade precis den fördelningspolitiska effekten som du nu beskyller
              oss för att genomföra.
            </seg>
            <seg n="39212a27">
              Det är de som har förmögenheter som får ta del av förmögenhetsskatten.
              Där var Socialdemokraterna redan tidigare inne och såg till att
              de som hade de allra högsta förmögenheterna skulle vara undantagna.
              Det haltar lite grann när Fredrik Olovsson är mäkta upprörd över
              denna politik.
            </seg>
            <seg n="0b4e8250">
              Men sedan var det förslaget om jobbavdraget. Jag måste komma
              fram till att du säger att vi är överens om att det är viktigt
              att ha ett arbete. Det kan du säga från talarstolen, men om vi
              tittar på effekterna av regeringspolitiken under den förra mandatperioden
              visar inte utfallet att man tyckte så även om man sade det i talarstolen.
            </seg>
            <seg n="7b7cdcb5">
              Men det var frågan om miljarden i det här enskilda förslaget.
              Du kan titta på dem som eventuellt får avdrag och som får ta del
              av sänkningen, och jag kan titta på dem som faktiskt får ett jobb
              och kommer in i trygghetssystem och som får del av vita inkomster
              och kan tjäna pengar på detta. Vi kan välja vem som faktiskt får
              del av miljarden. Jag ser de kvinnor som städar, sliter och gör
              ett viktigt jobb och som kan bli företagare i stället för att
              vara arbetslösa. Det är skillnaden mellan din och min politik.
            </seg>
          </u>
          <note type="speaker" n="52090551">
            Anf. 100 MARGARETA CEDERFELT (m):
          </note>
          <u who="unknown" xml:id="i-3e341ee05d5d8e1f-7" n="23299020">
            <seg n="9ee929ed">
              Herr talman! Jag är glad över att det här ärendet kommer upp
              i dag. Jag ser det som oerhört viktigt. Jag har också blivit förvånad
              när jag har lyssnat på debatten och hört er från vänstersidan
              säga att klyftorna kommer att öka, att det är de som har som kommer
              att få ännu mer. Var har ni ögonen och öronen för alla dem oftast
              kvinnor som kommer i det tysta, som inte finns, sätter nyckeln
              i en dörr, går in till ett hushåll, utför uppgifter och sedan
              tassar i väg hem? Det är de kvinnorna det är oftast kvinnor som
              aldrig kan få sjukpenning, aldrig omfattas av arbetsskadeförsäkring
              och aldrig får en ordentlig pension, vare sig allmän pension eller
              tjänstepension. Var finns era tankar för de personerna?
            </seg>
            <seg n="c1f354e0">
              Jag står inte och fabulerar här, men arbetsuppgifterna utförs
              redan i dag. De utförs svart. 650 000 personer har köpt svarta
              tjänster. Det är 20 000 årsarbeten. Ni vill att dessa personer
              ska fortsätta att stå utanför arbetsmarknaden och utanför de sociala
              trygghetssystem som finns för dem som kan utföra ett vitt arbete.
            </seg>
            <seg n="dae638b8">
              Jag är för jämställdhet, och jag vill se en möjlighet för alla
              att också kunna arbeta lagligt.
            </seg>
            <seg n="93d75048">
              De argument som har framförts från vänstersidan rimmar illa ur
              ytterligare en infallsvinkel när det gäller jämställdhet. När
              jag har lyssnat på debatten om rotavdrag har argumenten som framförts
              varit att rotavdrag innebär att det blir fler arbetstillfällen,
              att männens företag inte behöver gå i konkurs, att professionella
              hantverkare kan fortsätta att arbeta och utveckla sina verksamheter.
              Nu handlar det om kvinnors arbetsmarknad, och det här förslaget
              gläder mig så otroligt mycket.
            </seg>
          </u>
          <note n="81513872">
            Jag yrkar bifall till utskottets förslag.
          </note>
          <note type="speaker" n="4f0f6e22">
            Anf. 101 FREDRIK OLOVSSON (s) replik:
          </note>
          <u who="fredrik_olovsson_f9395a" xml:id="i-cbc8db49c64fd2a7-8" n="837b2f1c">
            <seg n="0542e679">
              Herr talman! Det är väl lika bra att vi tar chansen och kör debatten
              ordentligt i botten i dag. Jag tänkte att jag skulle använda en
              replik till att vända mig till Margareta Cederfelt.
            </seg>
            <seg n="787bdc46">
              I mitt anförande, för säkert flera timmar sedan, tog jag upp
              möjligheten att göra avdrag för hushållstjänster köpta utomlands.
              Den som har en alpstuga i Österrike eller ett sommarhus på Franska
              rivieran har alltså möjlighet att också göra avdrag här i Sverige
              för tjänster köpta där. Det skapar knappast bättre förutsättningar
              för någon som jobbar i Sverige. Svartjobb i Sverige blir inte
              vita av det heller.
            </seg>
            <seg n="a0265909">
              Frågan är varför man ska ha möjligheten att göra den här typen
              av avdrag om man redan har möjligheten att skaffa sig boende utomlands.
            </seg>
          </u>
          <note type="speaker" n="61dcf06d">
            Anf. 102 MARGARETA CEDERFELT (m) replik:
          </note>
          <u who="unknown" xml:id="i-3e341ee05d5d8e1f-8" n="23299020">
            <seg n="c76e64b6">
              Herr talman! Jag tycker att det här förslaget är alldeles utmärkt,
              som jag sade. Det finns en stor andel kvinnor som utför svart
              arbete i dag. Jag är helt övertygad om att Fredrik Olovsson är
              väl medveten om det.
            </seg>
            <seg n="4520e9ae">
              Varför ska dessa kvinnor, som det oftast är, vara hänvisade till
              en svart arbetsmarknad, utan arbetsskadeförsäkring och utan pensionsgrundande
              inkomst? Vad finns det för jämställdhet i det perspektivet? Det
              är min motfråga. Jag har inte fått svar på den frågan, varför
              jag upprepar den.
            </seg>
          </u>
          <note type="speaker" n="8c0e21fc">
            Anf. 103 FREDRIK OLOVSSON (s) replik:
          </note>
          <u who="fredrik_olovsson_f9395a" xml:id="i-cbc8db49c64fd2a7-9" n="837b2f1c">
            <seg n="ba712bd6">
              Herr talman! Det är klart att det är en viktig aspekt som Margareta
              tar upp både i sitt anförande och i repliken nu. Men det finns
              också ett problem med det här. Den som får avdrag för den här
              tjänsten kommer ändå att betala 140, 150 eller 160 kronor i timmen,
              om man tittar på de priser som gäller i dag. Vi vet att priset
              för en svart tjänst är 70, kanske 80, kronor i timmen. Det är
              en väldigt stor skillnad.
            </seg>
            <seg n="80a1eed9">
              Frågan är om människor som i dag köper tjänsten svart för halva
              priset i någon större utsträckning är beredda att ge sig in i
              det kvittokaos och redovisningskrångel som det här förslaget innebär.
              Jag är skeptisk till att det kommer att bli så.
            </seg>
            <seg n="008cbccc">
              Det öppnar också möjligheten för en ny form av skattefusk. Det
              kommer inte att stå trädbeskärning på några fakturor framöver,
              utan det kommer att stå att man har klippt häcken.
            </seg>
            <seg n="f2a2a09c">
              Jag vill ändå återkomma till frågan om det verkligen är rimligt
              att den som har alpstugan i Österrike eller sommarhuset på Franska
              rivieran ska kunna göra stora avdrag för hushållstjänster som
              de har köpt där. Är det verkligen rimligt att de som har den typen
              av resurser att de kan ha det ska få ytterligare en skattesänkning?
              Det påverkar ju inte heller den svenska arbetsmarknaden på något
              sätt. Jag skulle gärna vilja ha svar på den frågan.
            </seg>
          </u>
          <note type="speaker" n="bb087e14">
            Anf. 104 MARGARETA CEDERFELT (m) replik:
          </note>
          <u who="unknown" xml:id="i-3e341ee05d5d8e1f-9" n="23299020">
            <seg n="5441c437">
              Herr talman! Fredrik tog upp ett par frågor, och jag uppfattade
              att jag fick svar på någon fråga.
            </seg>
            <seg n="c4770638">
              Fredrik sade att det blir ett nytt skattefusk. Följaktligen håller
              han med om att det förekommer skattefusk i dag. Då är det också
              viktigt att åtgärda det problemet speciellt för de personer som
              står utanför arbetsmarknaden, som jag sade.
            </seg>
            <seg n="0ee8a14b">
              När det sedan gäller Franska rivieran finns det säkert personer
              som anlitar städhjälp där också, precis som det finns här hemma.
              Det jag har fokuserat på är de 650 000 personer som har köpt tjänster
              i Sverige, de 20 000 årsarbeten som utförs här i Sverige helt
              svart utan tillgång till socialförsäkringssystemet. Jag ser fram
              emot att dessa tjänster, dessa arbetsuppgifter som utförs, nu
              kan utföras vitt och att en stor grupp, framför allt kvinnor,
              kan få arbeta inom ett socialt trygghetssystem.
            </seg>
          </u>
          <note type="speaker" n="5dab9c4d">
            Anf. 105 KARIN GRANBOM (fp):
          </note>
          <u who="karin_granbom_fa1673" xml:id="i-ff8f48e2717e1bff-0" n="5d96cccb" next="i-975dca31b4629f8e-0">
            <seg n="9f55cd85">
              Herr talman! Jag har också anmält mig till debatten, för jag
              ville gå upp och säga: Äntligen! Jag talar för många som i dag
              är glada att se att det här förslaget nu blir verklighet.
            </seg>
            <seg n="c6a3fabc">
              Det kommer, som sagts många gånger i den här debatten, att hjälpa
              många familjer att få livet att gå ihop och särskilt underlätta
              för kvinnor med små barn. I dag yrkesarbetar kvinnor och tar samtidigt
              det största ansvaret för hem och familj. Många kvinnor upplever
              att de måste välja karriär eller familj och barn, och det är olyckligt.
              Det är många av dem som vägrar att välja som inte har någon fritid
              alls och ligger farligt nära utmattning.
            </seg>
            <seg n="5771a132">
              De allra flesta har i dag inte råd att köpa hjälp. De vill inte
              köpa svart. Många har inte någon som de kan få hjälp av gratis.
            </seg>
            <seg n="cd0071ef">
              Den här situationen är inte bra för samhället, och den är inte
              heller rättvis för individen.
            </seg>
            <seg n="374b3718">
              Här hittar vi en viktig bit av förklaringen till att vi ser alltför
              få kvinnor på ledande positioner i samhället. Här har vi nu en
              lösning för att fler ska kunna få efterlängtad extra tid att nyttja
              på det sätt som olika människor har behov av. Det är bara fantasin
              som sätter gränser för vad det skulle kunna vara. Det kan vara
              att man vill få tid till en kvällskurs för att meritera sig till
              att byta jobb, motionera för att förebygga sjukdom eller kanske
              umgås med vänner och familj. Det är inte jag som ska ge förslagen
              det finns så mycket, och det är bara fantasin som sätter gränser
              för det.
            </seg>
            <seg n="2b866726">
              Den första förtjänsten med förslaget är att det underlättar för
              familjer, främst för kvinnor, att få vardagen att gå ihop och
              skapar mer frihet och valfrihet för individen.
            </seg>
            <seg n="582f3d04">
              Den andra förtjänsten med förslaget är att det ökar möjligheten
              för fler att få riktiga jobb. I dag är det svårt att erbjuda sina
              tjänster inom detta område eftersom utbudet av svarta tjänster
              är så stort och att de som kan betala vitt inte är särskilt många.
            </seg>
            <seg n="edbf195c">
              Redan nu ser vi att det kommer in många ansökningar om att registrera
              företag inom hushållstjänstebranschen och att existerande företag
              förbereder för expansion. Vi ser alltså redan nu att det kommer
              att bli fler företagare och anställda inom det här området.
            </seg>
            <seg n="4c763377">
              Vi kommer förmodligen att se många olika typer av människor som
              vill utföra dessa tjänster. En fördel är att även de som inte
              har så lång utbildning och som inte är särskilt starka på arbetsmarknaden
              troligen kommer att kunna hävda sig väl när det gäller att få
              eller skapa dessa jobb.
            </seg>
            <seg n="d7133e8b">
              En annan fördel, som inte har nämnts i dag, är att det går att
              starta ett företag inom denna sektor utan att ha ett särskilt
              stort kapital bakom sig.
            </seg>
            <seg n="dce3c883">
              Jag kan också tänka mig att många som vill ha deltidsjobb eller
              jobb under en kortare tid ser att hushållstjänster är ett möjligt
              jobb för dem. Att kunna utföra dessa tjänster på en vit marknad
              blir ett sätt att tjäna pengar och att skapa meriter och arbetslivserfarenhet
              för till exempel en grupp som studenter under studietiden.
            </seg>
            <seg n="d6f10fec">
              Det är bra att det här nu snart träder i kraft också i Sverige
              efter att systemet har funnits i ett antal länder. Jag vill skicka
              med några ord för framtiden.
            </seg>
            <seg n="f2604b04">
              Vårt system måste naturligtvis utvärderas inom en relativt snar
              framtid. Vi ska se till att det svenska systemet är minst lika
              bra som de många olika system med bland annat checkar som finns
              i andra delar av Europa. Det ska vara enkelt att köpa en hushållstjänst
              det främjar både utbud och efterfrågan.
            </seg>
            <seg n="ee327f6c">
              Och vi ska hålla ett öga på marknaden så att inte en oligopolsituation
              skapas utan vi ser till att främja tillkomsten av många egen-
              och småföretagare. Det ligger ett stort värde i att det finns
              många utförare att välja mellan, att det finns flera arbetsgivare
              och att det tillkommer många nya företag i branschen.
            </seg>
          </u>
          <note n="18af95d2">
            Anf. 106 GUNNAR ANDRÉN (fp):
          </note>
          <u who="karin_granbom_fa1673" xml:id="i-975dca31b4629f8e-0" n="5d96cccb" prev="i-ff8f48e2717e1bff-0">
            <seg n="d6887669">
              Herr talman! Att jag åter kommer upp här är föranlett av Fredrik
              Olovssons mycket konkreta fråga om varför det här gäller också
              tjänster i utlandet. Detta har utskottet utförligt behandlat på
              s. 14. Det är tvingande EU-regler.
            </seg>
            <seg n="b9d69e8e">
              Jag håller med om att det skulle vara konstigt om man bara såg
              att detta stimulerar sysselsättning utomlands.
            </seg>
            <seg n="9333d1c6">
              Det finns särskilda villkor som Fredrik Olovsson väl känner till.
              Det framgick kanske inte för alla i kammaren. Det hela förutsätter
              att den som får det här avdraget betalar statlig eller kommunal
              skatt i Sverige eller fastighetsskatt eller förmögenhetsskatt.
              Under andra omständigheter kan man inte få det. Det har alltså
              helt och hållet att göra med EU:s regler.
            </seg>
            <seg n="9acb6afd">
              Jag håller med Fredrik Olovsson om att det är en omständighet
              som ideologiskt inte är riktigt bra. Grunderna för hur systemet
              skulle fungera i Sverige gäller just sysselsättningsaspekten.
            </seg>
            <seg n="b2df3fc8">
              När det gäller skattereduktion för tjänster i förälders hushåll
              har dock ett krav på bosättning kunnat uppställas. Där strider
              det inte mot EU-reglerna.
            </seg>
            <seg n="79f1cf9a">
              Det är logiskt i förhållande till EU-reglerna, men det är inte
              så konsistent som man skulle önska när det gäller sysselsättningsaspekten
              i Sverige.
            </seg>
          </u>
          <note type="speaker" n="da4e4656">
            Anf. 107 FREDRIK OLOVSSON (s) replik:
          </note>
          <u who="fredrik_olovsson_f9395a" xml:id="i-3bbedc0fc8b304fc-2" n="837b2f1c" next="i-5b4de0eee2718183-2">
            <seg n="5dcce1f2">
              Herr talman! Det är ju skönt för Gunnar Andrén att kunna skylla
              på EU. Det underlättar.
            </seg>
            <seg n="f4c80335">
              Jag antar att detta inte är prövat. Man har inte försökt att
              ha någon annan lösning än att tillåta avdrag för tjänster som
              man har köpt för ett hus som man kanske har i södra Frankrike
              eller någon annanstans i EES-området.
            </seg>
            <seg n="6db828ff">
              Min uppfattning är att detta tvång som Gunnar Andrén uttrycker
              det, och som jag ifrågasätter tillkommer för att man har valt
              att göra det möjligt att göra avdraget på andra fastigheter än
              sin permanentbostad. För det mesta har man sitt fritidshus någon
              annanstans. Eftersom man öppnar för fritidshus i Sverige är frågan
              om det inte måste gälla även när man har fritidshus i andra länder.
            </seg>
            <seg n="e6670572">
              Då kanske man börjar närma sig svaret på varför gränsen är 50
              000 kronor, vilket är taket för avdraget. Det gör att det verkligen
              är höginkomsttagare som gynnas av förslaget. Om man har en villa
              i Djursholm, ett hus i skärgården och ett sommarhus på Franska
              rivieran vill det nog till att man har både städhjälp och en rejäl
              kassa.
            </seg>
          </u>
          <note n="2469df2f">
            Anf. 108 GUNNAR ANDRÉN (fp) replik:
          </note>
          <u who="fredrik_olovsson_f9395a" xml:id="i-5b4de0eee2718183-2" n="837b2f1c" prev="i-3bbedc0fc8b304fc-2">
            <seg n="11a9f236">
              Herr talman! I motsats till min opponent har jag ingen erfarenhet
              av att ha hus på Rivieran, så jag vet inte hur man har det där.
              Jag känner inte alls till det. Jag föreställer mig, att döma av
              filmer, att det är ungefär så som Fredrik Olovsson beskriver det.
              Jag vet ingenting om städförhållandena där nere.
            </seg>
            <seg n="d2481267">
              Jag kan bara upprepa att jag inte tycker att det är bra att det
              är på det här sättet. Man skulle naturligtvis ha kunnat låta pröva
              detta i EU-domstolen. Ser man till andra motsvarande skatteregler
              säger logiken förmodligen att detta skulle omfattas här. Vi skulle
              från Sveriges sida inte ha framgång i att ha en särbestämmelse
              på detta område. Det har vi sett i andra sammanhang, när det gäller
              fastighetsskatt och så vidare.
            </seg>
          </u>
          <note n="9e316b4a">
            Överläggningen var härmed avslutad.
          </note>
          <note n="966c553a">
            10 § Skatt på trafikförsäkringspremier m.m.
          </note>
          <note n="035ca7fe">
            Föredrogs
          </note>
          <note n="af6e7330">
            Kammaren biföll utskottets förslag att ärendet fick avgöras efter
            endast en bordläggning.
          </note>
          <note type="speaker" n="edacb4c9">
            Anf. 109 LAILA BJURLING (s):
          </note>
          <u who="laila_bjurling_2620af" xml:id="i-09752ba233ec16d5-0" n="5ba6f80f">
            <seg n="7367b9c0">
              Herr talman! Det borgerliga systemskiftet har börjat. Regeringen
              stöter bort en grupp från det generella välfärdssystemet de trafikskadade.
              Den svenska modellen med ett solidariskt och rättvist system där
              vi tillsammans finansierar sjukförsäkringen efter förmåga och
              får ta del av den efter behov bryts upp.
            </seg>
            <seg n="58d8fe49">
              Genom att vi alla är med i samma försäkring delar vi riskerna.
              Det gör att även den som aldrig skulle kunna få en försäkring
              hos ett försäkringsbolag får ett fullgott skydd och en skälig
              ersättning vid sjukdom.
            </seg>
            <seg n="4625a9f4">
              Nu vill den borgerliga regeringen att de som råkar ut för en
              trafikolycka själva ska betala sin sjukpenning och sjukersättning.
              På sikt kan det bli ännu fler kostnader som överförs från den
              allmänna sjukförsäkringen till de privata försäkringsbolagen.
            </seg>
            <seg n="d58ccd59">
              Försäkringsbolagen är, av förståeliga skäl, positiva till det
              här systemskiftet. Det här öppnar en jättemarknad för dem med
              chans till stora vinster. De hävdar med kraft ett en sådan här
              förändring måste vara långsiktig. Det är en stor förändring som
              innebär stora startkostnader för nya datasystem, nya bedömningar
              av riskgrupper, nya regelsystem och utbildning av personal. Om
              en så stor förändring ska ändras fram och tillbaka beroende på
              vilka partier som sitter vid regeringsmakten måste hela kostnaden
              tas ut på mycket kort tid. Vad skulle det kosta försäkringstagarna?
            </seg>
            <seg n="ec032343">
              Trots det har regeringen tillsatt en enmansutredning som ska
              ta fram förslag till systemskifte. Där lämnas Sveriges största
              parti Socialdemokraterna och den övriga oppositionen utanför.
            </seg>
            <seg n="57334ed2">
              En så stor och långsiktig reform borde vara en överenskommelse
              över blockgränserna för att skapa hållbarhet och trygghet i systemet.
              Sådant är inte den borgerliga regeringen intresserad av.
            </seg>
            <seg n="58ddcb7d">
              Herr talman! Varför vill regeringen genomföra den här stora förändringen?
            </seg>
            <seg n="6a52ca6b">
              Vi kommer att få höra deras argument snart. Det som framgår av
              regeringens förslag är att de tror att ett sådant systemskifte
              kommer att minska skaderiskerna i trafiken. Det finns inga belägg
              för det.
            </seg>
            <seg n="8faac4a6">
              I Finland som har det här systemet något som brukar tas som exempel
              visar det sig att man har fler olyckor per 100 000 fordon än vi
              har i Sverige. Det kommer min partivän Claes-Göran Brandin att
              utveckla mer.
            </seg>
            <seg n="ae1262ed">
              I dagens allmänna sjukförsäkring får vi vård efter behov. När
              man måste prioritera mellan olika patienter kommer den med det
              största behovet först. Det är förvisso ett system som den borgerliga
              regeringen redan har tagit stora steg ifrån genom att tillåta
              utförsäljning av våra gemensamma sjukhus och genom att skapa gräddfiler
              i vården för den som har en privat sjukförsäkring.
            </seg>
            <seg n="fce9d3fa">
              Hur blir det när försäkringsbolagen ska prioritera bland sina
              kunder? Det finns en uppenbar risk att yrkesverksamme Johan som
              kostar försäkringsbolaget pengar genom sjukpenning får både snabbare
              och bättre rehabilitering än 82-åriga Linnea som inte har någon
              sjukpenning alls.
            </seg>
            <seg n="af0767f6">
              De borgerliga företrädarna kommer säkert att säga att vi inte
              ska ha några köer i vården i fortsättningen och att alla ska få
              vård direkt. Vi vet, både ni och jag, att det är en utopi om vi
              inte ska ha stora överresurser som står och väntar på att patienterna
              ska komma. Vi kanske ska kalla dem kunder i fortsättningen?
            </seg>
            <seg n="6602f247">
              Herr talman! I avvaktan på att utredningen om systemskiftet i
              sjukförsäkringen ska bli klar hittar den borgerliga regeringen
              på en helt ny skatt, skatt på trafikförsäkringspremien det ärende
              som vi ska behandla här i dag. 32 procent skatt på trafikförsäkringen
              ska försäkringsbolagen leverera in till staten. Det är en skatt
              som naturligtvis får betalas av oss försäkringstagare. Syftet
              med skatten är att ersätta kostnaderna för befintliga trafikskadade
              som har sjukpenning eller sjukersättning och de trafikskador som
              kan inträffa innan systemskiftet är genomfört.
            </seg>
            <seg n="d7c12b20">
              Men det är redan betalt genom dagens arbetsgivaravgifter och
              inkomstskatter. Regeringen föreslår ingen skatteväxling i propositionen.
              Det här är ingenting annat än ytterligare ett sätt att föra över
              skatt från de rika till den stora allmänheten.
            </seg>
            <seg n="471e7104">
              Den borgerliga regeringen räknar med att den nya skatten ska
              ge ca 3 miljarder kronor till statskassan. Som av en händelse
              är det exakt den summan som fattas i finansieringen av förmögenhetsskatten.
            </seg>
            <seg n="7eb478de">
              Vi socialdemokrater ville ha en hearing om konsekvenserna av
              förslaget till den nya skatten. Det ville eller vågade inte den
              borgerliga majoriteten i skatteutskottet, så vi fick ordna en
              egen. Resultatet av den hearingen blev, precis som remissvaren
              visade, att ingen är positiv till den nya skatten. Inte ens försäkringsbolagen,
              som är positiva till ett systemskifte, vill ha denna skatt under
              tiden. De menar att det blir alltför krångligt och dyrt att administrera
              det hela.
            </seg>
            <seg n="25e49e59">
              Försäkringsförbundet menar att denna skatt bara är ett sätt att
              stärka statens finanser.
            </seg>
            <seg n="1ac29228">
              Sveriges Lokaltrafikförbund menar att kollektivtrafiken hotas
              antingen genom höjda biljettpriser eller genom ett minskat utbud.
            </seg>
            <seg n="2560197c">
              Motormännen anser att skatten är ett orättfärdigt förslag.
            </seg>
            <seg n="8735ee54">
              LRF menar att de små företagen i branschen redan har drabbats
              genom höjda arbetsgivaravgifter. Och denna skatt skulle bli ytterligare
              en pålaga.
            </seg>
            <seg n="37f1799f">
              Sveriges Motorcyklister har samlat in 53 000 namnunderskrifter
              som en protest mot förslaget.
            </seg>
            <seg n="44706ff2">
              Sveriges Åkeriföretag för fram att konkurrensen med åkare från
              andra länder försämras.
            </seg>
            <seg n="66be1d17">
              PRO rasar. Det är inte nog med att pensionärerna måste betala
              högre inkomstskatt än de yrkesverksamma med samma inkomster. Nu
              ska de också betala skatt på sin försäkringspremie trots att de
              inte kommer att få någon sjukpenning om de skulle trafikskadas.
            </seg>
            <seg n="7578e212">
              Så här skulle jag kunna fortsätta hela dagen och räkna upp alla
              som är negativa till den borgerliga regeringens förslag om skatt
              på trafikförsäkringspremier; det ska jag inte göra. Men återigen
              vill jag upprepa att ingen remissinstans är för denna skatt.
            </seg>
            <seg n="c09d34e4">
              Herr talman! Jag skulle vilja yrka på ett rungande avslag på
              denna proposition. Men budgetlagarna hindrar mig från det eftersom
              inkomsterna från denna skatt ingår i den budget som riksdagens
              borgerliga majoritet redan har beslutat om. Därför yrkar jag bifall
              till reservation 1 som innebär att regeringen ska återkomma till
              riksdagen med ett nytt förslag där man under kommande år tar avstånd
              från denna orättfärdiga skatt.
            </seg>
          </u>
          <note n="3be103fd">
            I detta anförande instämde Birgitta Eriksson, Christin Hagberg,
            Michael Hagberg och Lars Johansson (alla s).
          </note>
          <note type="speaker" n="1b5ee28e">
            Anf. 110 MARIE ENGSTRÖM (v):
          </note>
          <u who="marie_engstrom_d234fb" xml:id="i-6290126b5dd81187-6" n="80909c04">
            <seg n="540acce7">
              Herr talman! Det är så sant att detta är en skatt som jag inte
              tror att någon egentligen ville ha. Det var kanske någon i den
              långa remisslistan som var positiv till någon del i detta förslag.
            </seg>
            <seg n="30008e85">
              Vi ser detta som ett medvetet steg från regeringen att vilja
              börja privatisera socialförsäkringssystemet.
            </seg>
            <seg n="1362e9d9">
              Det aktuella förslaget är inte heller rätt väg att gå för att
              minska antalet trafikolyckor eller för att minska samhällets kostnader.
              Det finns en lång rad andra förslag som är viktigare i detta sammanhang.
              I stället är det ett sätt att påbörja systemskiftet inom försäkringsområdet
              och finansiera de skattesänkningar som regeringen har påbörjat
              under året.
            </seg>
            <seg n="9e843a75">
              Man kanske bryter lite ny mark här när det gäller att hitta nya
              speciallösningar för vissa grupper av försäkringstagare. Vad blir
              det härnäst? Vi kanske ska hantera diabetiker och människor som
              är idrottsutövare på ett speciellt sätt försäkringsmässigt och
              lägga dem utanför det ordinarie trygghetssystem som vi har.
            </seg>
            <seg n="8b316b17">
              Grundstommen i det generella välfärdssystemet är att vi solidariskt
              ska dela på kostnaderna och därmed riskerna i samhället.
            </seg>
            <seg n="ddad5544">
              Sedan måste man också konstatera att alla inte använder alla
              tjänster lika mycket. Alla skattebetalare kanske inte besöker
              biblioteken, men de betalar ändå för biblioteken som en samhällstjänst.
              Och alla som via sin skattsedel betalar för vägarna kanske inte
              är bilägare och så vidare.
            </seg>
            <seg n="aed05d4c">
              Något som har förvånat mig är att regeringen inte har tagit till
              sig den massiva kritiken i remissvaren. Laila Bjurling läste upp
              några av dem. Det hade jag också tänkt göra. Det kanske förstärker
              bilden lite grann. Jag vet inte om jag kommer att läsa upp samma
              sak.
            </seg>
            <seg n="ac1011e7">
              Det är värt att notera att Svenskt Näringsliv säger att regeringen
              nu tar betalt två gånger för trafikskadorna.
            </seg>
            <seg n="efc9c45a">
              Saco understryker att det är viktigt att de försäkringsmässiga
              principerna i socialavgifterna upprätthålls. Det är inte oviktigt.
            </seg>
            <seg n="6e48a827">
              Företagarna säger att detta förslag ska kompletteras med andra
              förslag om höjda arbetsgivaravgifter som de har varit utsatta
              för och menar att de i stället borde kompenseras med sänkta arbetsgivaravgifter.
            </seg>
            <seg n="6878d08c">
              LRF, Svenska Bussbranschens Riksförbund och Svenska Lokaltrafikföreningen
              menar att detta är en retroaktiv skatt på trafikskador som redan
              har skett. De tycker också att det är märkligt att framtida fordonsägare
              ska stå för kostnader för skador som de inte har haft möjlighet
              att påverka över huvud taget.
            </seg>
            <seg n="99807050">
              Motormännens Riksförbund och Sveriges Motorcyklister menar att
              detta drabbar yngre fordonsägare väldigt hårt.
            </seg>
            <seg n="63081e3f">
              Vägverket tar upp en intressant aspekt. Eftersom arbetslinjen
              hävdas menar man att människor kanske avstår från att fortsätta
              att äga en bil eller väntar med att skaffa en bil. I och för sig
              kan det finnas många goda klimatargument för att bete sig på det
              sättet. Å andra sidan vore det kanske i delar av landet bra om
              människor hade bil för att kunna vara rörliga bland annat på arbetsmarknaden.
              Det är värt att notera.
            </seg>
            <seg n="393d3411">
              Sveriges Åkeriföretag menar att vi inte får snedvrida konkurrensen
              för den näringen gentemot övriga EU.
            </seg>
            <seg n="2e9ff2ba">
              LRF hävdar frankt att jordbrukets konkurrenskraft kommer att
              försämras.
            </seg>
            <seg n="32370551">
              Det finns ytterligare förslag, men jag ska inte läsa upp något
              mer. Men med detta som grund yrkar jag bifall till reservation
              1.
            </seg>
          </u>
          <note type="speaker" n="a6190af6">
            Anf. 111 HELENA LEANDER (mp):
          </note>
          <u who="helena_leander_3aadf2" xml:id="i-951292d10b944f76-7" n="5adaaa30">
            <seg n="993d327f">
              Herr talman! Jag delar inte alls tidigare talares oro för att
              detta skulle vara någon form av smygprivatisering av socialförsäkringarna
              eller att de trafikskadade på något sätt skulle fara illa av detta.
              Tvärtom kan man titta på Finland, som har haft ett liknande system
              i 50 år, där rehabilitering av trafikskadade fungerar mycket bra.
              Det är också ganska rimligt att anta att om det är en instans
              som sköter rehabiliteringen slipper man det problem som många
              trafikskadade har i dag att de bollas mellan försäkringsbolag
              och Försäkringskassan och kan få vänta i flera på att få ut sin
              ersättning.
            </seg>
            <seg n="f9f80df1">
              Det finns också en rimlighet i att bilismen är med och betalar
              sina samhällskostnader inklusive trafikolyckor. Det kan man lösa
              antingen genom att man helt enkelt för över det ekonomiska ansvaret
              för trafikskadade till trafikförsäkringen eller genom att man,
              som vi diskuterar i dag, lägger på en skatt, precis som man till
              exempel har punktskatter på alkohol för att i någon mån täcka
              de samhällskostnader som alkoholen bidrar till.
            </seg>
            <seg n="26955fce">
              Jag tycker också att det är bra att regeringen inser att det
              inte räcker att bara bygga nya motorvägar om man vill göra någonting
              åt trafiksäkerheten. Visserligen blir ett trafikosäkert beteende
              farligare på dåliga vägar. Men inte ens om vi gjorde hela Sverige
              till en motorväg skulle vi få bort de olyckor som orsakas av att
              människor kör för fort eller kör fulla. Om alla körde nyktra,
              använde bilbälte och respekterade hastighetsgränserna skulle antalet
              dödsolyckor kunna halveras. Om vi på allvar ska kunna minska antalet
              trafikolyckor måste vi göra någonting åt trafikbeteendet.
            </seg>
            <seg n="ff9ff288">
              Ekonomiska styrmedel är generellt ett verkningsfullt verktyg
              för att påverka människors beteende. Det borde också kunna utnyttjas
              på trafiksäkerhetsområdet. Den som kör onykter eller kör för fort
              borde alltså betala mer än den som kör laglydigt för att på så
              sätt få ett incitament att ändra sitt beteende. En skatt på trafikförsäkringspremier,
              rätt utformad, skulle alltså kunna vara ett sådant verktyg. Men
              för att ekonomiska styrmedel ska kunna påverka beteendet krävs
              det att de riktar in sig på faktorer som vi kan påverka, till
              exempel trafikbeteendet. Dit hör inte ålder och kön. Som det nu
              är baseras trafikförsäkringspremierna till stora delar just på
              ålder och kön, som det är lite svårt att göra någonting åt, även
              om man förvisso kan vänta på att man blir äldre. I och för sig
              är trafikförsäkringspremien delvis differentierad redan i dag
              genom att den som har varit inblandad i en trafikolycka får högre
              premier. Däremot får den som bara kör vårdslöst utan att ännu
              ha orsakat någon olycka inte högre premier. Det innebär att den
              skatt som regeringen föreslår blir ett mycket trubbigt instrument.
              Den som har oturen att tillhöra en statistiskt sett olycksdrabbad
              grupp, framför allt unga män, kommer då att få betala höga premier
              oavsett hur man kör, medan den som statistiskt tillhör en mer
              trafiksäker grupp kommer att få köra lite hur som helst och ändå
              betala låga premier.
            </seg>
            <seg n="2bc03caa">
              Om vi ska göra den här skatten till ett bra verktyg i trafiksäkerhetsarbetet
              krävs det att försäkringsbolagen får möjlighet att differentiera
              premien och därmed den skatt som läggs på premien så att den differentieras
              mer utifrån skaderisk.
            </seg>
            <seg n="7fdffe20">
              Om man ger försäkringsbolagen insyn i Vägverkets vägtrafikregister
              kan den som har dömts för olika former av trafikförseelser rattonykterhet
              eller hastighetsöverträdelser få en högre premie och därmed högre
              skatt. Först då kan den föreslagna skatten på trafikförsäkringspremier
              bli ett bra och användbart verktyg i trafiksäkerhetsarbetet.
            </seg>
          </u>
          <note n="20933bd6">
            Därför yrkar jag bifall till Miljöpartiets reservation 2.
          </note>
          <note type="speaker" n="1cca1fca">
            Anf. 112 ANNICKA ENGBLOM (m):
          </note>
          <u who="annicka_engblom_d23a4d" xml:id="i-06125f901ccc6ef2-0" n="edbade1d">
            <seg n="d4ac1d54">
              Fru talman! Jag vill inleda mitt anförande med att rikta en fråga
              till Socialdemokraterna. I min hand har jag nämligen ett TT-telegram
              från kl. 10.45 där det hävdas att man i kammaren kommer att återremittera
              det här ärendet till civilutskottet. Men det är inte möjligt.
              Skatteutskottet kan återförvisa ett ärende för vidare behandling
              bara till skatteutskottet.
            </seg>
            <seg n="e60f2408">
              Jag är lite förvånad över att Laila Bjurling i sin inledning
              här inte fullföljt sin återremittering. Man har ju ändå skickat
              ut ett meddelande om detta till telegrambyrån. Jag förväntar mig
              en förklaring till detta här från talarstolen.
            </seg>
            <seg n="d3bfe5b8">
              Fru talman! Sedan början av 1990-talet har det skett en oroväckande
              ökning av antalet trafikskador på vägarna en utveckling som har
              fört, och som för, med sig mycket mänskligt lidande. Det är en
              tragedi för varje människa som varit med om en trafikolycka. Det
              sätter sina spår och ger i värsta fall men för livet både fysiskt
              och mentalt.
            </seg>
            <seg n="7832a68b">
              När vi i början av 1990-talet noterade omkring 35 000 anmälda
              personskador per år var det inte slutet utan snarare början på
              en eskalerande utveckling. Enligt försäkringsbolagens egen statistik
              är antalet personskador nu uppe i ca 60 000 per år en siffra som
              bör föranleda både eftertanke och handling. I Sveriges riksdag
              har vi beslutat att nollvisionen ska vara styrande för trafiksäkerhetsarbetet.
              Sverige är väldigt ambitiöst på det här området. Ändå verkar målet
              om nollvisionen vara mycket svårt att nå enligt aktörerna inom
              trafiksäkerhetsområdet eftersom utvecklingen uppenbarligen går
              åt helt fel håll.
            </seg>
            <seg n="597d7620">
              Vägtrafikinspektionens rapport från 2004 påvisar det oroväckande
              i att antalet förare som är onyktra eller drogpåverkade har ökat.
              Även antalet förare som överträder hastighetsgränserna har, som
              Helena här påpekat, ökat. Samtidigt har polisens resurser minskat.
              Detta är näppeligen nuvarande regering ansvarig för, utan det
              handlar om en långvarig nedmontering av polisväsendet som på många
              olika sätt får effekter. Samhällets kostnader för skadorna har
              följaktligen ökat.
            </seg>
            <seg n="1f18d431">
              För ett par år sedan kunde vi konstatera att trafikskadorna kostar
              vårt samhälle ca 8 miljarder kronor. Den siffran talar väl sitt
              tydliga språk. Kostnadsökningen har dessutom inte stannat upp
              sedan 2005 eftersom antalet trafikskador har ökat.
            </seg>
            <seg n="214ca744">
              Vi har alltså allt att vinna på en minskning i olycksstatistiken.
              Vi måste vara beredda på att pröva ytterligare åtgärder.
            </seg>
            <seg n="13afb937">
              Fru talman! En sådan åtgärd är att tydligare koppla skaderisken
              till kostnaden för att färdas i trafiken. Det är precis vad regeringen
              nu vill pröva med det här förslaget om att överföra statens kostnader
              för trafikolyckorna till trafikförsäkringen.
            </seg>
            <seg n="b85b2d6e">
              Erfarenheter från bland annat Finland visar att en högre trafikförsäkringspremie
              kopplad till faktorn högt trafikriskbeteende kan vara ett effektivt
              sätt att dämpa antalet trafikolyckor.
            </seg>
            <seg n="fac47a74">
              Jag vill framhålla det glädjande i att Miljöpartiet stöder denna
              proposition. Miljöpartiet är nämligen överens med regeringen om
              att de åtgärder som vidtagits av olika myndigheter, företag och
              andra aktörer inte har haft tillräcklig effekt, inte haft den
              effekt som man skulle önska. Därför måste vi pröva andra saker.
              Det förslag som regeringen lägger fram handlar i grund och botten
              om att även kunna påverka beteendet, om att öka riskmedvetandet.
            </seg>
            <seg n="cfadba2e">
              Det finns saker som det inte går att ändra på. Vi blir äldre,
              får rynkor och så vidare säger jag som snart är 40 år. Däremot
              kan vi påverka vår bilkörning. Vi kan göra justeringar i vårt
              beteende som förändrar risken för skador.
            </seg>
            <seg n="747f9afd">
              Främsta syftet med den reform som vi nu debatterar är att påverka
              beteendet så att regelverket om hastigheter och nykterhet efterlevs.
              Miljöpartiet har liksom alliansen insett betydelsen av detta.
            </seg>
            <seg n="04506038">
              Den som i dag drabbas av olycka i trafiken har tre aktörer att
              hantera: Försäkringskassan, försäkringsbolaget och arbetsgivaren.
              Det här medför många gånger samordningsproblem och även långa
              administrativa processer som kan medföra att den drabbade får
              vänta i flera år på ersättning. Detta är naturligtvis inte acceptabelt.
            </seg>
            <seg n="205ffba4">
              Med det nya förslaget blir det mer av enhetlighet över ett tidigare
              väldigt spretigt system, för läggs hela ansvaret för skador vid
              trafikolyckor över på försäkringsbolagen slipper den som drabbats
              att bli bollad mellan de olika instanserna. Det är något som branschorganisationen
              själv tycker och lyfter fram som någonting väldigt positivt.
            </seg>
            <seg n="5c2702a5">
              Reformen innebär också rättvisa i trafikförsäkringshänseende
              rättvisa därför att trafikanter som sköter sig och som bedöms
              ha ett lågriskbeteende inte behöver subventionera kostnader för
              trafikanter som tar stora risker i trafiken. Det finns sålunda
              en mängd faktorer som gör denna reform till en bra reform.
            </seg>
            <seg n="a159cfff">
              Fru talman! När allianspartierna förra året gick till val gjordes
              det ingen hemlighet av att denna reformering av trafikförsäkringspremien
              även var en finansieringsreform och att den skulle införas vid
              borgerlig valseger, precis som när det gäller a-kassan, försäljningen
              av statliga företag och de riktade skattelättnaderna, det vill
              säga jobbavdraget, till låg- och medelinkomsttagare.
            </seg>
            <seg n="272893eb">
              Till skillnad från den förra regeringen tar alliansregeringen
              löftena till väljarna på fullaste allvar. Vi i alliansen står
              för det vi har lovat. Reformeringen av trafikförsäkringen var
              en del av ett helhetspaket. Alliansen fick stöd för denna åtgärd,
              och nu genomförs den. Det handlar om att visa respekt för väljarnas
              beslut.
            </seg>
            <seg n="b9ceb357">
              Överföringen av kostnader för trafikolyckor till försäkringsbolagen
              kommer dock att föregås av en noggrann utredning med slutdatum
              i april nästa år. Till denna utredning kommer representanter från
              försäkringsbolagen, Försäkringskassan och Vägverket att knytas.
              Utredaren har även i uppdrag att samråda med berörda myndigheter
              och organisationer, det vill säga många av dem som har framfört
              kritik mot det nu liggande förslaget och som får möjlighet att
              påverka den här trafikförsäkringsreformen.
            </seg>
            <seg n="f28b4be4">
              Som tidigare anförts här är det vi i dag har att ta ställning
              till steg ett till införandet av en skatt på trafikförsäkringspremien
              och trafikförsäkringsavgiften, något som kanske kräver sin lilla
              förklaring för er som lyssnar.
            </seg>
            <seg n="7b07d8a3">
              Om man inte har betalat sin trafikförsäkringspremie får man en
              straffavgift. Den avgiften ska täcka statens utgifter för befintliga
              skador vid tidpunkten för skattens införande den 1 juli och fram
              till överföringen av trafikförsäkringen, om ett och ett halvt
              år. Man räknar med att den här reformen träder i kraft den 1 januari
              2009.
            </seg>
            <seg n="f502433d">
              Utgångspunkterna är flera, och förslaget har formats utifrån
              en vilja att genomföra en åtgärd som får positiva effekter såväl
              på det mänskliga planet som på det ekonomiska planet. Genom reformen
              frigörs medel. Det ger ett ökat utrymme bland annat för ytterligare
              skattesänkningar, främst riktade till den grupp som Socialdemokraterna
              glömde: de hårt arbetande svenska låginkomsttagarna.
            </seg>
            <seg n="2bfb34ff">
              Trots alla de positiva effekter av reformen som vi hoppas få
              genom det här förslaget och som vi väl ändå måste vara överens
              om behövs talar Socialdemokraterna och Vänstern om detta som vore
              det pestsmittat. De talar om ett systemskifte. Det är naturligtvis
              fel.
            </seg>
            <seg n="1c1036db">
              Det stora systemskifte som skett inom svensk politik var när
              Socialdemokraterna övergav arbetslinjen till förmån för ersättningslinjen,
              när man gav upp och lämnade walk over i jobbfrågan.
            </seg>
            <seg n="ee050c76">
              Fru talman! Detta är en proposition som är motiverad av såväl
              mänskliga som samhällsekonomiska och rättviseskäl. Den är ett
              led i ett arbete för säkrare vägar, rättvisare system och färre
              trafikskador.
            </seg>
          </u>
          <note n="f1b17b03">
            Jag yrkar därför bifall till propositionen och avslag på samtliga
            motioner.
          </note>
          <note type="speaker" n="09a91ec8">
            Anf. 113 LAILA BJURLING (s) replik:
          </note>
          <u who="laila_bjurling_2620af" xml:id="i-09752ba233ec16d5-1" n="5ba6f80f">
            <seg n="6a74a473">
              Fru talman! Annicka Engblom är tämligen ny här i kammaren. Jag
              kan upplysningsvis tala om att det inte är TT-telegrammet som
              gäller, utan det är de yrkanden som framförs från talarstolen
              som gäller och som vi sedan går till beslut om. Och det är fler
              talare som deltar i debatten om den här frågan.
            </seg>
            <seg n="9670985d">
              Det jag egentligen vill prata med Annicka Engblom om är att Moderaterna
              sedan länge är känt för att vara ett skattesänkarparti, åtminstone
              för den del av befolkningen som redan har det bra ställt. När
              det gäller den andra delen av befolkningen, de som vi brukar kalla
              för låg- och medelinkomsttagare, är det inte riktigt lika noga
              med skattesänkningarna. Visserligen har regeringen, som Annicka
              Engblom påpekade i sitt anförande, infört ett förvärvsavdrag.
              Det är dessutom högre för dem med hög inkomst. Men det har låginkomsttagarna
              själva fått betala redan nu genom den höjda a-kasseavgiften, slopad
              avdragsrätt för avgiften både till a-kassan och till fackföreningsavgiften.
            </seg>
            <seg n="61b691e7">
              Nu kommer ytterligare en pålaga som naturligtvis känns mest för
              dem med små marginaler. Det finns ingenting som tyder på att antalet
              trafikolyckor skulle minska eller att bilförare skulle bli nyktrare
              genom att man inför en skatt på trafikförsäkringspremien, tvärtom.
              Annicka Engblom, är det inte lika bra att erkänna att det här
              inte är någon trafiksäkerhetsfråga, att det är en ren och skär
              ersättning för att ni ska kunna finansiera borttagandet av förmögenhetsskatten?
            </seg>
          </u>
          <note type="speaker" n="7c5c1307">
            Anf. 114 ANNICKA ENGBLOM (m) replik:
          </note>
          <u who="annicka_engblom_d23a4d" xml:id="i-06125f901ccc6ef2-1" n="edbade1d">
            <seg n="edf1f5e5">
              Fru talman! Det var ju bra att detta med TT-meddelanden klargjordes.
              Från Socialdemokraternas sida kanske man då ska vara lite försiktig
              med att skicka ut pressmeddelanden till TT innan man har bestämt
              sig för hur man ska yrka i kammaren.
            </seg>
            <seg n="057e1a81">
              Ett genomgående tema både i den förra debatten och i den nuvarande
              är vad Socialdemokraterna i debatten försöker framkalla, nämligen
              den stora bilden av att vi bara gynnar de rika.
            </seg>
            <seg n="a3afd756">
              När det gäller detta med att det drabbar de svaga grupperna undrar
              jag vilka man då menar. Låt oss ge någon som tillhör de svaga
              grupperna ett ansikte, nämligen den ensamstående tvåbarnsmamman
              med låg inkomst som vi har pratat om tidigare. Hon satt förfärligt
              hårt åt under er regering. Det är just till henne som vi riktar
              våra största skattesänkningar, just för att hon ska kunna stå
              på egna ben. Och hon är inte svag i sig själv utan ekonomiskt,
              och det är inte den nuvarande regeringens skuld.
            </seg>
            <seg n="60dcb4c6">
              Med våra skattesänkningsförslag jobbavdrag 1, jobbavdrag 2 och,
              om svensk ekonomi fortsätter att tuffa på i den takt som den gör
              nu, kanske till och med jobbavdrag 3, kommer hon trots förändringarna
              i a-kassan och trots förändringarna i trafikförsäkringspremien,
              som dessutom har till största syfte att hon ska kunna åka mycket
              säkrare på vägarna med sina barn att kunna behålla den extra tusenlapp
              som vi i alliansen, framför allt Moderaterna, utlovade i valrörelsen.
              Vi tar våra vallöften på allra största allvar.
            </seg>
          </u>
          <note type="speaker" n="62d36c43">
            Anf. 115 LAILA BJURLING (s) replik:
          </note>
          <u who="laila_bjurling_2620af" xml:id="i-09752ba233ec16d5-2" n="5ba6f80f">
            <seg n="0653fcf7">
              Fru talman! Vid Socialdemokraternas hearing om skatten på trafikförsäkringspremien,
              som jag berättade om i mitt anförande, var alla deltagande organisationer
              negativa till denna skatt, precis som man också varit i remissvaren.
              Representanten från Bil Sweden fick en fråga om varför de har
              varit så tysta i opinionen mot detta. Hans svar var att de inte
              var vana att rikta blickarna mot Moderaterna när det gäller skattehöjningar.
              Men det pågår mycket ute i buskarna när man börjar uppmärksamma
              en ganska stor och oskälig skatt. Så uttryckte han sig.
            </seg>
            <seg n="c0b85bb5">
              Ingen remissinstans och ingen deltagare vid vår hearing tycker
              att det här förslaget är bra. Annicka Engblom, tvivlar du aldrig
              på om den här skatten är riktigt rätt. Det blir stora administrativa
              kostnader för försäkringsbolagen. Ändå är det bara enligt er egen
              utsago en kort period som detta ska gälla, för sedan ska det bli
              ytterligare ett systemskifte för alla försäkringsbolag. Känner
              du inte att det kanske blev lite fel den här gången?
            </seg>
          </u>
          <note type="speaker" n="ff3808ef">
            Anf. 116 ANNICKA ENGBLOM (m) replik:
          </note>
          <u who="annicka_engblom_d23a4d" xml:id="i-06125f901ccc6ef2-2" n="edbade1d">
            <seg n="75d17ef1">
              Fru talman! Jag kunde vara med vid Socialdemokraternas hearing
              under den första timmen. Jag har gång på gång vänt mig till Socialdemokraternas
              kansli här i riksdagen och bett att få anteckningarna från hearingen,
              för jag ville verkligen följa debatten. Jag har inte fått dem,
              trots påtryckningar. Det är lite tråkigt när vi nu ska försöka
              ha en dialog att vi inte kunnat ta del av dem. Eftersom ni verkligen
              propsade på att ha hearingen vid en tidpunkt som inte passade
              hela utskottet hade det varit trevligt att få ta del av diskussionen
              där.
            </seg>
            <seg n="e4754148">
              Givetvis har vi tagit intryck. I direktivet till utredningen,
              som redan har landsatts, står det att bedömningen av vem som ska
              vara ansvarig och ersätta den drabbade under tiden som orsaken
              till olyckan utreds och vem som har det slutliga ansvaret att
              precisera trafikförsäkringens ansvar för rehabilitering hela tiden
              ska ske med utgångspunkt från den trafikskadade. Det är det som
              är det allra viktigaste i hela förslaget. I detta arbete kommer
              även de instanser som har riktat kritik mot förslaget att kunna
              medverka och påverka.
            </seg>
            <seg n="f8364392">
              Vid hearingen när Försäkringsförbundet besökte skatteutskottet
              i den här frågan och även på Socialdemokraternas egen hearing
              hörde vi just en oro för den politiska osäkerheten i förslaget
              och att man behöver investera i datakraft. Då kan jag säga att
              vi lätt kan komma undan den politiska osäkerheten om ni yrkar
              bifall till förslaget. Då har vi åtminstone två mandatperioder
              på oss om det inte händer något 2010. Annars kan jag meddela att
              vi har tänkt ställa upp i nästa val, 2010, och att vi litar på
              att Sveriges väljare även då kommer att fatta ett klokt beslut.
              Då har vi åtminstone åtta år på oss att jobba med det här.
            </seg>
          </u>
          <note type="speaker" n="35d3f346">
            Anf. 117 MARIE ENGSTRÖM (v) replik:
          </note>
          <u who="marie_engstrom_d234fb" xml:id="i-6290126b5dd81187-7" n="80909c04">
            <seg n="068fb370">
              Fru talman! Annicka Engblom pratar om möjligheten att påverka
              riskbeteenden, och kanske ligger det någonting i det. Delvis kan
              det vara på det sättet. Men så som ni från alliansen framför detta
              verkar det som att ni har en väldig övertro på just den möjligheten.
              Vi menar att om vi ska komma till rätta med trafikskadorna och
              trafikproblematiken är det så många andra åtgärder som måste till,
              till exempel information, sänkta hastigheter, minskning av alkoholförbrukning
              och så vidare.
            </seg>
            <seg n="8e658e3d">
              Jag tror inte att Annicka Engblom och jag någonsin kommer att
              bli överens i synen på socialförsäkringssystemen och välfärdsfrågorna.
              Jag ser det lite grann som ett systemskifte, att man vill gå in
              och privatisera. Då undrar jag om man funderar på att göra likadant
              på andra områden när det gäller andra grupper. Finns det några
              sådana tankar? Man har ju tankar på att se över socialförsäkringssystemen
              över huvud taget.
            </seg>
            <seg n="a7adac70">
              Min andra fundering är om det inte är lite pinsamt för alliansens
              företrädare att läsa remissammanställningen. Här går LRF, Företagarna
              och Svenskt Näringsliv, den ena efter den andra, ut och riktigt
              sågar förslaget. Det är ju inte så att Näringsdepartementet precis
              har överöst marknaden med propositioner för att förbättra för
              företagarna, och här står ni med svidande kritik. Det måste väl
              ändå kännas lite märkligt för en alliansföreträdare.
            </seg>
          </u>
          <note type="speaker" n="6e3cb5e7">
            Anf. 118 ANNICKA ENGBLOM (m) replik:
          </note>
          <u who="annicka_engblom_d23a4d" xml:id="i-06125f901ccc6ef2-3" n="edbade1d">
            <seg n="f99e60d2">
              Fru talman! Låt mig börja med att tacka Marie Engström för det
              halva erkännandet att det kan ligga någonting i premiesättningen
              och påverkan på trafikbeteendet. De exempel som vi bland annat
              har hämtat från Finland visar att premien faktiskt till och med
              har sjunkit för dem som har skött sig i trafiken jämfört med när
              de infördes.
            </seg>
            <seg n="c7faa36b">
              Det här är ett nytt förslag. Vi måste pröva någonting nytt för
              att få ned den eskalerande trafikolycksstatistiken. Det handlar
              om människorna bakom som drabbas av detta. Man måste pröva någonting
              nytt. Så enkelt är det.
            </seg>
            <seg n="5f74864b">
              Marie Engström har helt rätt i att detta bara är en åtgärd. Det
              handlar om att satsa på polisväsendet, och det gör den här regeringen.
              Det handlar om att satsa på infrastruktur, och det kommer också
              när det tuffar på så bra som det gör i svensk ekonomi. Det handlar
              om flera olika områden.
            </seg>
            <seg n="c822d0f3">
              Att pröva det här på någonting annat, det vill säga att ta ut
              skatt på något annat än det vi föreslår och diskuterar i dag,
              är en väldigt spekulativ fråga. Den får Marie Engström väldigt
              gärna ställa, men det är givetvis ingenting som jag kan svara
              på. Den här propositionen, det här betänkandet och den här debatten
              handlar inte om det.
            </seg>
            <seg n="c150dfa9">
              När det gäller den kraftiga kritiken vill jag, för att vi ska
              veta vad vi pratar om, säga att det var 41 remissinstanser. Av
              dem har 2 tillstyrkt, 13 har inte tagit ställning och 26 har avstyrkt.
              Det är huvudsakligen intresseorganisationer som har avstyrkt.
              Svenskt Näringsliv är en lobbyorganisation som har som största
              intresse att hela tiden ligga på för sänkta arbetsgivaravgifter.
              Då är det klart att man framför det.
            </seg>
            <seg n="2c63d5df">
              För att ge en aspekt på det här vill jag säga att det handlar
              om 700 kronor per år som den här skatten innebär. Det handlar
              om ungefär 58 kronor per månad som mest.
            </seg>
          </u>
          <note type="speaker" n="6d2e2b87">
            Anf. 119 MARIE ENGSTRÖM (v) replik:
          </note>
          <u who="marie_engstrom_d234fb" xml:id="i-6290126b5dd81187-8" n="80909c04">
            <seg n="1786f67f">
              Fru talman! Visst kan man försöka förminska allt genom att säga
              att det bara handlar om 700 kronor per år eller något sådant,
              men uppenbarligen har väldigt många känslor rörts upp. Många har
              varit arga. Vi har blivit uppvaktade i utskottet och så vidare.
            </seg>
            <seg n="4cf62a58">
              Jag ställde en fråga om man för någon diskussion om att gå vidare
              när det gäller själva socialförsäkringsfrågan. Vill man plocka
              ut någonting mer som man har gjort med den här frågan? Jag fick
              svaret att Annicka inte kan veta någonting om det och inte kan
              ge något svar. Men Annicka Engblom kanske kan tycka någonting
              och ha någon privat idé och diskutera det. Annicka Engblom kanske
              kan säga: Nej, hit men inte längre. Vi tänker inte gå vidare.
            </seg>
            <seg n="228cb3c3">
              Eller är det här en väg som man tänker slå in på? Jag kan tänka
              mig att detta är en ideologisk diskussion som kanske förs i Annicka
              Engbloms parti.
            </seg>
          </u>
          <note type="speaker" n="648f9d63">
            Anf. 120 ANNICKA ENGBLOM (m) replik:
          </note>
          <u who="annicka_engblom_d23a4d" xml:id="i-06125f901ccc6ef2-4" n="edbade1d">
            <seg n="32474c4d">
              Fru talman! Jag tycker väldigt mycket. Det är därför jag står
              här och framför även vad många andra tycker. Jag tycker om det
              här förslaget, framför allt därför att jag tror att det fyller
              sina dubbla syften. Det premierar dem som sköter sig i trafiken,
              som installerar alkolås i sina bilar, som inte tar sig en sup
              innan de sätter sig bakom ratten och som faktiskt håller sig till
              110 i stället för att köra 130. Detta är en höjning i ena änden,
              men man ska inte glömma det som ofta sker i de här debatterna,
              nämligen att det är en sänkning i andra änden. Det är även en
              finansieringsreform. Det är det andra syftet. Det handlar om de
              fortsatta jobbavdragen som främst kommer att riktas till låg-
              och medelinkomsttagare.
            </seg>
          </u>
          <note type="speaker" n="678022ed">
            Anf. 121 HELENA LEANDER (mp) replik:
          </note>
          <u who="helena_leander_3aadf2" xml:id="i-951292d10b944f76-8" n="5adaaa30">
            <seg n="b127fe35">
              Fru talman! Jag tror att fru talman anade att det här egentligen
              inte är replik utan bara ett yrkande om bifall till reservationen
              eftersom det var lite oklart från presidiet om det kom med i det
              förra anförandet. Och gjorde det inte det så ska det med nu. I
              övrigt tror jag att vi kan gå ned om inte Annicka Engblom vill
              debattera detta.
            </seg>
          </u>
          <note type="speaker" n="4a7f0f7e">
            Anf. 122 JÖRGEN JOHANSSON (c):
          </note>
          <u who="jorgen_johansson_5a4bc5" xml:id="i-51d170e53d4463e2-1" n="832ba9be">
            <seg n="a0e493fa">
              Fru talman! Ett effektivt sätt att åstadkomma ett mjukare samhälle
              är att styra via ekonomiska parametrar. Det gör vi inom miljösektorn,
              konsumtionssektorn och sjukvårdssektorn. Vi kan konstatera att
              skatteinstrumentet, rätt skött, är ett bra styrmedel.
            </seg>
            <seg n="c2248240">
              Fru talman! Vi har alla en ambition att minska olyckorna på våra
              vägar. Nollvisionen är ett exempel på detta. Det handlar om att
              kraftfullt nedbringa antalet förolyckade och skadade i trafiken.
              Förslaget om en skatt på trafiksäkerhetspremierna ingår i en bred
              strategi, vid sidan av den fiskala, för att överföra statens kostnader
              för trafikskadades sjukpenning och sjukersättning till trafikförsäkringen.
              Det är alltså en skatt som styr mot ökad trafiksäkerhet.
            </seg>
            <seg n="0c7d3041">
              Det innebär samhällsekonomiska vinster och medverkar till att
              utveckla transportsystemen enligt de mål som riksdagen har antagit,
              för att citera trafikutskottets remissvar på den här frågan.
            </seg>
            <seg n="08af3c87">
              Fru talman! Nu finns givetvis kritik mot de här förändringarna.
              I mångas värld är det givetvis enklare om någon annan betalar
              notan och någon annan ges skulden för det som sker. Få är de som
              tydligt och klart tar ansvar och tydliggör vad olika saker kostar
              i samhället. Det här är givetvis svårt, och det är många som vill
              ge ärlighet och tydlighet en negativ framtoning i det här fallet.
              Vad man ofta glömmer är att i dagens system subventionerar lågrisktrafikanterna,
              exempelvis medelålders förare i glesbygd, till viss del trafikanter
              som tar stora risker i trafiken, som exempelvis unga män på sportmotorcyklar.
            </seg>
            <seg n="1be69091">
              Vi i alliansen har betonat tydligheten, öppenheten och ansvaret.
              Det gäller ansvaret för dem som orsakat en olycka och därmed också
              ansvaret att betala för sig. Det ger bilisterna de ekonomiska
              incitamenten för att ta större hänsyn i trafiken.
            </seg>
            <seg n="218844b7">
              Fru talman! Erfarenheter från Finland, som haft motsvarande system
              i några år, är positiva. Systemet är samhällsekonomiskt lönsamt.
              Sedan 2005 har trafikförsäkringen fullt ut kostnadsansvar även
              för sjukvårdskostnader i syfte att förbättra trafikskadepatienternas
              möjligheter att så snabbt som möjligt få vård och återkomma till
              arbetslivet. Trafikförsäkringsbolaget har också ansvar för rehabiliteringen
              av de trafikskadade. Det har inneburit att rehabiliteringen sker
              snabbare och effektivare än vad den gjorde tidigare. Den finska
              försäkringstagaren med lågt riskbeteende har premierats, vilket
              har dämpat skadefrekvensen samtidigt som premien hålls nere. Den
              är till och med lägre för många finska normalbilister än vad motsvarande
              premier är för svenskar i dag.
            </seg>
            <seg n="5b83149b">
              På sikt kan alltså såväl statskassan som bilisterna tjäna på
              att trafikskadeförsäkringen tar över ansvaret för skadekostnaden.
              Man kan alltså ana att de negativa farhågorna i dag är av övergående
              natur. Vinsterna i förändringen överväger alltså den negativa
              sidan.
            </seg>
            <seg n="622fbb72">
              Fru talman! En utredare kommer att fram till maj nästa år genomlysa
              regelverket för det nya systemet. I utredningsuppdraget finns
              delar som det är bra att lyfta fram och tydliggöra. I dag sker
              närmare 20 000 trafikolyckor med personskador. I de här olyckorna
              finns såväl döda som svårt och lindrigt skadade. Årligen anmäls
              i dag närmare 60 000 personskador till våra försäkringsbolag,
              och den summan är ständigt ökande.
            </seg>
            <seg n="091e2a34">
              Fru talman! I dagens försäkringssystem gör den som drabbas av
              en skada en inkomstförlust till följd av personskada då den inte
              är pensionsgrundande. I stället görs en beräkning vid uppnådd
              pensionsålder och en form av livränta utbetalas då i form av ett
              engångsbelopp. Det här är givetvis inte en bra situation. Därför
              är det positivt att den här förändringen förhoppningsvis kommer
              att innebära att man ändrar systemet så att en som blir trafikdrabbad
              också kommer att få den ersättning som man får invävt i pensionssystemet.
              Så är det alltså inte i dag.
            </seg>
            <seg n="787e3ba5">
              Utredningen ska vidare göra en analys av hur denna skatts styrande
              effekter påverkar trafik och trafikflöden, val av transportmedel,
              människors mobilitet och yrkestrafik. Den analysen kommer att
              bli ett bra underlag för fortsatta diskussioner inom trafiksektorn.
            </seg>
            <seg n="346c35ad">
              Motionen från Miljöpartiet med ambitionen att koppla försäkringspremier
              till riskbeteenden kommer att vägas in i de kommande ställningstagandena
              från utredaren. Givetvis kommer vissa grupper att drabbas av höga
              premier då man har hög olycksfrekvens och en svår skadebild. Motorcykelfolket
              är en sådan grupp. Det är också en grupp som växer. Försäljningen
              av motorcyklar ökade med 20 procent förra året, och sett ur ett
              tioårsperspektiv har ökningen mer än femdubblats varje år.
            </seg>
            <seg n="cd125a3d">
              Detta är en grupp som är olycksdrabbad. Det är en grupp som också
              är medveten om att man är olycksdrabbad och som aktivt verkar
              för att hjälpa de drabbade. Exempelvis hade man i helgen i mitt
              hemlän Västmanland en manifestation för rehabilitering av trafikskadade
              motorcyklister. Bidragen som samlades in under träffen gick till
              de rehabiliterande instanser vi har. Detta visar att denna grupp
              har insikt i problemet.
            </seg>
            <seg n="0aca3c82">
              Nu gäller det att skapa ett system som dels blir bättre och effektivare
              än dagens system, dels ökar trafiksäkerheten på våra vägar. Jag
              är övertygad om att detta är en väg att gå. Detta är första steget,
              sedan kommer utredarens förslag som sagt att läggas om ett år.
              Till dess yrkar jag bifall till utskottets förslag.
            </seg>
          </u>
          <note type="speaker" n="5243a752">
            Anf. 123 LAILA BJURLING (s) replik:
          </note>
          <u who="laila_bjurling_2620af" xml:id="i-09752ba233ec16d5-3" n="5ba6f80f">
            <seg n="b994c122">
              Fru talman! Jörgen Johansson pratade här om motorcyklisterna.
              53 000 namn har Sveriges Motorcyklister samlat in som protest
              mot detta förslag om en skatt på trafikförsäkringspremien.
            </seg>
            <seg n="ed5b8c99">
              Jörgen Johansson sade också att det är små kostnader för trafikförsäkringen
              i dag när lågriskgrupper subventionerar högriskgrupper. Jag skulle
              bara vilja säga så här: Fråga en ung man med motorcykel i storstaden
              om det stämmer!
            </seg>
            <seg n="7ac2fb8e">
              I vår hearing om skatten på trafikförsäkringspremierna som jag
              nämnde förut var också LRF med. Deras representant berättade att
              Centerpartiet tydligen har övergett sina gamla kärntrupper, nämligen
              bönderna. Ökade sociala avgifter genom slopandet av den generella
              nedsättningen av arbetsgivaravgifterna och egenavgifterna har
              slagit hårt mot de små företagen inom denna bransch, sade han.
            </seg>
            <seg n="132ea615">
              Nu kommer nästa slag i form av skatt på trafikpremierna. Det
              gäller ju inte bara bondens bil utan också traktorn, lastbilen
              och de andra arbetsmaskinerna. Är detta Centerpartiets nya politik
              för lantbruket?
            </seg>
          </u>
          <note type="speaker" n="c87b4992">
            Anf. 124 JÖRGEN JOHANSSON (c) replik:
          </note>
          <u who="jorgen_johansson_5a4bc5" xml:id="i-51d170e53d4463e2-2" n="832ba9be">
            <seg n="aef251a8">
              Fru talman! 53 000 motorcyklister ja, det är givet. Jag är inte
              alls förvånad över att man reagerar. Jag sade också i mitt inlägg
              att kritiken är omfattande. Däremot vet jag att motorcyklistgruppen
              har en insikt i den problematik som just motorcyklisterna har.
              Det är en drabbad grupp, och de har höga kostnader. Det är det
              som också slår igenom i försäkringen för unga motorcyklister.
              Unga människor med framför allt sportmotorcyklar får en hög premie.
              Den premien är, trots att den är hög, inte täckande i relation
              till skadefrekvensen.
            </seg>
            <seg n="c1674a3a">
              Vad gäller förändringar på det ekonomiska planet för företagare
              är det ingen hemlighet. I likhet med detta förslag gick vi till
              val på en förändring. Det Laila Bjurling tar upp är alltså den
              sänkning av arbetsgivaravgiften som skedde i och med en överenskommelse
              mellan Socialdemokraterna och Centerpartiet 1996 i syfte att skapa
              fler jobb. Det var en tillfällig historia. Riksrevisionen har
              tittat på den och kommit fram till att varje jobb kostade 1 ½
              miljon. Man kunde alltså inte hantera de offentliga medlen på
              det vis som krävs om man ska föra en ansvarsfull politik. De pengar
              som detta krävde är nu omplacerade till företagssatsningar i de
              paket som alliansregeringen har antagit.
            </seg>
            <seg n="cfadeb15">
              Vad gäller denna förändring är det ingen hemlighet från Centerpartiets
              sida att vi har haft en annan inställning till detta system. För
              ett år sedan gjorde vi en djupanalys av det svenska systemet.
              Vi konstaterade de positiva effekterna av detta, och därför har
              vi också ändrat uppfattning i och med att vi har sett att man
              har fått en bättre trafiksäkerhet i Finland. Man har fått lägre
              premier på trafikförsäkringen, och det har vi sett som positivt.
            </seg>
          </u>
          <note type="speaker" n="f4f4daf8">
            Anf. 125 LAILA BJURLING (s) replik:
          </note>
          <u who="laila_bjurling_2620af" xml:id="i-09752ba233ec16d5-4" n="5ba6f80f">
            <seg n="5908d742">
              Fru talman! Jag är helt överens med Jörgen Johansson om att motorcyklisterna
              är väldigt väl medvetna om att de är en stor riskgrupp. Det ser
              de ju varje gång de ska betala sin trafikförsäkringspremie. Vi
              kan också se i deras propåer att de flesta olyckor som motorcyklisterna
              råkar ut för är orsakade av bilister. Ändå drabbar detta ur trafikförsäkringssynpunkt
              motorcyklisterna.
            </seg>
            <seg n="b807b0c8">
              Jag vill vända tillbaka till politiken för lantbrukarna. Vi vill
              ju värna de små företagen på landsbygden. Det finns lite olika
              sätt att göra det på, och man kan diskutera hur många nya jobb
              det blev. Representanten för LRF menade att detta skulle sakta
              ned den ökning av arbeten i de små företagen på landsbygden som
              han kunde se hade pågått under en tid. Denna pålaga där man ska
              betala för både bilen, traktorn, lastbilen och arbetsmaskinerna
              kommer att göra det ännu dyrare för bönderna.
            </seg>
            <seg n="1dec6cf0">
              Vi var också inne på att ni har släppt tanken på att över huvud
              taget värna om dessa små lantbruksföretag. Jag kan inte se det
              på annat sätt. Trafikförsäkringspremien som finns i Finland har
              ju inte visat att de har lägre olyckstal än vad vi har i Sverige
              trots att de har detta system. Jag förstår inte varför Centerpartiet
              ändrade uppfattning på grund av det som har hänt i Finland.
            </seg>
          </u>
          <note type="speaker" n="19ce0e0b">
            Anf. 126 JÖRGEN JOHANSSON (c) replik:
          </note>
          <u who="jorgen_johansson_5a4bc5" xml:id="i-51d170e53d4463e2-3" n="832ba9be">
            <seg n="55920468">
              Fru talman! Den skrivning jag har med en redovisning av det finska
              systemet är mycket tydlig med att detta har gett samhällsekonomiska
              vinster samtidigt som det har gett vinster i systemet som i sin
              tur har sänkt premierna för försäkringstagarna. Alltså har de
              ekonomiska incitamenten fungerat fullt ut.
            </seg>
            <seg n="67d395b3">
              Sedan är det givetvis inte så att vi medvetet går in och skapar
              svårare regelverk för företagarna. Tvärtom har vi medvetet arbetat
              för att förenkla för företagen. Vi har en klar ambition från Centerpartiet
              att vi ska ha en levande bygd. Men, Laila Bjurling, se helheten!
              Man kan inte ta ut en liten bit och nagelfara den och säga att
              detta kommer att fälla allt företagande. Så är det inte, utan
              man måste ha en helhetssyn på alla åtgärder vi sätter in i samhället.
            </seg>
            <seg n="a1a9b836">
              Jag är väl medveten om att det är klart att man inte jublar om
              man tittar specifikt på den här delen. Men, som sagt, se helhetsbilden!
              Gör man det ser man att det ändå är en positiv bild för småföretagandet.
            </seg>
          </u>
          <note type="speaker" n="052b5f49">
            Anf. 127 MARIE ENGSTRÖM (v) replik:
          </note>
          <u who="marie_engstrom_d234fb" xml:id="i-6290126b5dd81187-9" n="80909c04">
            <seg n="2992f3d3">
              Fru talman! Nej, Jörgen Johansson, jag tror inte att det är några
              småföretagare som jublar framför allt inte på landsbygden!
            </seg>
            <seg n="62e1bd3b">
              Jag hade tänkt ta upp samma tema som Laila Bjurling gjorde, nämligen
              detta att många remissinstanser är kritiska. Det visar, tycker
              jag, att detta är ett förslag som kanske är fientligt just mot
              glesbygden och lantbruksföretagen.
            </seg>
            <seg n="99736f68">
              Centerpartiet tycker jag i någon mening offrar dessa grupper
              för att använda de skatteintäkter man får där till att sänka skatten
              för höginkomsttagare. Förslagen i betänkandet handlar om att man
              i första hand ska finansiera olika skatteförändringar som ni gör
              i budgetpropositionen. Det är ju det vi pratar om. Sedan kan det
              ju finnas en täckmantel, till exempel att det handlar om trafikfrågor,
              minskade trafikskador och så vidare. Visst kan det kanske påverka
              riskbeteendet, som jag sade i mitt förra anförande, men inte så
              till den milda grad som ni hävdar.
            </seg>
            <seg n="a6f64fa0">
              Är det inte så att Centern nu står här och låter landsbygden
              och glesbygden vara med och finansiera skattesänkningar för höginkomsttagare?
            </seg>
          </u>
          <note type="speaker" n="75901cbc">
            Anf. 128 JÖRGEN JOHANSSON (c) replik:
          </note>
          <u who="jorgen_johansson_5a4bc5" xml:id="i-51d170e53d4463e2-4" n="832ba9be">
            <seg n="643e16b5">
              Fru talman! När jag hörde Marie Engströms inlägg fick jag en
              positiv känsla. Alliansregeringen bryter ny mark, för att citera
              Marie. Det låter som om vi nu verkligen är på rätt väg. Men den
              blev kortvarig, den glädjen.
            </seg>
            <seg n="914b3070">
              Småföretagen jublar inte. Nja, jag är helt övertygad om att man
              jublar mer i dag än vad man gjorde under den tidigare regeringens
              tid. Nu har man i alla fall en framtidstro. Man ser att helhetsbilden
              för de små och medelstora företagen är positiv.
            </seg>
            <seg n="743c3555">
              Vi offrar inga grupper. Vi försöker faktiskt se företagen som
              en utvecklingspotential oavsett om de ligger i Helsingfors, storstaden,
              eller om de ligger i glesbygden.
            </seg>
            <seg n="5fbb95cb">
              Ser man då det här resonemanget i stort, även det vi tidigare
              behandlade hushållsnära tjänster och så vidare betonar man det
              här med att sänka skatten för höginkomsttagare. Det är tydligen
              det som är den bild som man försöker måla av alliansregeringen.
              Det är inte så. Man måste se syftet. Syftet är att rätta till
              den misslyckade arbetsmarknadspolitik som har bedrivits under
              de senaste tolv åren. Det är ju den vi måste bryta. Därför måste
              man kanske gå vägen via att ta bort förmögenhetsskatten och liknande.
              Jag är övertygad om att skulle det bli ett skifte om ett antal
              år så kommer man inte att göra någon återställare på det området
              helt övertygad.
            </seg>
          </u>
          <note type="speaker" n="6448a051">
            Anf. 129 MARIE ENGSTRÖM (v) replik:
          </note>
          <u who="marie_engstrom_d234fb" xml:id="i-6290126b5dd81187-10" n="80909c04">
            <seg n="e6a39573">
              Fru talman! Ja, där ser man hur olika uttryck kan tolkas på olika
              sätt. Bryta ny mark är kanske ett lite mer neutralt uttryck när
              jag använder det, men det uppfattades uppenbarligen på ett annat
              sätt av Jörgen Johansson.
            </seg>
            <seg n="3b690ba6">
              Jag är inne på det här med vad ni gör för företagen och de mindre
              företagen i det här landet. Ni har ju pratat er riktigt varma
              från talarstolen under tidigare mandatperioder om allting ni ska
              göra. Här gör ni någonting konkret som små företag faktiskt helt
              enkelt blir riktigt förbaskade på.
            </seg>
            <seg n="bf35ece4">
              Jag vill spetsa till det precis som jag gjorde förut: Det är
              de mindre företagen, de små jordbruksföretagen, som kanske via
              höjda skatter nu får vara med och finansiera någonting annat,
              och vad? Jo, sänkta kapitalskatter, helt enkelt. Ni reformerar
              fastighetsskatten och tar bort förmögenhetsskatten. Det är det
              som det handlar om. Och ingen av de skatterna har ju någonting
              att göra med arbetslinjen definitivt inte fastighetsskatten. Det
              är någonting helt annat. Den lever sitt eget liv.
            </seg>
            <seg n="832b2f61">
              Det jag vill komma till är detta: Är det nu så som Jörgen Johansson
              säger att ni gör en hel del för mindre företag, varför kommer
              det då inga propositioner från Näringsdepartementet? Det ska vi
              i och för sig inte debattera här, men jag hörde en debatt häromdagen
              med näringsutskottet, där den frågan kom upp. Det är jätteviktigt,
              tycker jag, när man diskuterar den här frågan, och jag vill bestämt
              hävda att det ni gör nu är en fördelningspolitik som inte bara
              ökar klassklyftorna i det här samhället utan också ökar klyftorna
              mellan stad och land.
            </seg>
          </u>
          <note type="speaker" n="7c42f0e9">
            Anf. 130 JÖRGEN JOHANSSON (c) replik:
          </note>
          <u who="jorgen_johansson_5a4bc5" xml:id="i-869861fcba57175d-0" n="832ba9be" next="i-c07576e1de623e66-0">
            <seg n="eaa12f6d">
              Fru talman! Jag delar inte den uppfattningen. Det finns i stället
              en aktiv ambition att skapa ett samhälle som lever i alla bygder.
            </seg>
            <seg n="11d2e759">
              Hela den här diskussionen är intressant. Vi har haft en ny regering
              i ett halvår, och man kräver att få se resultat med omedelbar
              verkan. Samtidigt kritiseras regeringen här i kammaren för att
              man kör för hårt, ginar, inte skickar remisser till Lagrådet och
              allt vad det nu är.
            </seg>
            <seg n="6261ac32">
              Vi måste kanske stanna upp och fundera lite grann. De aviserade
              åtgärder som ligger i röret och de åtgärder som är vidtagna vad
              gäller beslut på skatteområdet och så vidare allt detta gynnar
              tillväxt i det här landet och gynnar skapande av nya jobb.
            </seg>
            <seg n="25b21d5b">
              Vi fick, bara tre fyra anföranden tillbaka, en redovisning av
              hur många nya jobb vi har fått i Sverige sedan årsskiftet. Det
              är en helt annan utveckling än vad vi hade för bara ett år sedan.
              Vi är på rätt väg. Se helheten! Ge utvecklingen lite mer tid,
              och kräv inte att resultaten ska tas hem innan man över huvud
              taget lägger fram förslagen.
            </seg>
          </u>
          <note n="92407bc3">
            Anf. 131 GUNNAR ANDRÉN (fp):
          </note>
          <u who="jorgen_johansson_5a4bc5" xml:id="i-c07576e1de623e66-0" n="832ba9be" prev="i-869861fcba57175d-0">
            <seg n="a96ab98a">
              Fru talman! Jag har varit ute och kontrollerat: Finland ligger
              kvar. Finland finns fortfarande. Annars skulle man kunna tro att
              det efter fem decennier fullständigt hade upphört att finnas,
              men det ligger kvar fortfarande.
            </seg>
            <seg n="729a68f9">
              Den här frågan är inte alls lika ideologiskt laddad som den tidigare.
              Enligt mitt sätt att se kunde nästan vilken regering som helst
              ha lagt fram det här förslaget. Det handlar ytterst om vad premier
              på försäkringar ska omfatta.
            </seg>
            <seg n="343d0c79">
              Socialdemokrater som nu motsätter sig det här ska fundera på
              om man själv har infört motsvarande i socialförsäkringar. Hur
              är det till exempel med arbetsskadeförsäkringen? Arbetsskadeförsäkringen
              har exakt den konstruktion som nu föreslås. Jag tycker att det
              är bra. Jag stöder det. Det är jättebra.
            </seg>
            <seg n="500a585d">
              Så här är det: Den princip som vi nu diskuterar handlar om detta:
              Vad ska en premie på en försäkring omfatta? Då måste man också
              ställa den andra frågan till Socialdemokraterna: Ska sjukförsäkringen
              ta kostnaderna för personskador och så vidare på trafiksidan också?
              Ja, svarar ni, och det kan man naturligtvis tycka att den ska
              göra. Men på andra områden kommer ni till andra resultat.
            </seg>
            <seg n="db6a4e9a">
              Jag kommer till det resultatet att jag tycker att det finländska
              systemet är ganska bra, nämligen att man renodlar vad som ska
              täckas av en viss försäkring. Därför tycker jag att det här är
              bra. Sedan kan man diskutera införandetakt och så vidare.
            </seg>
            <seg n="56244458">
              Nu ska det tillsättas en utredning som ska klara ut detta. Man
              kanske kan tycka att det borde ha skett tidigare. Problemet är
              ju det att på socialförsäkringsområdet skulle man ha trott att
              den tidigare regeringen skulle ha genomfört en massa olika reformer,
              men under de senaste åren har det förekommit utredningar som har
              gjorts av framför allt Riksförsäkringsverket och tidigare statsråd,
              men mycket lite har hänt. Det tycker jag är ett motiv som är gott
              nog för att man måste göra någonting.
            </seg>
            <seg n="54901b93">
              När man diskuterar vad premien ska täcka måste man också ställa
              sig frågan: Är det rimligt att trafikolyckor och de skador på
              personer som de orsakar ska tränga ut annan sjukvård? Ja, svarar
              Socialdemokraterna och Vänsterpartiet, men jag tycker inte det.
              Den här utträngningseffekten måste ni ta ställning till. Är det
              så att säga rimligt att trafikolyckornas offer ska konkurrera
              med till exempel hjärtkirurgi och vad det nu är för någonting?
              Så är det.
            </seg>
            <seg n="a7ba4c8a">
              När det gäller vanliga försäkringar har vi många sådana. Jag
              har till exempel försäkringar för mina barn i Folksam. De är alldeles
              utmärkta. Om vi tar en vanlig sakförsäkring är det ingen som skulle
              komma på tanken att en villaägare ska betala för en bostadsrätt
              eller någonting annat, utan man har premier som är väl definierade.
              Därför undrar jag varför ni inte tycker det.
            </seg>
            <seg n="cf68c0be">
              Om man däremot blir sjuk har vi en socialförsäkring som klarar
              det. Vi har en sjukvårdsavgift som vi alla solidariskt finansierar
              eftersom vi inte vet vem som kan bli sjuk. Det är den stora skillnaden.
            </seg>
            <seg n="25b4f279">
              På en del områden kan man räkna fram skaderisker. Jag tycker
              att den nuvarande regeringen gör klokt i att säga att vi behöver
              fundera på om socialförsäkringssystemet är väl konstruerat. Jag
              för min del tror att många nu upplever detta som en direkt skattehöjning.
              Det kan jag förstå. Samtidigt finns det många som tycker att jobbavdraget
              är väldigt bra, och man vill ha det kvar.
            </seg>
            <seg n="66dfcac4">
              Propositionen har, precis som Annicka Engblom sade tidigare,
              ett dubbelt syfte. Där finns ett dubbelt syfte. Man vill styra
              mot ökad trafiksäkerhet. Vi vet inte säkert om det blir så. Det
              kan man inte vara tvärsäker på. De exempel som Jörgen Johansson
              gav från Finland tyder dock på att det blivit resultatet, och
              det är ju inte dumt. Varför ska man motsätta sig det? Men man
              vill även ha omfattande jobbsatsningar. På den punkten förstår
              jag att Socialdemokraterna yrkar avslag för de vill ha ett annat
              system, med mer pengar till Ams som ska klara det. Jag tror att
              det även här behövs nytänkande. Man måste också fundera på hur
              sjukvårdskostnaderna ska finansieras, om det är rimligt att den
              allmänna sjukförsäkringsavgiften ska omfatta alla kostnader på
              detta område.
            </seg>
            <seg n="cdb96447">
              Fru talman! Det har talats om att denna omläggning leder till
              fördyringar för hushåll och näringsliv. Motorcyklisterna får onekligen
              fördyringar, det är jag ganska övertygad om, men det finns också
              en annan aspekt på detta. Man kommer att ha ökade möjligheter
              att påverka sitt beteende. Det är inte säkert att beteendet är
              likadant för alla. Det kanske allra viktigaste med att vi har
              försäkringar är att man kan påverka sitt eget beteende. Man behöver
              inte köra motorcykel på ett sådant sätt att man orsakar skador
              eller tränger ut andra, angelägna ändamål i sjukvården.
            </seg>
            <seg n="abca6db4">
              Återupptagna förhandlingar
            </seg>
          </u>
          <note n="ae0d1dac">
            Ajournering
          </note>
          <note n="a5abcb6b">
            Kammaren beslutade kl. 15.52 på förslag av andre vice talmannen
            att ajournera förhandlingarna till kl. 16.00 då votering skulle
            äga rum.
          </note>
          <note n="08a4e00e">
            Förhandlingarna återupptogs kl. 16.00.
          </note>
          <note n="a49f3ac5">
            11 § Beslut om ärenden som slutdebatterats den 24 maj
          </note>
          <note n="9a09b3a1">
            Punkt 1
          </note>
          <note n="be76f9bf">
            Punkt 3
          </note>
          <note n="4cd10ad7">
            Punkt 8
          </note>
          <note n="54cb85b8">
            Övriga punkter
          </note>
          <note n="50bad26e">
            Punkt 2
          </note>
          <note n="83713363">
            Punkt 5
          </note>
          <note n="54cb85b8">
            Övriga punkter
          </note>
          <note n="9a09b3a1">
            Punkt 1
          </note>
          <note n="50bad26e">
            Punkt 2
          </note>
          <note n="4e7db601">
            12 § Beslut om ärenden som slutdebatterats vid dagens sammanträde
          </note>
          <note n="9a09b3a1">
            Punkt 1
          </note>
          <note n="be76f9bf">
            Punkt 3
          </note>
          <note n="413e549e">
            Punkt 4
          </note>
          <note n="ccc947db">
            Punkt 7
          </note>
          <note n="405eeb26">
            Punkt 15
          </note>
          <note n="68751794">
            Punkt 16
          </note>
          <note n="54cb85b8">
            Övriga punkter
          </note>
          <note n="9a09b3a1">
            Punkt 1
          </note>
          <note n="50bad26e">
            Punkt 2
          </note>
          <note n="addea889">
            13 § (forts. från 10 §) Skatt på trafikförsäkringspremier m.m.
            (forts. SkU16)
          </note>
          <note type="speaker" n="238e1f09">
            Anf. 132 LAILA BJURLING (s) replik:
          </note>
          <u who="laila_bjurling_2620af" xml:id="i-8f570d57925cf5e1-0" n="5ba6f80f" next="i-6ab4bfd6072333d1-0">
            <seg n="05b6a512">
              Fru talman! Det blir lite märkligt att komma med repliker så
              här en lång stund efter det att man har hört ett anförande, men
              vi får försöka i alla fall.
            </seg>
            <seg n="25a8ba83">
              Jag vill påminna om att Gunnar Andrén i sitt anförande sade att
              arbetsskadeförsäkringen är uppbyggd på samma sätt som den borgerliga
              majoriteten tänker sig att trafikskadeförsäkringen ska bli. Det
              är fel. Den är uppbyggd på det sätt som trafikskadeförsäkringen
              är i dag, inte enligt det borgerliga förslaget.
            </seg>
            <seg n="adad7504">
              Den borgerliga regeringen har nu med Moderaterna i spetsen påbörjat
              sitt systemskifte utan att kalla det för sitt rätta namn. Den
              generella välfärden som är finansierad av oss allesammans efter
              förmåga och där vi garanteras vård och omsorg efter behov har
              varit en nagel i ögat på Moderaterna så länge jag har varit politiskt
              medveten.
            </seg>
            <seg n="851233c6">
              Däremot är detta inte min bild av folkpartisterna historiskt
              sett, Gunnar Andrén. Det gör mig lite förvånad att Folkpartiet
              nu sällar sig till systemskiftarna. Gunnar Andrén ställde frågan
              i sitt anförande: Är det rimligt att trafikskadade ska tränga
              undan annan sjukvård? Frågan kan ställas om mycket annat också.
              Är det rimligt att idrottsskador ska trycka undan annan sjukvård?
              Är det rimligt att de som röker eller de som är överviktiga ska
              trycka undan annan sjukvård? Är det rimligt att de som är ute
              och cyklar omkull ska göra det? Det sista är väl i och för sig
              en trafikskada. Det finns massor med exempel grupp efter grupp.
            </seg>
            <seg n="7bdd8986">
              Jag vill ställa en fråga till Gunnar Andrén. Trafikskadade är
              den första gruppen som inte ska ingå i den generella välfärdspolitiken.
              Vilken är nästa grupp som ska bli undantagen?
            </seg>
          </u>
          <note n="6a40596c">
            Anf. 133 GUNNAR ANDRÉN (fp) replik:
          </note>
          <u who="laila_bjurling_2620af" xml:id="i-6ab4bfd6072333d1-0" n="5ba6f80f" prev="i-8f570d57925cf5e1-0">
            <seg n="7c634550">
              Fru talman! Först vill jag be om ursäkt för att jag uttryckte
              mig lite otydligt på den första punkten, om arbetsskadeförsäkringen.
              Jag håller med Laila Bjurling om att det var mindre väl genomtänkt.
            </seg>
            <seg n="90a752e5">
              Däremot tycker jag inte att detta handlar om något systemskifte.
              Jag tycker att de försäkringar som jag tog upp är ett bra exempel
              på det. Där fyller man ut sjukförsäkringen med över 80 procent,
              men det står inte i grundlagen att det ska vara just 80 procent.
            </seg>
            <seg n="3c3047d8">
              Jag menar att man alltid måste skilja på finansieringsform och
              vård efter behov. Det har ni socialdemokrater svårt att göra.
              Vi ska alltid se till att det är vård efter behov som gäller;
              det är den viktiga principen. Där är det inte fråga om något systemskifte.
              Jag menar att inte ens Moderaterna står för något sådant absolut
              inte.
            </seg>
            <seg n="87e3969f">
              Men frågan är hur vi ska finansiera vården. Om ni aldrig någonsin
              gör några förändringar på området så får man acceptera detta.
              Men jag menar att ni har genomfört en lång rad förändringar under
              årens lopp på området. Det har varit goda syften med det. Jag
              menar att det gäller att ta sig en ordentlig funderare på detta.
              Det kan vara relevant att tänka på om idrottsmän alltid ska ha
              samma behandling som till exempel vanliga hjärtsjuka. Det är en
              inte oväsentlig fråga.
            </seg>
            <seg n="5efffa7c">
              Principen måste vara vård efter behov. Därför kan man verkligen
              fråga sig om det är rimligt att de som kör dåligt och orsakar
              andra personers skador alltid ska finansieras av andra som kör
              bra. Det ska finnas vård efter behov till dem som är skadade.
              Men vem ska finansiera den? Det är en annan fråga. Den tycker
              jag att också ni måste fundera på. Har ni tänkt färdigt på den
              frågan?
            </seg>
          </u>
          <note type="speaker" n="5fe3960e">
            Anf. 134 LAILA BJURLING (s) replik:
          </note>
          <u who="laila_bjurling_2620af" xml:id="i-8f570d57925cf5e1-1" n="5ba6f80f" next="i-6ab4bfd6072333d1-1">
            <seg n="ac0fe326">
              Fru talman! Visst är det ett systemskifte, Gunnar Andrén. Det
              handlar inte om ifall det ska vara vård efter behov, utan det
              handlar om ifall vi ska ha generell välfärdspolitik eller inte.
            </seg>
            <seg n="840dba88">
              Ska vi ha en generell välfärd där vi gemensamt delar på alla
              riskerna eller en privatisering där var och en får stå för sin
              egen risk? Det är ett systemskifte och ingenting annat.
            </seg>
            <seg n="099119ab">
              Förr hade Folkpartiet en socialliberal ideologi och framtoning.
              Vi socialdemokrater och folkpartister var ofta överens om den
              generella välfärdspolitiken. Det är en politik som går ut på att
              vi delar riskerna och på det sättet får låga avgifter, där var
              och en bidrar efter förmåga och får efter behov.
            </seg>
            <seg n="3d728e0f">
              Men den linjen har nu Folkpartiet lämnat i och med det här systemskiftet.
              Folkpartiet tycks numera anser att välfärden gott kan säkras genom
              privata försäkringsbolag, i alla fall för den som har råd. Hur
              det går för de andra det vet jag inte. Det gör mig milt sagt bekymrad.
            </seg>
          </u>
          <note n="90505043">
            Anf. 135 GUNNAR ANDRÉN (fp) replik:
          </note>
          <u who="laila_bjurling_2620af" xml:id="i-6ab4bfd6072333d1-1" n="5ba6f80f" prev="i-8f570d57925cf5e1-1">
            <seg n="2cf35be4">
              Fru talman! Det är väldigt svårt att försvara sig mot beskrivningen
              av att vi skulle ha gått in för ett systemskifte när vi inte har
              det. Grunden är just den som jag beskriver, nämligen vård efter
              behov. Det finns inte ett enda exempel där vi har gått ifrån detta.
              Däremot har vi diskuterat finansieringen av sjukvården i olika
              delar, och det menar jag att man måste göra. Det handlar ju inte
              om samma sorts sjukdomar och orsaker. Det är skillnad mellan att
              få en badmintonskada och att bli påkörd på en landsväg. Det är
              olika saker. Varför ska det alltid finansieras utan att någon
              behöver ta någon som helst risk? Varför har vi i så fall över
              huvud taget en trafikförsäkring? Det är ju meningslöst om man
              solidariskt ska finansiera allting.
            </seg>
            <seg n="2da6a713">
              Det är rimligt att de som finns i trafiken svarar för en del
              av kostnaderna. Jag förstår inte hur det kan ha något med vård
              efter behov att göra. Blir man påkörd ska man ha vård. Men vem
              som ska betala den är en annan fråga.
            </seg>
            <seg n="b35684f6">
              Fru talman! Från kristdemokraternas sida ber jag att få yrka
              bifall till förslaget i skatteutskottets betänkande 16 och samtidigt
              avslag på samtliga motioner.
            </seg>
            <seg n="27909be2">
              Ett viktigt mål med detta nya lagförslag är att tydligare relatera
              trafikens skaderisker till kostnaden för att använda fordon och
              färdas i trafiken. Detta är en proposition och en reform för att
              påverka trafikbeteendet i rätt riktning.
            </seg>
            <seg n="daf87068">
              Den finländska trafikförsäkringen har stått modell för denna
              proposition. Erfarenheterna i vårt östra grannland är goda. Socialdemokraterna
              har ingått i den finländska regeringen. I Finland har samtliga
              personskadekostnader i samband med trafikolyckor förts över till
              trafikförsäkringen.
            </seg>
            <seg n="28614ddd">
              Sambanden är tydliga. Nu knyts ekonomin till beteendet. Detta
              har i Finland lett till en större medvetenhet om sambandet mellan
              det egna uppträdandet i trafiken och vårdkostnaderna efter en
              olycka. Ett viktigt återhållande incitament som uppmuntrar det
              individuella ansvaret har skapats. Den enskilde bilförarens personliga
              ansvar och riskbeteende ska inte offras på kollektivets bekostnad,
              utan ansvar ska belönas och ge lägre kostnader.
            </seg>
            <seg n="f5a17ba9">
              På sikt bedömer man att detta kan ge stora samhällsekonomiska
              vinster. Vi säger inte att det sker direkt, men vi menar att det
              skapar tydligare samband på sikt. Ekonomin och beteende knyts
              samman.
            </seg>
            <seg n="95223085">
              Fru talman! Trafikförsäkringen är obligatorisk, och den ger ersättning
              vid vissa typer av skador i trafiken. Alla som skadas i en olycka
              med det försäkrade fordonet får ersättning. Om den skadade har
              medverkat till skadan genom uppsåt, grov vårdslöshet eller annan
              vårdslöshet i samband med rattfylleri kan ersättningen minska.
            </seg>
            <seg n="f4c829c7">
              Samhällets kostnader för trafikskadades skador, sjukpenning och
              sjukersättning har ökat dramatiskt de senaste tio åren. Detta
              är en viktig utgångspunkt för den proposition som är framlagd
              och som kammaren i dag diskuterar. De ökade trafikskadekostnaderna
              de senaste tio åren har lett till i motsvarande grad ökade kostnader
              för skattebetalarna men också för den privata trafikförsäkringen.
            </seg>
            <seg n="c33f29c7">
              Så sent som 2002 tvingades försäkringsbolagen göra en större
              premiejustering för att täcka ökade kostnader. Precis som i socialförsäkringarna
              är det framför allt kostnaderna för sjuk- och aktivitetsersättning
              till skadedrabbade som har ökat.
            </seg>
            <seg n="595f9da4">
              Fru talman! Det är inte alltid populärt att införa ett nytt slags
              beskattning. Det kan vi gå i god för. Många berörda har hört av
              sig. Kritik har framförts, och den kan i ett kort perspektiv vara
              förståelig. Men vi från Allians för Sverige vill ha ett system
              som tydligare knyter samman ansvar och låga kostnader inom trafiken.
              På lång sikt tror jag att både en bredare allmänhet och oppositionen
              kan dela denna inställning.
            </seg>
            <seg n="33627c41">
              Ingen av oss kan väl ärligt talat förneka att det finns ett samband
              mellan personligt ansvar och kostnaderna inom trafikförsäkringen.
              Varför ska vi då inte föra in incitament som är starkare i den
              riktningen? Varför ska vi inte föra in incitament mot ansvarslöshet
              i trafiken?
            </seg>
            <seg n="66b53a3f">
              Utifrån detta anser vi att detta är ett framåtsyftande lagförslag
              och i det långa loppet också rättvist. Visst finns det de som
              menar att utvecklingen kommer att gå åt ett annat håll. Jag vill
              inte kalla dem olyckskorpar, men jag menar att ingenting talar
              för att den modell som nu prövas i Finland och som vi inför i
              Sverige skulle leda åt fel håll tvärtom.
            </seg>
            <seg n="f7a75352">
              Fru talman! Vi i Allians för Sverige bedömer att en reform som
              denna stärker ansvarstagandet och kan ge stora samhällsekonomiska
              vinster på sikt i form av ökad trafiksäkerhet, förbättrad rehabilitering
              och minskade skadekostnader. Vi menar att propositionen har dubbla
              syften. Det första syftet är att styra mot en ökad trafiksäkerhet,
              och det har jag talat en hel del om här. Det andra syftet, och
              det ska vi erkänna och tillstå öppet, är att denna reform har
              gett ett bidrag till finansieringen av de omfattande jobbsatsningar
              som påbörjades i och med regeringsskiftet hösten 2006. Där är
              jobbskatteavdraget ett viktigt och grundläggande element.
            </seg>
            <seg n="a5e08e89">
              Den skatt vi nu inför ingår som ett led i en reformering av trafikförsäkringen
              i syfte att skapa en tydligare koppling mellan skaderisken och
              kostnaderna för att färdas i trafiken. Detta, menar vi, kan uppnås
              genom att vissa kostnader som staten i dag svarar för genom socialförsäkringssystemet
              i stället får finansieras inom trafikförsäkringen.
            </seg>
            <seg n="66aa1d54">
              Bakgrunden till reformbehovet är alltså att samhällets kostnader
              för ersättning till trafikskadade har ökat de senaste tio åren,
              och det kan vi inte förneka. En reformering av trafikförsäkringen
              på angivet sätt bör kunna bidra till att bryta denna negativa
              trend.
            </seg>
            <seg n="dfc996ba">
              Fru talman! Avslutningsvis vill jag från kristdemokratisk sida
              säga följande: Det är enligt vår uppfattning synnerligen betydelsefullt
              med åtgärder som kan öka trafiksäkerheten och belöna ett trafiksäkert
              beteende från trafikanterna. Erfarenheterna från andra länder
              talar i den riktningen. Det finländska exemplet är väl värt att
              pröva även i Sverige.
            </seg>
          </u>
          <note n="5c0cef79">
            Anf. 136 LENNART SACRÉDEUS (kd):
          </note>
          <note type="speaker" n="326c3e86">
            Anf. 137 LAILA BJURLING (s) replik:
          </note>
          <u who="laila_bjurling_2620af" xml:id="i-8f570d57925cf5e1-2" n="5ba6f80f" next="i-6ab4bfd6072333d1-2">
            <seg n="f2628f9d">
              Fru talman! I valrörelsen pratade Kristdemokraterna ofta och
              gärna om allt gott de skulle göra för pensionärerna. Det är gott
              och väl att ni, precis som vi socialdemokrater, vill landets pensionärer
              väl. Men Lennart Sacrédeus tycks ha hamnat i dåligt sällskap.
            </seg>
            <seg n="919a5b38">
              Den borgerliga regeringen har redan sett till att pensionärerna
              får betala en högre skatt än de som arbetar, även om de har lika
              höga inkomster. Nu kommer nästa smäll. Pensionärerna ska vara
              med och betala en skatt på trafikförsäkringen som egentligen tycks
              vara till för att finansiera en sänkt förmögenhetsskatt. Är det
              rättvist, Lennart Sacrédeus?
            </seg>
          </u>
          <note n="74bab921">
            Anf. 138 LENNART SACRÉDEUS (kd) replik:
          </note>
          <u who="laila_bjurling_2620af" xml:id="i-6ab4bfd6072333d1-2" n="5ba6f80f" prev="i-8f570d57925cf5e1-2">
            <seg n="7108bc0b">
              Fru talman! Frågan var om det var rättvist att pensionärer som
              inte får jobbavdraget det låg väl implicit i Laila Bjurlings fråga
              får vara med och betala en höjd premie avseende trafikförsäkringen.
            </seg>
            <seg n="a24d76d5">
              Mitt svar är att detta inte gynnar pensionärerna som kollektiv
              i och med att jobbskatteavdraget inte gäller dem. Men pensionärer
              kan också förstå sambandet mellan en försäkring som premierar
              ett gott trafikbeteende och inte ett oklokt riskbeteende. Jag
              tror alltså att man från pensionärskollektivets sida tänker vidare
              än sin egen grupp.
            </seg>
            <seg n="138908eb">
              Jag vet att det finns ett stort patos och engagemang för rättvisefrågor
              hos Socialdemokraterna. Jag vill påstå, utan att Laila Bjurling
              blir överraskad, att det finns ett rättvisetänkande hos alla partier
              i riksdagen och självklart hos Kristdemokraterna också, men vi
              kommer till andra slutsatser. Vårt rättvisetänkande bygger på
              följande.
            </seg>
            <seg n="36afb3e5">
              Är det rättvist att människor som har ett osunt och oklokt beteende
              i trafiken ska kunna gödsla över sina kostnader till andra grupper,
              inklusive pensionärer som har bil och som kör försiktigt och klokt?
              Detta är också en rättviseaspekt.
            </seg>
            <seg n="1605db16">
              Det konkreta svaret på Laila Bjurlings fråga är: Pensionärerna
              har inte fått jobbskatteavdraget. De får vara med och bära höjda
              kostnader här. Men vi kristdemokrater och Allians för Sverige
              har den synen på pensionärskollektivet att de inte bara tänker
              på den egna gruppen utan tänker på samhället som helhet och ett
              beteendemönster som är gynnsamt för totaliteten i samhällsekonomin.
            </seg>
          </u>
          <note type="speaker" n="9876e300">
            Anf. 139 LAILA BJURLING (s) replik:
          </note>
          <u who="laila_bjurling_2620af" xml:id="i-09752ba233ec16d5-5" n="5ba6f80f">
            <seg n="eb9958c3">
              Fru talman! Är det rättvist att en med, vad sade Lennart Sacrédeus,
              ett osunt leverne i trafiken ska övervältra kostnader på någon
              annan? Tror Lennart Sacrédeus att en låg premie gör att jag inte
              tycker att det spelar så stor roll om jag råkar skadas i trafiken
              eller kör ihjäl någon annan och att om premien blir högre kommer
              jag att bli försiktigare? Nu tror jag inte att jag vill köra ihjäl
              någon för premien blir lite för dyr. Så funkar det naturligtvis
              inte alls.
            </seg>
            <seg n="670b587f">
              De som kör onyktra i trafiken eller orsakar olyckor genom sitt
              slarv blir inte mindre slarviga eller mindre onyktra för att de
              får betala en högre trafikförsäkringspremie. I det här fallet
              pratar vi om en skatt. Den skatten ska ju vara till för att betala
              de trafikskadades sjukpenning, dem som redan är trafikskadade,
              inte dem som kommer att bli utan dem som redan är. Pensionärerna
              får ju ingen sjukpenning. De får bara vara med och betala en högre
              premie för dem som redan är skadade i trafiken. Skatten påverkar
              inte kommande eventuell försäkring, som ska utredas. Vad den innehåller
              får vi se sedan.
            </seg>
            <seg n="b9bb42d2">
              Jag undrar, Lennart Sacrédeus, om du har funderat på konsekvenserna
              av att föra över kostnaderna för trafikskadade till trafikförsäkringen.
              Jag tror inte att det kommer att ändra något beteende över huvud
              taget, som jag har sagt tidigare. Och vem kommer att få rehabilitering
              först efter en olycka, den yrkesarbetande Johan, som jag pratade
              om i mitt anförande, som förorsakar försäkringsbolagen stora kostnader
              för sjukpenningen, eller 82-åriga Linnea, som inte har någon sjukpenning
              alls?
            </seg>
          </u>
          <note n="5b50f26f" type="speaker">
            Anf. 140 LENNART SACRÉDEUS (kd) replik:
          </note>
          <u who="lennart_sacredeus_149cc5" xml:id="i-a06dbfac3525121f-1" n="c26a10dd">
            <seg n="8bb82744"/>
            <seg n="ee5187b4">
              Fru talman! Vad gäller vem som ska få rehabilitering först utgår
              jag från att det tänkande som finns runt solidaritet, rättvisa
              och alla människors lika värde gör att bägge får vård i tid. Jag
              vill inte tro, det tror jag inte heller att Laila Bjurling har
              som uppfattning, att Sverige präglas av den människosynen att
              den ena människan sorteras bort på den andras bekostnad.
            </seg>
            <seg n="1d72b859">
              Om det är så att man sorterar människor på det sättet har människosynen
              fullständigt underminerats under lång tid i det svenska samhället.
              Jag vill tro att bägge får vård och att bägge prioriteras. Det
              är det svenska samhället, och det är den människosyn med kristna,
              humanistiska rötter som ska prägla det här samhället. Därför ska
              ingen rangordnas före den andra i vården.
            </seg>
            <seg n="e50561d6">
              Vad gäller riskbeteende i trafiken delar jag Laila Bjurlings
              åsikt. Jag ber om ursäkt om jag var så otydlig i mitt anförande
              att det kunde tolkas in att människor i dag skulle önska andra
              trafikskador därför att det är låga premier. Det var nog inte
              min tanke. Har jag varit så otydlig får jag verkligen ta det på
              mig. Det jag vill säga är att sambandet ändå blir tydligare med
              premiebetalningen.
            </seg>
            <seg n="9f7a4c4a">
              Sedan finns det människor i vårt samhälle, tyvärr alltför många,
              som inte bryr sig, som inte bryr sig om det gemensamma, som inte
              bryr sig om medmänniskor. De får se på sin avi att det kostar
              mer. Kan det hjälpa dem att bry sig en aning mer om sina medtrafikanter
              vore det härligt.
            </seg>
          </u>
          <note type="speaker" n="57a0dd9e">
            Anf. 141 CLAES-GÖRAN BRANDIN (s):
          </note>
          <u who="claes-goran_brandin_96753d" xml:id="i-acae08f4f0ffae26-0" n="3fd85fb4">
            <seg n="d8582407">
              Fru talman! Det ligger på min lott att se på den här frågan ur
              trafiksäkerhetssynpunkt.
            </seg>
            <seg n="1df3ddef">
              Den borgerliga regeringen tror att den som betalar höga trafikförsäkringspremier
              kör försiktigare, och därför skulle trafiksäkerheten öka, enligt
              alliansen. Bara själva risken att utsätta sig för en krock med
              en annan trafikant kommer att gräva stora hål i plånboken. På
              det viset tror regeringen att man kommer att köra långsammare
              och försiktigare än förut. De som redan i dag betalar höga trafikförsäkringspremier,
              till exempel ungdomar och mc-förare med nytaget körkort, ska betala
              ännu mer om det här förslaget genomförs.
            </seg>
            <seg n="46cfc890">
              Men regeringen övertygar ingen mer än sig själv. Varenda remissinstans
              har invändningar mot resonemanget att skatt på trafikförsäkringen
              skulle öka säkerheten i trafiken och att folk skulle köra försiktigare.
            </seg>
            <seg n="5b3e8e03">
              Svensk åkerinäring är orolig för de nya skatterna. Moderaterna
              har varit ett parti som hela tiden under förra mandatperioden
              har förfäktat att man ska se över kostnaderna för åkerinäringen.
              De har i olika debatter i trafikutskottet sagt att man måste genomföra
              förslag som gör det lättare för åkerinäringen. När detta nu blir
              aktuellt, när man har släppt cabotaget fritt i Sverige, ska åkerierna
              bedriva verksamhet med samma konkurrens som de utländska åkarna.
            </seg>
            <seg n="916af006">
              Vi har ingenting emot att det kommer polska, lettiska och litauiska
              långtradare till Sverige, absolut inte. Men vi ska konkurrera
              på lika villkor. Med det här förslaget kommer vi inte att konkurrera
              på lika villkor. De svenska åkerierna kommer att få högre avgifter
              och skatter på sin verksamhet. Det var liksom inte det som var
              meningen med detta. Därför ska det bli väldigt intressant att
              få vara med och debattera hur åkerierna ska fungera på den svenska
              marknaden i framtiden. Med det här förslaget har inte de svenska
              åkerierna någon konkurrensmöjlighet.
            </seg>
            <seg n="8391b9c2">
              Marianne Spetz på Motormännen sade till exempel så här på en
              utfrågning som Socialdemokraterna i skatteutskottet ordnade nu
              i maj: Förslaget motverkar trafiksäkerheten genom att betalningssvaga
              grupper inte försäkrar sina fordon eller behåller sina mindre
              trafiksäkra fordon och fortsätter att köra omkring i dem.
            </seg>
            <seg n="bad550e4">
              En dyr premie kommer inte att leda till en föryngring av den
              svenska bilparken så att vi på det sättet får fler säkra bilar
              på våra vägar. Det är ju det vi vill allihop, för miljöns skull.
              En dyr premie kommer inte heller att sortera ut de farliga bilförarna
              ur trafiken. Däremot kommer fler att köra i gamla fordon, och
              andelen oförsäkrade bilar kommer att öka.
            </seg>
            <seg n="1ecaf6d7">
              Finlands trafiksäkerhetslösning används ofta i diskussionen.
              Har så gjort också här i dag. Men i Finland är olycksstatistiken
              sämre än i Sverige, och antal trafikdödade per invånare har minskat
              fortare i Sverige än i Finland. Det visar det europeiska åtgärdsprogrammet
              för trafiksäkerhet från 2006. Detta trots att de har mycket höga
              böter för fortkörning jämfört med de svenska.
            </seg>
            <seg n="8ff9fc1e">
              I själva verket är kopplingen mellan ökad trafiksäkerhet å ena
              sidan och höjd trafiksäkerhetspremie å den andra väldigt svag.
              Det finns helt enkelt inget samband. Nollvisionen, det vill säga
              visionen om noll döda och svårt skadade i trafiken som vi socialdemokrater
              lade grunden till, har lett till en rad åtgärder som har visat
              sig mer framgångsrika i fråga om att minska antalet dödade och
              skadade i trafiken.
            </seg>
            <seg n="05745920">
              Ökad trafiksäkerhet uppnås genom bättre vägunderhåll och att
              nya vägar utformas på ett säkert sätt. Andra viktiga trafiksäkerhetsåtgärder
              är att arbeta för att få alla bilister att hålla hastighetsgränserna,
              att använda bilbälte, att få bort alkoholen från våra vägar och
              vår trafik och att hela tiden fortsätta att informera om trafiksäkerhet
              för alla.
            </seg>
            <seg n="1f9420de">
              Lite mer ärlighet från den borgerliga alliansens sida vore på
              sin plats. Är det inte så att den här propositionen är ett sätt
              att försöka delfinansiera regeringens skattesänkningar för dem
              som redan har det bra? Eller är den ett uttryck för regeringens
              tafatta miljöpolitik? När färre människor har råd att köra bil
              blir det mindre av miljöfarliga utsläpp Nej, säg som det är! Skatt
              på trafikförsäkringspremien har inget med förbättrad trafiksäkerhet
              att göra.
            </seg>
          </u>
          <note n="9a4e1cae">
            Jag yrkar bifall till reservation 1.
          </note>
          <note n="4953280f">
            I detta anförande instämde Christin Hagberg (s).
          </note>
          <note type="speaker" n="89200709">
            Anf. 142 ANNICKA ENGBLOM (m) replik:
          </note>
          <u who="annicka_engblom_d23a4d" xml:id="i-06125f901ccc6ef2-5" n="edbade1d">
            <seg n="20042391">
              Fru talman! Claes-Göran Brandin försöker här misstänkliggöra
              någonting som står i propositionens inledning, som klart och tydligt
              vid ett antal tillfällen har deklarerats här från talarstolen
              och som alls inte är någon hemlighet, nämligen att det här skatteförslaget
              har två syften.
            </seg>
            <seg n="cd56b234">
              Det ena syftet är att vara ett instrument för ökad trafiksäkerhet
              genom att de som sköter sig premieras.
            </seg>
            <seg n="9102dcf1">
              Det andra syftet är att delfinansiera jobbskatteavdraget för
              att neutralisera den, som ni säger, chockhöjning av trafikförsäkringspremien
              som de facto i medeltal handlar om 58 kronor per månad och som
              kommer att vägas upp av de skatteavdrag som detta syftar till
              att delfinansiera.
            </seg>
            <seg n="1b8f18df">
              Claes-Göran Brandin lyfter fram nollvisionen. Det gjorde också
              jag i mitt anförande. Nollvisionen är bra, och den står vi alla
              här i riksdagen bakom. Men det hjälper ju inte. Ökningen under
              15 år från 35 000 skador till 60 000 skador talar väl ändå sitt
              tydliga språk. Vi måste försöka med andra åtgärder. Vi ska därför
              också pröva den här åtgärden.
            </seg>
            <seg n="12caa736">
              Vidare lyfter Claes-Göran Brandin fram frågan om den ökade trafiksäkerheten
              på vägar. Men alla de 50 miljarder kronor som bland annat bilägare
              varje år bidrar till har uppenbarligen inte gått till vägar. Det
              är bara att titta runt husknuten för att se det.
            </seg>
            <seg n="7de2a886">
              Vore det då inte på sin plats, Claes-Göran Brandin, att kanske
              redogöra för vad Socialdemokraterna vill? Hur ska ni kunna åstadkomma
              en bättre trafiksäkerhet? Sådant lyser fullkomligt med sin frånvaro
              i den motion som har lagts fram.
            </seg>
          </u>
          <note type="speaker" n="a2cf5428">
            Anf. 143 CLAES-GÖRAN BRANDIN (s) replik:
          </note>
          <u who="claes-goran_brandin_96753d" xml:id="i-acae08f4f0ffae26-1" n="3fd85fb4">
            <seg n="bf9175c9">
              Fru talman! Hur ska vi socialdemokrater göra för att få en bättre
              trafiksäkerhet? Ja, det är bara att konstatera att under de senaste
              åren har antalet dödade och svårt skadade i trafiken minskat.
              Det är bara att läsa innantill i statistiken så ser man att så
              är det.
            </seg>
            <seg n="1af533a1">
              Du säger att bilisterna inte via bättre vägsatsningar får tillbaka
              de pengar som de redan i dag betalar in via sin avgift. Okej,
              jag håller med om det. Men nu ska ni lägga ännu mer pålagor på
              bilisterna. Får de tillbaka de pengarna? Det tror inte jag. Eftersom
              detta ska finansiera jobbavdraget, som du själv säger, kommer
              pengar inte att gå tillbaka till vägstandarden, något som det
              kan jag också hålla med om är en del av detta med att få ett trafiksäkrare
              samhälle.
            </seg>
            <seg n="cf640fc6">
              Det du säger håller inte. Det här ska ju finansiera andra saker!
            </seg>
          </u>
          <note type="speaker" n="ace1b67c">
            Anf. 144 ANNICKA ENGBLOM (m) replik:
          </note>
          <u who="annicka_engblom_d23a4d" xml:id="i-06125f901ccc6ef2-6" n="edbade1d">
            <seg n="216b32bc">
              Fru talman! De jobbskatteavdrag som genomförts i steg ett och
              som genomförs i steg två och förhoppningsvis också med den goda
              utveckling som svensk ekonomi har i steg tre kommer mycket väl
              att kunna kompensera för bland annat den här höjningen av trafikförsäkringspremien.
              Det har jag ett antal gånger klart påpekat, och det kan jag gärna
              fortsätta att påpeka. Det handlar alltså om ett pluskonto. En
              tusenlapp har vi lovat. Vi gör allvar av våra vallöften till skillnad
              från vad den förra majoriteten gjorde.
            </seg>
            <seg n="529cd572">
              Man kan säga vad man vill med statistik. Uppenbarligen har vi
              inte tillgång till samma statistik. Jag har tittat i försäkringsbolagens
              egen statistik. De borde väl ha ganska bra koll på hur många de
              trafikskadade är. Försäkringsbolagens statistik säger 60 000 personer
              en ökning från 35 000 i början av 90-talet till 60 000. Jag tycker
              att det är en oerhört allvarlig ökning som man inte kan bortse
              från och som vi alla måste känna ett ansvar för och en oro inför.
              Därför måste vi pröva olika åtgärder för att tillsammans åstadkomma
              det vi här talar om.
            </seg>
            <seg n="ee2da093">
              Vi får pröva den här vägen. De som sköter sig i trafiken kommer
              att premieras. Precis som föregående talare här i dag klart har
              påvisat, bland annat utifrån uppgifter från Finland, har premierna
              till och med sjunkit för dem som skött sig i trafiken.
            </seg>
            <seg n="53392e34">
              Återigen, Claes-Göran Brandin, eftersom du inte svarat på min
              fråga: Vilken lösning har Socialdemokraterna för att åstadkomma
              förbättringar vad gäller de trafikskadade? Jag går faktiskt, med
              all respekt för annat, efter försäkringsbolagens egen statistik
              i det här fallet.
            </seg>
          </u>
          <note type="speaker" n="63419652">
            Anf. 145 CLAES-GÖRAN BRANDIN (s) replik:
          </note>
          <u who="claes-goran_brandin_96753d" xml:id="i-acae08f4f0ffae26-2" n="3fd85fb4">
            <seg n="4a4e986d">
              Fru talman! När det gäller information har Socialdemokraterna
              policyn att farliga vägar och hinder vid sidan av vägarna ska
              byggas bort, alltså att göra så att det blir bättre när det gäller
              att köra på våra vägar. Det är ett sätt att kunna vara med och
              minska antalet skadade och dödade på våra vägar. Jag håller med
              om att antalet är för högt.
            </seg>
            <seg n="961854ae">
              Precis som jag sade inledningsvis är vi också ute efter en bättre
              information på skolor och överallt där det finns människor. Vi
              ska vara med och informera om hur vi ska bete oss i trafiken.
              Sedan måste vi alla gemensamt se till att färre som inmundigat
              alkohol vistas på våra vägar. Det är sådant som hjälper till att
              få ned antalet dödade och skadade.
            </seg>
            <seg n="776bc3c7">
              Flera andra länder har faktiskt tittat på den svenska modellen
              för att få ned antalet dödade och svårt skadade och har efterapat
              den svenska modellen. Det är faktiskt på det viset. Sedan får
              du läsa vilken statistik du vill.
            </seg>
            <seg n="b29464b3">
              Spring inte ut och säg att Finland har lägre trafikavgifter än
              Sverige! Gå in på deras hemsida! Det står också på svenska där,
              så man behöver inte vara kunnig i finska språket. Det står att
              avgifterna beträffande de finska och de svenska premierna är ungefär
              lika, så kom inte och säg att avgifterna är lägre i Finland!
            </seg>
            <seg n="cd37a33f">
              Vi står fast vid vår nollvision och ska jobba vidare med den
              och på det viset se till att det blir färre skadade och dödade
              i trafiken.
            </seg>
          </u>
          <note type="speaker" n="c85988c2">
            Anf. 146 TOMAS ENEROTH (s):
          </note>
          <u who="tomas_eneroth_fe7afa" xml:id="i-c7f187f8b113ad96-0" n="a04c6b58">
            <seg n="a7500874">
              Fru talman! Jag vill börja med att yrka bifall till den socialdemokratiska
              reservationen.
            </seg>
            <seg n="02429ca0">
              Jag konstaterar att det vi har debatterat verkar vara ett förslag
              som egentligen ingen gillar. Det blir nästan lite pinsamt när
              det konstateras att nästan samtliga remissinstanser tycker att
              förslaget är dåligt. Det blir också nästan pinsamt när man inser
              att utskottet inte ens vågade ha en hearing. Jag kan inte påminna
              mig om att jag, när jag varit utskottsordförande, har nekat oppositionen
              möjligheten att ha en hearing i en viktig fråga.
            </seg>
            <seg n="2b71ce2f">
              Detta är en viktig fråga och en principiell, ideologisk, fråga.
              Det är obegripligt att man inte klarar av detta. Jag kan möjligtvis
              förstå att statsrådet Anders Borg inte är närvarande när vi har
              den här debatten. Det kanske underlättar hans förutsättningar
              att backa från frågan när utredningen så småningom kör fast, vilket
              jag predestinerar att den kommer att göra.
            </seg>
            <seg n="d8f90f04">
              Socialdemokraterna har haft en egen hearing som var väldigt tydlig.
              Remissinstanserna talade tydligt om vad förslaget går ut på och
              om varför de är emot det.
            </seg>
            <seg n="611c9866">
              Det var Saco, LO, TCO och, som någon nämnde, lobbyorganisationen
              Svenskt Näringsliv, det vill säga den organisation som företräder
              de flesta arbetsgivarna.
            </seg>
            <seg n="efde3b9d">
              Det var även LRF och många andra men också försäkringsbranschen
              som tidigare lobbat hårt för att få en ökad privatisering av försäkringar
              inte i hela branschen men i delar av den och som nu ser att det
              förslag de fått i knäet definitivt inte är vad de vill ha.
            </seg>
            <seg n="e89d372b">
              De oroar sig mycket över de ökade administrativa kostnader som
              de kommer att få. Framför allt inser de att det helt plötsligt
              är försäkringsbranschen och de bolagen som ska gå in och avgöra
              om sjukintyg från och med den första dagen. Det är de som ska
              se till att man får sin inkomstförlust täckt från första dagen.
              För att alla ska förstå skillnaden ska vi komma ihåg att inkomstförluster
              i dag ersätts genom den gemensamma sjukförsäkringen. I de fall
              trafikförsäkringen går in sker det en prövning där man kan få
              pengar enfem veckor efteråt.
            </seg>
            <seg n="f559a3fb">
              Det är inte den enskilde medborgarens inkomststandard som äventyras.
              Så kommer det att bli framöver om detta så småningom förs över
              till försäkringsbolagen. Det kommer att kräva en fantastisk, gigantisk,
              administration av försäkringsbolagen, som dessutom inte kommer
              att samordna den utan göra den bolag för bolag. De ska kontrollera
              om olyckan är orsakad av trafiken eller eget slarv, om man var
              skadad innan man kanske till och med var sjukskriven. Då har man
              en direkt en lång diskussion om vem som ska bära kostnaden, om
              det är trafikförsäkringen eller sjukförsäkringen. Det här kommer
              inte att prövas i de förvaltningsrättsliga domstolarna, utan det
              kommer att bli civilrättsliga ärenden om inte någon annan ordning
              tas fram. Det blir alltså advokatkostnader och administrativa
              kostnader.
            </seg>
            <seg n="f160772b">
              Dessutom ska det avgöras om det är en trafikskada eller en degenerativ
              förändring. Den ryggskada som du fick i den där bilolyckan för
              något år sedan, är det inte så att det egentligen är fråga om
              att du hade ett slitsamt arbete? Då bör skadan bekostas av den
              allmänna sjukförsäkringen. Så kommer resonemangen att gå. Det
              är ett av de avgörande skälen till att vi väljer att inte ha privatiserat
              delar av våra försäkringssystem. Det är också detta som gör att
              försäkringsbranschen börjar backa från förslaget. Det är också
              det som gör att regeringens utredare inte kommer att gå i mål
              med förslaget. Kvar blir en beskattning av trafikförsäkringspremierna.
            </seg>
            <seg n="a7690dea">
              Allvarligt är dock att detta bereder vägen för en privatisering
              av försäkringarna. Det sker i ett läge när regeringen filar på
              direktiven till en socialförsäkringsutredning. Regeringen vill
              söka stöd för breda överenskommelser om socialförsäkringarna.
              Men medan Cristina Husmark Pehrsson skriver på direktiven, och
              förhandlar dem inom regeringen, går Finansdepartementet och Anders
              Borg fram och delprivatiserar redan i förväg. Det är klart att
              det inte väcker respekt att göra så inför ett brett parlamentariskt
              arbete, som regeringen säger sig söka.
            </seg>
            <seg n="d62cdb51">
              Man ska också komma ihåg att det här definitivt inte handlar
              om trafiken. Hade det här handlat om trafiksäkerhet hade argumentationen
              varit helt annorlunda. Vi vet att frågan om privatiseringen av
              trafikförsäkringen och privatiseringen av arbetsskadeförsäkringen
              länge har drivits av lobbygrupper. Timbro och andra organisationer
              har under tolv års tid med oss socialdemokrater motarbetat och
              uppvaktat oss. De har med allehanda olika skäl lagt fram den typen
              av förslag. Vi har avslagit dem. Jag noterar att i princip alla
              andra borgerliga partier utom Moderaterna också har avslagit sådana
              förslag på sina stämmor.
            </seg>
            <seg n="e77e0686">
              Frågan är nu, när man har kommit så långt i lobbyvärlden att
              det har kommit ett förslag om trafikförsäkringen, vilka andra
              områden som ska privatiseras framöver. Jag ska ta upp något av
              det som de borgerliga ledamöterna har sagt i debatten. De har
              sagt att vars och ens beteende ska påverka premien. Ansvar och
              kostnader ska knytas samman. De som sköter sig ska premieras.
            </seg>
            <seg n="2a6379c6">
              Okej! Låt oss översätta detta till idrotten, till rökningen,
              till alkoholen och till fetman. Allvarligt talat: Vad är den principiella
              och ideologiska skillnaden mellan beteendet i trafiken och de
              kostnader skadorna föranleder sjukförsäkringen och beteendet när
              det gäller vår hälsa, vårt idrottande, alkohol, fetma eller rökning?
              Det här är också delar som föranleder kostnader i vår gemensamma
              sjukförsäkring. Förbereder ni i de borgerliga partierna en långtgående
              privatisering även av dessa förslag? Jag vet att det finns förslag
              om att privatisera arbetsskadeförsäkringen. Det har tidigare avvisats
              men är nu tydligen på gång.
            </seg>
            <seg n="1bc09984">
              Vad som händer är att vi går från riskutjämning, från en gemensam
              social försäkring med en gemensam riskutjämning, den sociala försäkringen,
              till riskgruppsdifferentiering, till det som sakförsäkringar har,
              vare sig det är hemförsäkring eller bilförsäkring. Vi har det
              på sakförsäkringsområdet, inte på personförsäkringsområdet. Nu
              kommer vi att få en sådan utveckling. Det vore att backa tillbaka.
              Det är tack vare att vi byggde upp gemensamma sociala försäkringar
              under 4070-talen som vi har kommit undan detta.
            </seg>
            <seg n="7a6005d0">
              Min principiella fråga gäller snarare om de borgerliga partierna
              verkligen vill ha in en riskdifferentiering i sjukförsäkringen.
              Är det den utvecklingen vi ser framöver? I så fall är det strid
              på kniven. Jag kan inte påminna mig att något annat borgerligt
              parti, mer än möjligtvis Moderaterna, har haft detta uppe på sina
              stämmor. Är det ett sådant samhälle vi vill ha? Ska vi börja räkna
              riskerna på individerna i salen? Han har diabetes, taskig hälsa,
              kör motorcykel, röker, idrottar.
            </seg>
            <seg n="9d09dce8">
              Jag vill inte ha ett sådant samhälle. Vi har inte velat ha det
              i Sverige. Vi vill ha en gemensam försäkring där vi gemensamt
              betalar dessutom låga, enhetliga avgifter och har låga administrativa
              kostnader. Vi delar på riskerna. Vi kan inte avgöra om det är
              du, jag eller någon annan som vid något tillfälle får en allvarlig
              sjukdom. Effekten av detta är en riskutjämning på 29 miljarder
              kronor. Ni kan se i delhäfte 5 i Anna Hedborgs socialförsäkringsutredning.
              Där får ni det väl beskrivet för er. Vi kan konstatera att vi
              lämnar den grundläggande principen om riskutjämning.
            </seg>
            <seg n="9f0e40fb">
              Min predestination är att utredningen kommer att köra huvudet
              i väggen och att de borgerliga riksdagsledamöter som i kammaren
              i dag har försökt försvara detta kommer att få stå till svars
              för att bara ha bidragit till att lägga en skatt på trafiken och
              på trafikanterna men inte i någon mening ha utvecklat eller förändrat
              försäkringssystemen.
            </seg>
          </u>
          <note n="4953280f">
            I detta anförande instämde Christin Hagberg (s).
          </note>
          <note type="speaker" n="b69c5e08">
            Anf. 147 ANNICKA ENGBLOM (m) replik:
          </note>
          <u who="annicka_engblom_d23a4d" xml:id="i-06125f901ccc6ef2-7" n="edbade1d">
            <seg n="44986759">
              Herr talman! Först och främst är det viktigt att vi utreder sanningen
              bakom saker och ting. Det gäller formerna för hearingen som Socialdemokraterna
              genomförde. Man föreslog ett datum som inte passade. Det var kort
              varsel. Vi vägrade inte en hearing utan endast att den skulle
              hållas just det datumet. Sedan har Socialdemokraterna gång på
              gång försökt pådyvla oss detta. Det här kan omöjligtvis Tomas
              Eneroth som inte sitter i skatteutskottet lastas för, men icke
              desto mindre måste sanningen komma fram.
            </seg>
            <seg n="8b13f7e7">
              Tomas Eneroth tar upp frågan om försäkringsbolagen. Jag uppfattar
              det som ett slags misstänkliggörande av försäkringsbolagen, det
              vill säga att när den totala kostnaden överförs dit kommer folk
              att hamna i kläm. Då kommer de minsann inte att åtnjuta någon
              rättssäkerhet eller få full täckning för inkomstbortfall.
            </seg>
            <seg n="246d7cac">
              Jag ska be att få räkna upp några av punkterna i direktiven till
              utredaren. Där framgår vem som ska vara ansvarig för att ersätta
              de drabbade under den tid orsaken till olyckan utreds, vem som
              har det slutliga ansvaret mellan försäkringsbolagen och den allmänna
              försäkringen, trafikförsäkringens ansvar för rehabilitering, att
              möjligheten att även omfatta eftersökning av trafikskadat vilt
              ska ses över också intressant och privat-offentlig samverkan samt
              dessutom även personlig integritet. Man ska titta på att den trafikskadade
              inte ska få ett sämre utfall än med dagens försäkringslösning.
              Det framgår tydligt.
            </seg>
            <seg n="a788af00">
              Vad gäller andra områden i socialförsäkringen känner Tomas Eneroth
              till dem bättre. Men vad har socialförsäkringsutskottet för tankar
              för att få ned antalet olycksdrabbade i statistiken?
            </seg>
          </u>
          <note type="speaker" n="4d6bd9c6">
            Anf. 148 TOMAS ENEROTH (s) replik:
          </note>
          <u who="tomas_eneroth_fe7afa" xml:id="i-c7f187f8b113ad96-1" n="a04c6b58">
            <seg n="8261eada">
              Herr talman! Jag konstaterar att Annicka Engblom i detta fall
              tycker att det borde ha varit en hearing men att det var en fråga
              om datumet. Det låter underligt. Vi brukar alltid kunna komma
              överens om datum. Men jag tolkar det också som att det uppenbarligen
              är intressant för ärendet att ha en hearing. Är det nu intressant
              att ha en hearing om trafikförsäkringen? Kan vi få ett svar i
              kammaren i dag och se om utskottet är berett att nu ha en hearing
              om den framtida förändringen av trafikförsäkringen?
            </seg>
            <seg n="de93e547">
              När det gäller överförandet till försäkringsbolagen kan man undra
              om det blir civilrättsligt eller förvaltningsrättsligt. Det är
              den grundläggande skillnaden. En prövning av ett bilärende i dag
              är civilrättsligt. Är det så det kommer att bli även i sjukförsäkringen?
              Jag förväntar mig ett svar även på den frågan. Direktiven täcker
              inte detta. Men Annicka Engblom kan ha svar på den frågan.
            </seg>
            <seg n="8494a5f3">
              Har socialförsäkringsutskottet några synpunkter på hur trafiken
              ska hanteras? Nej, det har vi inte. Det är till och med så att
              den borgerliga majoriteten i socialförsäkringsutskottet väljer
              att inte ens kommentera några effekter för trafiksäkerheten. Man
              säger att man inte kan bedöma detta. Det förstår jag.
            </seg>
            <seg n="6650f6a8">
              Det vi kan bedöma inom socialförsäkringsutskottet är att detta
              leder till kraftiga förändringar i de grundläggande principerna
              som rör våra försäkringar. Vill ni ha riskdifferentiering i våra
              försäkringar? Är det så att samma argumentation som Annicka Engblom
              har fört fram om trafiken också ska gälla för rökning, idrottsskador,
              fetma, alkohol eller för arbetsskador? Om inte, vad är den principiella
              skillnaden när argumentationen lyder att man måste ta ansvar för
              sitt beteende, att det måste kosta om man inte sköter sig, inte
              tar ansvar för sin hälsa eller sitt trafikbeteende? Det ska bli
              mycket intressant att få höra.
            </seg>
          </u>
          <note type="speaker" n="90713f62">
            Anf. 149 ANNICKA ENGBLOM (m) replik:
          </note>
          <u who="annicka_engblom_d23a4d" xml:id="i-06125f901ccc6ef2-8" n="edbade1d">
            <seg n="ce581403">
              Herr talman! Vad gäller en ny hearing får vi väl återkomma till
              det, framför allt när utredningen om den framtida överföringen
              av kostnaderna till trafikförsäkringen kommer tillbaka. Det kan
              vi näppeligen göra just nu, för det här ska vi ju förhoppningsvis
              avgöra i morgon.
            </seg>
            <seg n="827e3d63">
              Vad gäller andra områden har jag tidigare svarat att det vi har
              att diskutera här i dag är på förekommen anledning. Olycksstatistiken
              är oroväckande och fortsätter att öka. Någonting måste vi göra.
              Nollvisionen fungerar inte. Det fungerar inte med de åtgärder
              som har vidtagits under de tidigare socialdemokratiska regeringarna,
              eftersom ökningen fortsätter.
            </seg>
            <seg n="78b1ffe5">
              Tomas Eneroth och jag kommer aldrig att bli överens, för vi har
              skilda synsätt i fråga om det egna ansvaret. Det egna ansvaret
              var också incitamentet för försäkringsbolagen att överta rehabiliteringsansvaret
              för dem som har blivit drabbade i trafiken. Där tror vi också
              på ett mer effektivt system och framför allt att den olycksdrabbade
              inte ska bollas mellan de olika systemen utan ska kunna koncentrera
              sig på att bli frisk och komma tillbaka till ett normalt liv igen.
            </seg>
            <seg n="0cb6eb4b">
              Jag kan givetvis inte tala för hela utskottet. Jag var på Socialdemokraternas
              hearing åtminstone första timmen, sedan kunde jag inte följa så
              mycket mer och den var väldigt bra på många sätt och vis.
            </seg>
            <seg n="91f46e85">
              Jag har noterat att Tomas Eneroth inte tycker om riskdifferentiering.
              Då kan vi konstatera det. Vi tycker om riskdifferentiering, och
              jag tror att det här förslaget definitivt kommer att få en efterlängtad
              effekt vad det gäller att få ned olycksstatistiken. Det är nog
              både du och jag väldigt intresserade av.
            </seg>
          </u>
          <note type="speaker" n="edd9abc8">
            Anf. 150 TOMAS ENEROTH (s) replik:
          </note>
          <u who="tomas_eneroth_fe7afa" xml:id="i-c7f187f8b113ad96-2" n="a04c6b58">
            <seg n="7fbe61d3">
              Herr talman! Annicka Engblom har inte möjlighet att svara nu,
              men det kanske finns någon annan borgerlig ledamot som kan göra
              det.
            </seg>
            <seg n="3e11ef7b">
              Jag ställde frågan om hearing, och det var en öppning här för
              att man skulle vara intresserad av detta. Varför inte ta en hearing
              nu, när utredningen precis ska börja? Det finns en hel kader med
              remissinstanser som längtar efter att få lämna sina synpunkter
              i ett tidigt skede. Det kan vara intressant för utredaren att
              på ett tidigt stadium få höra hela den remissopinion som vi som
              var på hearingen tog till oss.
            </seg>
            <seg n="ed06380b">
              Min fråga till de borgerliga ledamöterna är: Kör ni i gång en
              hearing? Det är väl rimligt att utskottet tar ansvar för att tidigt
              komma in i ett beredningsskede. Det är så det heter att vi ska
              arbeta här i riksdagen. Nu har ni den möjligheten.
            </seg>
            <seg n="cb494687">
              Jag noterar att jag inte fick svar på frågan huruvida det var
              civilrättsligt eller förvaltningsrättsligt. Det återstår att se
              om någon annan borgerlig ledamot har en aning om detta.
            </seg>
            <seg n="0455d13d">
              Jag konstaterar dessutom att om man nu argumenterar att införandet
              av riskdifferentiering och olika riskpremier ger en efterlängtad
              effekt på trafikbeteendet antar jag att det i så fall skulle ge
              en efterlängtad effekt även när det gäller rökning, fetma och
              alkohol. Men återigen: Det återstår väl att se om de förslagen
              kommer från den borgerliga regeringen.
            </seg>
          </u>
          <note type="speaker" n="830ecab5">
            Anf. 151 CARINA MOBERG (s):
          </note>
          <u who="carina_moberg_6fe786" xml:id="i-59a65138c2e1a87b-0" n="9c671069">
            <seg n="90042e7a">
              Herr talman! Som fjärde socialdemokratisk talare undrar jag om
              det finns så mycket mer att tillägga i denna debatt. Det framgår
              klart och tydligt att vi från vår sida har mycket starka invändningar
              mot förslaget i sak, tillvägagångssättet och genomförandet. Men
              vi har tyvärr också anledning att kritisera själva hanteringen
              av denna fråga och att belysa brister i den demokratiska processen.
              Detta är en ideologiskt viktig fråga, och vi har ett oerhört starkt
              stöd bland svenska folket för vår linje.
            </seg>
            <seg n="d7c9f44c">
              Det här vet den borgerliga regeringen, de borgerliga ledamöterna
              i allmänhet och den borgerliga majoriteten i riksdagens civilutskott
              i synnerhet. Utifrån den vetskapen har man valt olika strategier,
              som alla går ut på att tala så tyst som möjligt om denna fråga,
              i alla sammanhang. Det trista är att en del av denna strategi
              också har inneburit att man har valt att slarva med demokratin.
              Det är verkligen inte en utveckling som någon kan se positivt
              på.
            </seg>
            <seg n="d75ed31f">
              Skatteutskottet gav, om än motvilligt och med hjälp av minoritetsskydd,
              flera utskott möjlighet att yttra sig i denna fråga för att få
              in ett relevant underlag med synpunkter från olika håll. Civilutskottet
              fanns naturligtvis med bland dessa, då nästa steg i detta systemskifte
              skulle innebära att den lag som bereds av oss, trafikskadelagen,
              kommer att förändras i mycket stor omfattning.
            </seg>
            <seg n="7764b968">
              Man skulle kunna tro att det under sådana förhållanden var självklart
              att minoriteten fick föra fram sin visserligen välkända kritik
              på ett tidigt stadium i processen. Men icke! En knapp majoritet
              väljer att förvägra en stor minoritet att tillmötesgå skatteutskottets
              önskemål på den här punkten. Moderaterna, Folkpartiet, Centerpartiet
              och Kristdemokraterna ansåg inte att det fanns någon som helst
              anledning för civilutskottet att avge yttrande i denna fråga detta
              trots den oerhört tydliga kopplingen.
            </seg>
            <seg n="5dbe4c77">
              Av propositionen framgår tydligt att frågan inte ska ses som
              en enskild, isolerad händelse utan hänger ihop med ett omfattande
              systemskifte i sjukförsäkringen. Nu inleds detta arbete. Försäkringsförbundets
              tillförordnade vd Anders Beskow talar exempelvis om en enorm systemförändring.
              Det är alltså inte bara vi från oppositionen här i kammaren som
              uttrycker oss så.
            </seg>
            <seg n="515a3f52">
              Tvärsäkra borgerliga representanter för det svenska folket inte
              alla med så stor erfarenhet från arbetet här i Sveriges riksdag
              tillåter sig alltså att vägra en stor minoritet att uttrycka sin
              mening. Det är anmärkningsvärt. Under alla mina år i riksdagen
              det är ganska lång tid nu, nästan 13 år har jag aldrig varit med
              om något liknande.
            </seg>
            <seg n="e60ec257">
              Vi socialdemokrater accepterar inte att minoriteten behandlas
              på detta sätt. Vi reserverade oss mot att vi inte fick yttra oss.
              Vi har tillskrivit talmannen för att låta undersöka hur minoritetens
              skydd kan förstärkas vid yttranden till andra utskott. Vi tar
              oss nu friheten att tala från riksdagens talarstol.
            </seg>
            <seg n="6ed3ec6e">
              Herr talman! Vid den hearing som vi socialdemokrater genomförde,
              som ni redan har talat en hel del om här i dag, och som var välbesökt
              framkom en rad intressanta uppgifter.
            </seg>
            <seg n="4b6bda6a">
              Jag ser exempelvis stora risker med att detta förslag leder till
              att försäkringsbolagen kräver ökad makt över enskilda trafikskadades
              rehabilitering och sjukskrivning. Inget talar för att försäkringsbolagen
              skulle acceptera att betala kostnader för sjukskrivning utan att
              samtidigt ha en ökad makt över formerna för densamma. Vinstintresse
              hos privata aktörer är faktiskt något helt annat än en gemensamt
              finansierad offentlig sjukförsäkring. Det kommer vi aldrig ifrån.
            </seg>
            <seg n="55e423e5">
              Jag tror att vi kommer att få se många exempel på tvister om
              vad som egentligen har orsakat behovet av rehabilitering. Ta exempelvis
              en 55-årig kvinna med förslitningsskador i nacken efter ett långt
              arbetsliv som dessutom råkar ut för en trafikolycka med skadlig
              utgång. I dag tillhör hon förmodligen en lågriskgrupp det är en
              gissning.
            </seg>
            <seg n="f83c42df">
              Ett försäkringsbolag som vill minimera sina kostnader vill förmodligen
              ha ökad kontroll över både sjukskrivning och rehabiliteringskostnader.
              Det är ganska logiskt.
            </seg>
            <seg n="d4382029">
              Jag ställde utifrån detta exempel en fråga till representanterna
              för försäkringsbolagen: Anser man det troligt att de riskgrupper
              som vi i dag känner till kommer att förändras, och kan det bli
              så att försäkringsbolagen kommer att definiera om högriskgrupper
              utifrån den utvidgade uppgift som de kan komma att få?
            </seg>
            <seg n="9b74ee90">
              Svaren var inte upplyftande. Försäkringsbolagen svarade att det
              är självklart att den kvinna som togs som ett exempel kommer att
              få problem den dag hon anmäler skadan. Försäkringsbolaget tittar
              ju på den medicinska bakgrunden, och det blir då en helt ny situation.
              Så blir det när man inför nya gränssnitt på det här sättet.
            </seg>
            <seg n="f0936fe0">
              Man svarade också: Självklart blir det så att det definieras
              nya riskgrupper. Det är klart att den grupp som är mer drabbad
              kommer att få premier som är mycket högre än vad de är i dag.
              Faran är, tillade man, att det blir som i det amerikanska systemet,
              att vissa personer helt enkelt inte har någon möjlighet att teckna
              en försäkring.
            </seg>
            <seg n="3fe01a1a">
              Det här tycker Annicka Engblom, Moderaterna, är rättvist och
              bra.
            </seg>
            <seg n="2cb2f3d2">
              Herr talman! Med anledning av min beskrivning av hur illa hanteringen
              av denna mycket viktiga fråga har skötts och att man från civilutskottets
              borgerliga majoritet vägrat att ta vara på möjligheten att avge
              ett yttrande genom att köra över minoriteten utan saklig grund
              yrkar jag att kammaren återförvisar ärendet till skatteutskottet
              för ytterligare beredning. Det gör jag och Socialdemokraterna
              med stöd i riksdagsordningens 4 kap. 10 §.
            </seg>
          </u>
          <note n="3cd6f611">
            I detta anförande instämde Laila Bjurling, Claes-Göran Brandin,
            Tomas Eneroth, Birgitta Eriksson, Christin Hagberg, Lars Johansson,
            Fredrik Olovsson, Christina Oskarsson och Raimo Pärssinen (alla
            s).
          </note>
          <note type="speaker" n="b1c61940">
            Anf. 152 ANNICKA ENGBLOM (m) replik:
          </note>
          <u who="annicka_engblom_d23a4d" xml:id="i-06125f901ccc6ef2-9" n="edbade1d">
            <seg n="6bc848fe">
              Herr talman! Då kom det, fast inte som väntat från förstetalaren
              från Socialdemokraterna utan givetvis från civilutskottet som
              har känt sig förfördelat i detta.
            </seg>
            <seg n="cdf612d8">
              Låt oss då stanna en stund vid ärendegången. Skatteutskottet
              har att ta ställning till skattefrågor. Man beredde trafikutskottet,
              socialförsäkringsutskottet och civilutskottet möjlighet att yttra
              sig i frågan. Trafikutskottet och socialförsäkringsutskottet har
              inkommit med yttranden i frågan. Civilutskottets majoritet ansåg
              inte att det här ligger inom civilrättens ramar utan att det är
              en skattefråga. Därför har man valt att inte lämna något yttrande.
            </seg>
            <seg n="ee8e00fd">
              När Socialdemokraterna via Carina Moberg nu vill återförvisa
              ärendet så här blir jag faktiskt oerhört förvånad. Vilken brist
              på respekt för den demokratiska processen som Carina Moberg visar
              i det här fallet. Att civilutskottet har bedömt att det här inte
              ligger inom det civilrättsliga området och väljer att inte lämna
              något yttrande får väl respekteras, men icke.
            </seg>
            <seg n="4e83d8ce">
              Låt mig nu tala om vad som händer med denna kioskvältare. Den
              återförvisas med en tredjedels majoritet här i kammaren till skatteutskottet
              som har att ta ställning till detta på fredag. Jag antar att man
              kommer att göra samma bedömning som civilutskottet tidigare har
              gjort, att det inte finns någon anledning för civilutskottet att
              yttra sig. Så kommer det att förlängas en vecka, och vi kommer
              att vara här i debatt om entvå veckor igen. Vad vill oppositionen
              med det här egentligen?
            </seg>
          </u>
          <note type="speaker" n="819345ae">
            Anf. 153 CARINA MOBERG (s) replik:
          </note>
          <u who="carina_moberg_6fe786" xml:id="i-59a65138c2e1a87b-1" n="9c671069">
            <seg n="9ca384a0">
              Herr talman! Man tror nästan inte sina öron. Du må vara ursäktad,
              Annicka Engblom. Du gör väl också din första mandatperiod här.
              Jag hoppas verkligen innerligt att några av dina partivänner som
              har varit i den här kammaren och vet hur det fungerar och dessutom
              har erfarenhet av att sitta i minoritet kan ta ett samtal med
              dig efter den här debatten. Jag tror att det behövs.
            </seg>
            <seg n="e7bbebab">
              Menar du att det inte finns någon anledning att respektera en
              sådan stor minoritet? Det är sju mandat som skiljer majoriteten
              från minoriteten i den här kammaren. Du visar noll respekt för
              det. Det är anmärkningsvärt.
            </seg>
            <seg n="19c20670">
              Jag föreställer mig att du har pratat med dina partivänner och
              övriga borgerliga kolleger i civilutskottet och fått klart för
              dig att man inte över huvud taget gav oss några som helst argument
              för att vi i minoriteten i utskottet skulle få en möjlighet att
              framföra vår kritik i sakfrågan i det här ärendet. Även om det
              är en skatt som vi diskuterar i dag innebär nästa steg, om du
              inte förnekar det, att vi med en borgerlig majoritet i den här
              kammaren kommer att genomföra stora, genomgripande förändringar
              av trafikskadeförsäkringen.
            </seg>
            <seg n="e7167210">
              Jag hoppas verkligen att du har klart för dig hur tanken med
              att först inrätta en skatt för övrigt en bakvänd ordning för att
              sedan kunna genomföra en privatisering kommer att drabba människor
              som har mindre ekonomiskt utrymme. I slutänden kommer många kanske
              inte ens att ha råd att framföra sitt fordon. Vi pratar inte om
              700 kronor om året. Högriskgrupper av i dag, unga killar i Helsingforssregionen
              och Norrbotten till exempel, betalar redan i dag 7 000 kronor
              i trafikförsäkringspremie varje år. De kommer att få en fördubbling
              av den. Jag hoppas att de kommer att höra av sig till dig med
              sitt missnöje.
            </seg>
          </u>
          <note type="speaker" n="209ac64f">
            Anf. 154 ANNICKA ENGBLOM (m) replik:
          </note>
          <u who="annicka_engblom_d23a4d" xml:id="i-06125f901ccc6ef2-10" n="edbade1d">
            <seg n="cb7ca3ea">
              Herr talman! Det var andra gången jag fick mig skrivet på näsan
              att jag är ny. Den här härskartekniken kommer från ett parti som
              säger sig verka för jämställdhet och kvinnofrågor. Jag tycker
              att det är anmärkningsvärt och respektlöst att bete sig på det
              här sättet. Jag hade förväntat mig ett annorlunda beteende från
              gamla garvade ledamöter. Jag hade förväntat mig att man visade
              större respekt.
            </seg>
            <seg n="ca200551">
              Carina Mobergs beskrivning av försäkringsbolagen ger dubbla budskap.
              Först stod Carina Moberg i talarstolen och hänvisade till Försäkringsförbundets
              ordförande Beskows jag har glömt hans förnamn, och det får han
              ursäkta mig för kritik, stöd och synpunkter. Han kommer förresten
              att medverka i den utredning som har startat och som kommer att
              lämna sitt betänkande under våren nästa år. Sedan fullkomligt
              schavotterade Carina Moberg hela försäkringssystemet. Hon sade
              att man inte kommer att ha möjlighet att teckna försäkring därför
              att det kommer att bli så dyrt eller att man kommer att hamna
              mellan stolarna och bli orättvist behandlad. Men då är Carina
              Moberg oerhört dåligt påläst. Jag vill be Carina Moberg att titta
              på utredningsdirektiven. Där kan man se vilka som är inbjudna
              och som kommer att ha möjlighet att påverka den här överföringen
              av trafikförsäkringskostnaden till trafikförsäkringspremien.
            </seg>
            <seg n="4ea10ef9">
              Carina Moberg må förlåta mig, men jag har faktiskt stort förtroende
              för en bransch som visar ett väldigt stort ansvarstagande och
              stor professionalism vad gäller att tillgodose de trafikskadade
              på bästa möjliga sätt. Men där kanske vi aldrig möts.
            </seg>
          </u>
          <note type="speaker" n="17d40c20">
            Anf. 155 CARINA MOBERG (s) replik:
          </note>
          <u who="carina_moberg_6fe786" xml:id="i-59a65138c2e1a87b-2" n="9c671069">
            <seg n="46dc6b82">
              Herr talman! Jag noterar att Annicka Engblom väljer att inte
              kommentera mitt påstående från talarstolen att hon tycker att
              det här kommer att bli ett rättvist och bra system. Det är någonting
              som jag däremot kommer att komma ihåg och ha med mig när jag diskuterar
              de här frågorna med människor som ger oss ett starkt stöd i vår
              uppfattning i den här frågan. Det är bättre om vi även bibehåller
              trafikförsäkringen i en solidarisk sjukförsäkring. Det är trots
              allt det detta handlar om. Jag hävdar att människor kommer att
              råka illa ut när man har varit med om en trafikolycka och kanske
              behöver vara sjukskriven och få rehabilitering.
            </seg>
            <seg n="b76409e7">
              Jag kommer inte ihåg hur du uttryckte dig, men jag tyckte att
              du sade att jag utövar maktmissbruk även om du kanske inte använde
              det ordet. Om du hade haft möjlighet att svara mig en gång till
              hade jag velat fråga dig om inte det är precis det som dina partivänner
              och övriga borgerliga ledamöter utövar eller har utövat i civilutskottet
              genom att inte låta en stor minoritet ge uttryck för sin uppfattning
              i en sådan här stor och övergripande fråga.
            </seg>
            <seg n="74e95609">
              Nu tar vi första steget på en väg mot en privatisering av trafikförsäkringssystemet
              genom att ta ut en extra skatt som för övrigt inte ens kommer
              att kunna öronmärkas för att användas för det ändamål som Annicka
              Engblom pläderar för. Man kan nämligen inte öronmärka skatter
              för ett visst ändamål på det sätt som ni försöker ge sken av att
              ni ska göra.
            </seg>
            <seg n="771d871c">
              Jag konstaterar än en gång att Annicka Engblom, Moderaterna och
              övriga i majoriteten anser att den här förändringen är rättvis
              och bra.
            </seg>
          </u>
          <note type="speaker" n="cb0d394f">
            Anf. 156 EGON FRID (v):
          </note>
          <u who="egon_frid_85d7bf" xml:id="i-127b563609b67cda-0" n="f64e88e1">
            <seg n="ee1f51de">
              Herr talman! Jag har följt den här debatten under hela dagen.
              Gunnar Andrén sammanfattade tidigare i dag den här skattefrågan
              så att det var ingenting som var bra för alliansen. Det är väl
              uppenbart att det finns en klar majoritet emot den här frågan,
              men skatteutskottet har fått i uppgift att laborera med skatteintäkterna.
              Man har gjort det till en skattefråga. Under dagen har det framkommit
              att det helt klart finns andra utskott som borde ha ansvar för
              att bereda den här frågan om en eventuell förändring av trafikförsäkringen.
            </seg>
            <seg n="7045ae14">
              Jag är ledamot i civilutskottet, och innan jag glömmer att yrka
              bifall vill jag göra det till reservation nr 1 och naturligtvis
              också till Carina Mobergs återförvisningsyrkande.
            </seg>
            <seg n="93764282">
              När det gäller förslaget som kom upp om en gemensam hearing angående
              detta ärende vore det väl ypperligt att socialförsäkringsutskottet,
              civilutskottet, trafikutskottet och skatteutskottet har en gemensam
              hearing och verkligen får en ordentlig beredning och genomlysning
              av vad detta får för konsekvenser.
            </seg>
            <seg n="28c6b734">
              Annicka Engblom har på ett energiskt sätt här under dagen försvarat
              detta förslag som ni i skatteutskottet har fått i uppgift att
              transportera så här långt i riksdagen kanske mot er egen vilja,
              men ni driver det ändå.
            </seg>
            <seg n="c83b76c4">
              Tomas Eneroth redovisade på ett förträffligt sätt hur mycket
              civilrättsliga frågor som detta ärende bär med sig. Det är på
              grund av att det är civilutskottet i riksdagen som har att bereda
              försäkringsavtalsrätt och skadeståndsrätt som vi från civilutskottet
              begär rätten att yttra oss.
            </seg>
            <seg n="b58d4da2">
              Det är inte Annicka Engblom som ska försvara varför den borgerliga
              majoriteten i civilutskottet inte bereder oss rätten att yttra
              oss. Det ska de ju egentligen vara här och göra själva. Inger
              René må vara förlåten, för vi vet att hon ville det. Den övriga
              borgerliga majoriteten i civilutskottet borde vara här och försvara
              varför vi inte får yttra oss. Men det är de inte, och därför får
              ni dra lasset. Det är beklagligt.
            </seg>
            <seg n="abaec180">
              Gunnar Andrén ställde också frågan vad som ska ingå i en trafikpremie.
              Det är precis den frågan som vi ska belysa. Hur ska vi utforma
              sakförsäkringar? Hur ska vi utforma våra personskadeförsäkringar?
              Det är detta civilutskottet har inom ett av sina beredningsområden
              att yttra sig om. Därför är det rimligt att civilutskottet faktiskt
              bereds möjlighet att yttra sig som ett av fackutskotten som har
              inom sitt beredningsområde att ha uppfattningar och åsikter till
              exempel inom det civilrättsliga området när det gäller vilka konsekvenser
              denna nya försäkringsutformning kan få.
            </seg>
            <seg n="5a14608c">
              Därför är det också naturligtvis rimligt att ärendet återförvisas
              till skatteutskottet och att skatteutskottet än en gång låter
              civilutskottet yttra sig. Det är också rimligt att den borgerliga
              majoriteten här på ett fint sätt talar om för majoriteten i civilutskottet
              att ni faktiskt vill att civilutskottet ska yttra sig eftersom
              detta i allra högsta grad berör civilutskottet.
            </seg>
          </u>
          <note type="speaker" n="48e7fa71">
            Anf. 157 MARGARETA CEDERFELT (m):
          </note>
          <u who="unknown" xml:id="i-3e341ee05d5d8e1f-10" n="23299020">
            <seg n="9ba68435">
              Herr talman! Jag kommer att beröra frågan utifrån ett trafiksäkerhetsperspektiv
              eftersom jag är ledamot i trafikutskottet.
            </seg>
            <seg n="d7bab45e">
              Jag ser detta skatteförslag som ett komplement för att uppnå
              nollvisionen och arbeta aktivt för att sänka antalet allvarligt
              skadade och döda i trafiken. Det är säkert bekant för alla här
              att under senare år förra året och året dessförinnan har antalet
              skadade och dödade ökat. Vårt uppdrag som politiker är ju faktiskt
              att arbeta för att uppnå de transportpolitiska målen. Där ingår
              som en viktig uppgift att minska dödligheten.
            </seg>
            <seg n="e3be0b67">
              Vad gör vi från majoriteten? Vi vidtar åtgärder på flera områden.
              En gäller satsningar på infrastruktur. Vi satsar resurser på vägbyggnationer,
              inte minst på underhåll. Vi tillför 200 miljoner till enskilda
              vägar som är mycket eftersatta. Vi satsar också på mitträcken,
              två-plus-ett-vägar och så vidare.
            </seg>
            <seg n="04b25830">
              Vi har även vidtagit en annan åtgärd som vi beslutade om i förra
              veckan i riksdagen. Det gällde ändrade hastigheter på vägarna
              för att anpassa hastigheten efter vägens standard. Det är en viktig
              del.
            </seg>
            <seg n="2ea4e836">
              Sedan har vi förstås detta med piska och morot. Vi vill ha mer
              övervakning, fler poliser ute på vägarna och bötesbeloppen ändrade.
              Även det tyckte ni var fel och sade nej, vill jag påminna om.
            </seg>
            <seg n="c88613f2">
              När det gäller trafikförsäkringen vill vi ha en tydlig koppling
              mellan risktagande och ett trafiksäkert beteende. Detta ser jag
              som oerhört viktiga frågor för att uppnå nollvisionen och göra
              vägarna i Sverige säkrare så att fler personer ska våga köra och
              komma fram med hälsan i behåll.
            </seg>
            <seg n="67a424a4">
              Sedan finns det ytterligare andra perspektiv jag vill ta upp.
              Det rör den hearing som Socialdemokraterna arrangerade. Jag lyssnade
              på den. Flera inslag var intressanta, men det som slog mig var
              att flera av de personer som talade kom från rörelser som är nära
              allierade med socialdemokratin, däribland LO. Men ni är ju fria
              att bjuda in vem ni vill.
            </seg>
            <seg n="679857e8">
              Vad som inte har berörts så mycket här men som jag ändå vill
              kommentera och det har inte med trafikutskottet att göra är att
              jag har träffat patientorganisationer som just belyser problemen
              för personer som är skadade. De hamnar i kläm mellan Försäkringskassan
              som ska ta ställning till sjukpension och eventuell sjukpenning
              och försäkringsbolaget. Försäkringskassan bollar, försäkringsbolaget
              bollar och däremellan finns en person som inte har några pengar.
              Så ska det ju inte vara. Där tycker jag att det är utmärkt att
              det blir en huvudman.
            </seg>
            <seg n="b9202160">
              Sedan har jag suttit och lyssnat och blivit väldigt förvånad.
              Carina Moberg! Det har varit ett val; väljarna har sagt sitt;
              efter tolv år har det blivit en ny majoritet i Sveriges riksdag.
              Självklart är vi många som är nya, precis som flera socialdemokrater
              och även företrädare för andra partier har lämnat riksdagen. Men
              det är ju så en demokrati ska fungera, eller hur? Sedan får du
              stå ut med att debattera med oss som är nya, men vi har ju faktiskt
              blivit invalda av väljarna.
            </seg>
            <seg n="b3d41578">
              Jag anser att det förslag som finns här är mycket bra och stöder
              det. Jag yrkar bifall till skatteutskottets förslag till beslut.
            </seg>
          </u>
          <note type="speaker" n="edffc0dd">
            Anf. 158 CLAES-GÖRAN BRANDIN (s) replik:
          </note>
          <u who="claes-goran_brandin_96753d" xml:id="i-acae08f4f0ffae26-3" n="3fd85fb4">
            <seg n="f7f1168e">
              Herr talman! Det frestar lite grann att köra i gång en trafikpolitisk
              debatt, men jag tänker inte göra det.
            </seg>
            <seg n="93a416d1">
              Margareta Cederfelt säger att de som var på hearingen står nära
              Socialdemokraterna, och så nämnde hon LO. Det stämmer, och det
              skäms vi inte för! Men det var det enda exemplet du kunde komma
              på. Jag kan hjälpa dig med ett till. Det var Folksam, om vi nu
              ska tänka på det viset. Det var nog de enda. De andra var fristående
              från borgerliga partier, Socialdemokraterna eller något annat
              parti.
            </seg>
            <seg n="9928e017">
              De förde fram sina medlemmars intressen, och de synpunkter och
              funderingar som deras medlemmar och deras organisationer har i
              denna fråga. Det är väl inte så konstigt. Jag tycker att det var
              hedrande att det var en besk kritik mot hela detta förslag. Det
              får man väl leva med om man lägger fram ett förslag i denna kammare
              som inte är genomtänkt alls utan bara ser till att förändra synsättet
              för vanligt folk på hur man ska hantera detta ekonomiskt.
            </seg>
            <seg n="3426158c">
              Jag vill ställa frågan som jag ställde i talarstolen: Vad tänker
              Moderaterna göra för åkeribranschen? Vad tänker alliansen göra
              för åkeribranschen? Det är viktigt. Åkeribranschen var med på
              hearingen, och man hade många synpunkter på detta på grund av
              att man lägger till ökade kostnader för en bransch som redan har
              problem med konkurrensen med utländska åkare som kör i landet.
            </seg>
            <seg n="e1276b1a">
              Det var som jag sade tidigare också: De ska få finnas i det här
              landet och köra, men vi ska konkurrera på lika villkor. Jag trodde
              att vi var eniga i den frågan, men det verkar inte så.
            </seg>
          </u>
          <note type="speaker" n="503d86a9">
            Anf. 159 MARGARETA CEDERFELT (m) replik:
          </note>
          <u who="unknown" xml:id="i-3e341ee05d5d8e1f-11" n="23299020">
            <seg n="30fc77f4">
              Herr talman! Hearingen var, som jag sade, intressant, men där
              fanns också med socialdemokratin nära lierade förbund och verksamheter.
              Jag sade också att det inte är speciellt konstigt.
            </seg>
            <seg n="ede84920">
              När det gäller genomförandet kommer det att genomföras en utvärdering
              där det finns goda möjligheter att lämna synpunkter.
            </seg>
            <seg n="6a5ae38d">
              Men vad som är viktigt här nu är vi tillbaka vid trafiksäkerheten
              är att uppnå nollvisionen, det vill säga att minska antalet svårt
              skadade och dödade i trafiken, och det här är en oerhört angelägen
              fråga eftersom siffrorna faktiskt stiger, och bakom varje siffra
              döljer det sig en människa.
            </seg>
            <seg n="9857e595">
              Vår uppgift är att arbeta för att uppnå nollvisionen, och här
              nämnde jag tidigare jag ska inte upprepa mig flera olika arenor
              som vi arbetar på. Det handlar om lagstiftning, det handlar om
              tillskott av ekonomiska resurser, och det handlar om morot och
              piska. Trafikförsäkringen är ett av de instrument som påverkar
              människors körförmåga, vilja att köra laglydigt och därmed också
              köra trafiksäkert.
            </seg>
            <seg n="45da8022">
              Åkerinäringen är oerhört viktig. Det är också en fråga som kommer
              att återkomma inom både trafikutskottet och näringsutskottet,
              men jag vill inte gå in och debattera den frågan här, utan jag
              debatterar ur nollvisionens perspektiv.
            </seg>
          </u>
          <note type="speaker" n="216d0409">
            Anf. 160 CLAES-GÖRAN BRANDIN (s) replik:
          </note>
          <u who="claes-goran_brandin_96753d" xml:id="i-acae08f4f0ffae26-4" n="3fd85fb4">
            <seg n="c8d0d045">
              Herr talman! Jag vill inte debattera, säger Margareta Cederfelt.
              Nej, men det är ändå en av de organisationer som var mest kritiska
              till den hearing som vi hade i Andrakammarsalen och förde fram
              de här synpunkterna. Det är de synpunkter som vi har fört fram
              här i dag. Jag tycker också att åkerinäringen är en viktig del
              i svenskt näringsliv när det gäller frakt, och åkerierna tål inte
              mer pålagor, som ni nu håller på och lägger på dem.
            </seg>
            <seg n="e1f9d371">
              När det gäller nollvisionen är vi ganska överens om att vi med
              alla medel inom de ramar vi har måste genomföra åtgärder för bättre
              vägar och mer information, se till att vi får ned alkoholkonsumtionen
              i samband med bilkörning och andra saker. Polisen gör där stora
              insatser. Det är den vägen vi måste gå. Vi måste se till att folk
              använder säkerhetsbälte, vi måste vara ute på skolor och propagera
              för de här sakerna och vi måste se till att vi bygger bort mycket
              av det här farliga i vårt vägnät. Det är de bitarna vi ska jobba
              med för att få ned olyckssiffrorna, och det har också gett resultat.
              Vi har haft ett år som förra året, då vi inte riktigt nådde upp
              till det vi ska göra, men nu pekar allt återigen på att vi är
              på väg ned i olycksstatistiken och också när det gäller dödade
              i trafiken.
            </seg>
            <seg n="649bb8b4">
              Det är på det viset som jag tror att vi förhoppningsvis ska ha
              en bred politisk enighet kring att driva de här frågorna, men
              inte det här med att vi ska höja försäkringspremierna. Risken
              är ju på det här viset att vi får mer trafikfarliga bilar ute
              på våra vägar och folk som inte har råd med annat på grund av
              att man lägger mer pålagor på bilisterna. Jag trodde att det fanns
              andra partier som sysslade med sådant.
            </seg>
            <seg n="ce469034">
              Därför blir man ganska fundersam när Moderaterna ställer sig
              i spetsen för det här att lägga på mer pålagor. Man skulle egentligen
              gå igenom alla gamla protokoll för att se vad ni har sagt tidigare.
              Det tänker jag nog göra, för de kan vara bra att ha i framtida
              debatter.
            </seg>
          </u>
          <note type="speaker" n="f2d8c9cc">
            Anf. 161 MARGARETA CEDERFELT (m) replik:
          </note>
          <u who="unknown" xml:id="i-3e341ee05d5d8e1f-12" n="23299020">
            <seg n="159c4c3a">
              Herr talman! Jag förmodar att Claes-Göran Brandin har lyssnat
              på den debatt som tidigare fördes här i dag när det gällde arbetsmarknadspolitiska
              frågor. Där finns väldigt tydligt de satsningar vi gör för att
              näringslivet ska fungera bättre och få bättre förutsättningar
              att klara sig, satsningar på en ändrad arbetsmarknad, en förbättrad
              arbetsmarknad och fler i arbete. Detta omfattar också åkerinäringen.
              Arbetet pågår på flera plan. Det gäller arbetsmarknaden, näringslivspolitiken
              och naturligtvis även vägfrågor. Här finns ytterligare en fråga:
              vägstandarden. Den är oerhört viktig, och vi jobbar med den också.
            </seg>
            <seg n="ec6e9ba4">
              Men det jag vill knyta an till är nollvisionen. Jag ser fram
              emot ett samarbete med Socialdemokraterna i den frågan, men hittills
              har det inte varit någon större omfattning på det. Jag har inte
              uppfattat att vi kunde enas när det gällde hastighetsfrågan. När
              vi tidigare hade en trafikpolitisk debatt här var avståndet likaså
              väldigt stort. Men jag ser fram emot att arbeta för att uppnå
              nollvisionen och fler som inte blir skadade och inte heller dör
              i trafiken.
            </seg>
          </u>
          <note type="speaker" n="50fee23a">
            Anf. 162 LARS JOHANSSON (s):
          </note>
          <u who="lars_johansson_1a1a7d" xml:id="i-713b705ae54c2ad6-0" n="2aba31d0">
            <seg n="c993f8bb">
              Herr talman! Jag begärde ordet därför att jag tycker att det
              har varit en väldigt intressant debatt här under eftermiddagen.
              Väldigt många av de frågor som vi från Socialdemokraternas sida
              tyckte att vi skulle få belysta i samband med hearingen den 10
              maj har återigen blivit belysta under den här kammardebatten,
              bland annat på grund av just representanter från andra utskott
              som är starkt berörda av det förslag som regeringen har lagt fram
              om skatt på trafikförsäkringspremien.
            </seg>
            <seg n="8c599e82">
              Jag vill gärna säga att när vi arrangerade hearingen det har
              ju ifrågasatts lite här så var det faktiskt efter att vi först
              hade beslutat i utskottet att vi skulle ha en hearing. Sedan kom
              ordföranden tillbaka och sade, efter att vi hade överlämnat frågan
              om att genomföra en hearing den 10 maj till skatteutskottets kansli,
              att man hade svårigheter på den borgerliga kanten att prioritera
              detta arrangemang som skulle vara den 10 maj. Då gjorde vi den
              enda förändringen att vi bytte lokal från Förstakammarsalen till
              Andrakammarsalen. I övrigt genomförde vi en hearing, precis sådan
              som den skulle ha blivit om det hade varit en hearing som skatteutskottet
              hade genomfört eftersom vi gick efter den lista över organisationer
              som hade varit remissinstanser. Det var de som bjöds in inga andra.
              Därför var det inget socialdemokratiskt arrangemang i den meningen,
              utan vi ville ha en så bred debatt som möjligt.
            </seg>
            <seg n="566e40e6">
              Skatteutskottet har fått ärendet därför att det gäller en skatt
              på trafikförsäkringspremien. Men i det här förslaget ligger ju
              en annan del som går lite längre än vad som normalt är en fråga
              för skatteutskottet att behandla och som till exempel civilutskottet
              tar ansvar för, eller socialförsäkringsutskottet när det gäller
              socialförsäkringssystem. Det är ju den andra frågan i regeringens
              proposition, och det handlar om den utredning som är tillsatt.
              Det är en enmansutredning i stället för en parlamentarisk utredning
              som vore det enda rimliga när man vill gå in och göra stora förändringar
              i vårt socialförsäkringssystem.
            </seg>
            <seg n="69e683b4">
              Därför tycker jag att frågan fortfarande är aktuell: Hur ska
              den här frågan drivas vidare? Det var också något som väldigt
              många remissinstanser lyfte fram. Det är en viss skillnad på en
              enmansutredning och en parlamentarisk utredning. I en parlamentarisk
              utredning, där alla partier är med, där blir också de olika intresseorganisationerna
              hörda på ett annat sätt av olika partier. Nu blir det bara enmansutredaren
              som tar till sig synpunkter, och övriga partier är inte med i
              själva processen utan kommer först i fråga när resultatet kommer
              på riksdagens bord. Då vet vi ju, vi som tillhör oppositionen,
              att vi har väldigt små möjligheter att påverka.
            </seg>
            <seg n="c16747bb">
              Därför är det demokratiska samtalet under själva processen i
              form av hearingar eller parlamentariska utredningar väldigt viktigt
              när man ska genomföra stora samhällsförändringar. På den här punkten
              har den borgerliga majoriteten avvisat oss socialdemokrater, och
              även andra partier för övrigt, vilket jag beklagar ur demokratisk
              synpunkt. Jag tycker att det är trist att man använder sig av
              majoritetsbeslut för att förvägra oppositionen att komma till
              tals.
            </seg>
            <seg n="65b5441a">
              Mot den bakgrunden tycker jag fortfarande, med tanke på det samtal
              som fördes mellan Tomas Eneroth och Annicka Engblom, att det finns
              anledning att diskutera om man inte ska ha en hearing ånyo om
              den här frågan, det som handlar om den bredare frågan. I själva
              skattefrågan om de tre miljarderna är vi sådana realister att
              vi inser det har riksdagen redan fattat beslut om att de pengarna
              ska in. Men det är nästa steg som är så viktigt att diskutera,
              alltså hur det ska se ut i framtiden. Tomas Eneroth med flera
              har också påtalat att det handlar om stora och viktiga frågor,
              med viktiga avgränsningar.
            </seg>
            <seg n="3ab00ac5">
              Mot den bakgrunden yrkar även jag på återremiss i samband med
              behandlingen i kammaren.
            </seg>
          </u>
          <note type="speaker" n="33d0e274">
            Anf. 163 LENNART HEDQUIST (m):
          </note>
          <u who="lennart_hedquist_abb3e3" xml:id="i-7e8fa1702a2ba103-0" n="9f6d9dd9">
            <seg n="613382ec">
              Herr talman! Annicka Engblom har genom sin argumentation på ett
              utmärkt sätt visat hur orimligt ett återremissyrkande är. Låt
              mig ändå, eftersom hennes argumentation ifrågasattes utifrån att
              hon var ny ledamot, göra några klarlägganden då jag har ganska
              lång erfarenhet av riksdagsarbetet.
            </seg>
            <seg n="fe28c65a">
              Inledningsvis vill jag påtala att vi från skatteutskottets sida
              varit generösa med att remittera det här ärendet till alla utskott
              där det ställts yrkande om remiss. Det vet alla som sitter i kammaren.
              Vi har fått ett par yttranden, men civilutskottet har gjort bedömningen
              att det i det här skedet är en skattefråga. I ett senare skede
              kommer civilutskottet naturligtvis i hög grad in.
            </seg>
            <seg n="e99b01d7">
              Man kan ha synpunkter på om civilutskottet borde ha yttrat sig
              till oss. Utifrån den debatt som förs kan man naturligtvis säga
              att det väl inte hade varit direkt fel om vi fått ett yttrande
              där de utvecklat sina synpunkter om att de har anledning att komma
              tillbaka när utredningsförslaget och den proposition som anger
              den slutliga färdriktningen föreligger. Det är den som berör civilutskottet.
              När den propositionen kommer kan det säkert vara av stort intresse
              att också ha exempelvis en hearing där inte minst civilutskottet
              deltar.
            </seg>
            <seg n="e6f4e2fc">
              Nu ställs förslag om en återremiss till skatteutskottet. Det
              är, som alla vet, en fullständigt meningslös åtgärd. Socialdemokraterna,
              som suttit i majoritet under en följd av år, har ibland också
              mötts av återremissyrkanden från den dåvarande oppositionen. Och
              alla vet hur det går. Det hålls ett snabbt utskottssammanträde
              och därefter ytterligare ett snabbt utskottssammanträde då man
              justerar det oförändrade betänkandet. Det enda som sker är att
              det blir en viss fördröjning av ärendet.
            </seg>
            <seg n="1063a6ab">
              Detta återremissyrkande läggs fram vid en sådan tidpunkt att
              man de facto, som alla vet, kommer att fördröja ärendet ytterligare
              på grund av schemaläggningen kommande vecka. Det kan då inte fattas
              något nytt beslut i kammaren. Men om återremissyrkandet går igenom
              i morgon, och det kommer det att göra om minoriteten står fast
              vid det hela, får det ske i form av ett utskottssammanträde kl.
              08.30 på fredag morgon innan plenum börjar. Sedan har vi det ordinarie
              utskottssammanträdet direkt efter voteringen på fredag.
            </seg>
          </u>
          <note n="56130d12">
            Herr talman! I den mån kammaren bestämmer att det här ärendet
            ska återförvisas hemställer jag om att talmannen kallar skatteutskottet
            till sammanträde kl. 08.30 på fredag.
          </note>
          <note type="speaker" n="809d3dda">
            Anf. 164 EGON FRID (v) replik:
          </note>
          <u who="egon_frid_85d7bf" xml:id="i-127b563609b67cda-1" n="f64e88e1">
            <seg n="1b339631">
              Herr talman! Lennart Hedquist säger att det är orimligt att begära
              återförvisning i ärendet, men det sker för att det i betänkandet
              inte är angivet och specificerat varför civilutskottet inte fått
              yttra sig och ge sina synpunkter. Redan detta är skäl nog för
              återförvisning. Det behövs alltså en klar komplettering.
            </seg>
            <seg n="2ce22e19">
              Vi yrkade i utskottet något så enkelt som att utskottet skulle
              bestämma sig för att man ansåg att det var en skattefråga. Man
              hade bara behövt göra det. Man hade kunnat behandla civilutskottets
              minoritet på ett sjyst sätt genom att bereda dem möjlighet att
              komma med sina synpunkter om att detta faktiskt är betydligt mer
              än en skattefråga. Men vi fick inte ens göra det. Därför är det
              mycket märkligt att det i skatteutskottets betänkande står att
              civilutskottet, socialförsäkringsutskottet och trafikutskottet
              beretts tillfälle att yttra sig över propositionen och motionerna
              till skatteutskottet. Och sedan finns yttrandena från socialförsäkringsutskottet
              och trafikutskottet med där.
            </seg>
            <seg n="d607704e">
              Däremot står det inte ett ord om varför civilutskottet inte yttrat
              sig, trots att det av hela denna debatt i dag tydligt framgår
              att mängder med civilrättsliga frågor påverkas. Det gäller alla
              typer av försäkringsfrågor, även trafikförsäkringsfrågor, liksom
              trafikförsäkringspremiens utformning, som kommer att leda till
              ökade civilrättsliga problem. Det gäller också andra lagstiftningsfrågor
              som rör civilrättens område, såsom skadeståndsfrågor. Vi vet att
              man i större utsträckning till exempel kommer att behöva använda
              sig av advokathjälp för att få sin rätt prövad i civilrättsliga
              mål.
            </seg>
            <seg n="5212bbc1">
              Vi vill ha en förvaltningsrättslig tradition i Sverige. Vi vill
              inte ha en civilrättslig tradition på trafikpremiens område, och
              inte på andra områden heller för den delen.
            </seg>
          </u>
          <note type="speaker" n="a4800fda">
            Anf. 165 LENNART HEDQUIST (m) replik:
          </note>
          <u who="lennart_hedquist_abb3e3" xml:id="i-7e8fa1702a2ba103-1" n="9f6d9dd9">
            <seg n="ade22e3e">
              Herr talman! Jag har redan sagt att det finns goda skäl för civilutskottet
              att yttra sig när nästa proposition kommer. Men civilutskottets
              majoritet har uppenbarligen gjort den bedömningen att de kan vänta
              med de civilrättsliga aspekterna tills det förslaget föreligger.
              Det är ju först då som de har möjlighet att göra en bedömning
              av de aspekter som ligger under civilutskottets domvärjo.
            </seg>
            <seg n="c96ed951">
              Det här är nu en ren skattefråga. Jag kan väl själv tycka att
              visst hade de kunnat göra ett kortfattat yttrande också till oss.
              Nu vet vi att oppositionen åstadkommer detta. De har möjlighet
              att begära återremiss och därmed kasta lite grus i maskineriet.
            </seg>
            <seg n="f0cca9ec">
              Egon Frid är ju relativt ny i riksdagen, och jag tror därför
              att han kunde vara hjälpt av att någon av de övriga ledamöterna
              gav ett enda exempel på när en återremiss lett till att majoriteten
              skrivit om ett betänkande eller begärt ytterligare remisser. Så
              är det ju inte. Varje gång det under tidigare mandatperioder blivit
              en återremiss har det varit fråga om tur och retur till kammaren.
              Så kommer det att bli även nu.
            </seg>
            <seg n="e0a3a71d">
              Det här är ren demonstrationspolitik. Vi vet varför civilutskottet
              inte har yttrat sig, och vi vet varför oppositionen försöker kasta
              grus i maskineriet. Jag har redan angivit hur den fortsatta handläggningen
              kommer att ske.
            </seg>
          </u>
          <note type="speaker" n="0e733935">
            Anf. 166 EGON FRID (v) replik:
          </note>
          <u who="egon_frid_85d7bf" xml:id="i-127b563609b67cda-2" n="f64e88e1">
            <seg n="ce54881e">
              Herr talman! Det är inte lätt att vara ny, antingen man är kille
              eller tjej. Vi drabbas uppenbarligen av samma metoder, Annicka
              Engblom.
            </seg>
            <seg n="cccfec81">
              Min fromma förhoppning som ny ledamot av Sveriges riksdag är
              att den nuvarande majoriteten inte ska behöva återupprepa ett
              tidigare eventuellt dåligt beteende från majoritetens sida mot
              minoriteten. Jag tycker att det vore hederligt av den nya majoriteten
              att i avgörande frågor respektera en stor minoritet. Det handlar
              om behandlingen av den stora minoriteten. Dessutom handlar det
              om hur man behandlar alla de människor som blir starkt berörda
              av de lagförslag som läggs fram i riksdagen. Denna fromma förhoppning
              har jag fortfarande efter sex månader som ledamot av riksdagen.
            </seg>
            <seg n="4257d3fd">
              Det är hedersamt av Lennart Hedquist att säga att det finns,
              och har funnits, goda skäl för civilutskottet att yttra sig. Jag
              hoppas att Lennart Hedquist medverkar till att civilutskottet
              bereds möjlighet att redan i det här stadiet yttra sig, för detta
              är ju ett första steg i införandet av nästa steg vad gäller ändringen
              av trafikpremien.
            </seg>
            <seg n="136272a1">
              Nu försöker Lennart Hedquist reducera det hela till att enbart
              vara en skattefråga, men om han hade följt hela debatten i dag
              vilket han kanske gjort är det helt klart att detta är betydligt
              mer än en skattefråga. Hela argumentationen kring varför man vill
              införa den nya utformningen har i dag redovisats som en trafiksäkerhetsfråga.
              Många andra skäl har också getts. Därför måste man se det som
              ett första steg och också se på vilka konsekvenser det kommer
              att få för den fortsatta utredningen inför nästa steg. Man bör
              alltså redan nu titta på det ur civilrättslig synvinkel och bereda
              civilutskottet möjlighet att yttra sig, detta trots att skatteutskottet
              fått ansvaret för att taxera in miljonerna till en underfinansierad
              borgerlig budget.
            </seg>
          </u>
          <note type="speaker" n="ee34e106">
            Anf. 167 LENNART HEDQUIST (m) replik:
          </note>
          <u who="lennart_hedquist_abb3e3" xml:id="i-7e8fa1702a2ba103-2" n="9f6d9dd9">
            <seg n="1d124a53">
              Herr talman! Jag har redan angivit att det uppenbarligen hade
              förenklat hanteringen här i kammaren om civilutskottet yttrat
              sig. Men jag kan respektera civilutskottets majoritet när de gör
              åtskillnaden att det i det här skedet enbart är en skattefråga.
              I nästa skede blir det en försäkringslagstiftningsfråga som ligger
              på civilutskottet. Då är det väl förmodligen så att den propositionen
              helt enkelt hamnar på civilutskottets bord. Vi får väl se om de
              då underremitterar det till skatteutskottet av någon anledning.
              Men då är det kanske inte någon skattefråga.
            </seg>
            <seg n="0b2c9fed">
              Jag tycker att det är en lite konstig situation vi står mitt
              uppe i. Alla vet att det är av vikt att beslutet fattas så snart
              som möjligt, eftersom det ska gå i gång den första juli. Många
              vill se riksdagsbeslutet i tryck. Det enda ni åstadkommer nu är
              att det tryckförfarandet skjuts framåt, kanske tio dagar, på grund
              av att kammaren inte hinner fatta beslutet nästa vecka heller
              på grund av arbetsplaneringen här.
            </seg>
            <seg n="ab6f26f3">
              Jag menar att debatten blir konstig när ni försöker kasta grus
              i maskineriet på det här sättet. När vi under tidigare mandatperioder
              bland annat från borgerligt håll har yrkat återremiss har ärendet
              kunnat gå tur och retur på en dag. I det här läget kan det tyvärr
              inte göra det, eftersom voteringen inte sker i dag heller. Annars
              hade vi kanske kunnat ha ärendet på nytt på fredagen. Men nu är
              det som det är.
            </seg>
            <seg n="c681a141">
              Jag säger än en gång att jag tycker att ni kan respektera att
              det här är en skattefråga och att civilutskottet har fullgoda
              möjligheter att sedan bedöma det förslag som kommer från regeringen
              när det är en försäkringsfråga.
            </seg>
          </u>
          <note type="speaker" n="30b2a7e6">
            Anf. 168 LARS JOHANSSON (s):
          </note>
          <u who="lars_johansson_1a1a7d" xml:id="i-713b705ae54c2ad6-1" n="2aba31d0">
            <seg n="199e0ddf">
              Herr talman! Jag vill bara påminna skatteutskottets ordförande
              om att jag har varit med om att återremittera ett ärende tidigare
              under den här mandatperioden. Det var i december. Det var ett
              så kallat utskottsinitiativ som den borgerliga majoriteten då
              ville driva igenom väldigt snabbt. Det var en förändring som handlade
              om a-kassan. Då handlade det inte alls om att det var viktigt
              att det skedde alldeles inpå jul. Man kunde mycket väl göra det
              och skapa nya förutsättningar för människor. Det återförvisades
              av kammaren, och det skedde faktiskt en ändring i det utskottsinitiativet,
              så det var ett annat förslag som sedan kom tillbaka till kammaren.
            </seg>
            <seg n="19120b2f">
              Därför vill jag bara säga att man inte ska vara för säker, Lennart
              Hedquist. Det kan faktiskt hända att man kan göra förändringar
              när man återremitterar ett ärende. Jag har gjort det en gång förut,
              och då blev det en förändring. Det är i så fall andra gången under
              det här riksdagsåret jag är med om en återförvisning av ett ärende.
              Det kan ju faktiskt innebära att det blir en förändring.
            </seg>
            <seg n="5b34d795">
              Jag vill nog hävda att det är viktigt att man tar till sig av
              synpunkterna i den diskussion vi har haft här i dag. Det gäller
              inte frågan om de 3 miljarderna, för vi är alla klara över att
              de måste till för att finansiera budgeten. Vi ogillar den åtgärden,
              men det är den andra delen i förslaget som är problemet. Där har
              faktiskt skatteutskottet inte kompetens. Det är andra utskott
              som har kompetens. Då måste man ta till sig det. Det finns möjligheter
              att vidta åtgärder som gör att de som har sakområdet får vara
              med i den fortsatta diskussionen. Därmed menar jag att det också
              finns utrymme att dela på ärendet.
            </seg>
          </u>
          <note type="speaker" n="f50339d5">
            Anf. 169 LENNART HEDQUIST (m) replik:
          </note>
          <u who="lennart_hedquist_abb3e3" xml:id="i-7e8fa1702a2ba103-3" n="9f6d9dd9">
            <seg n="e2e4c2c0">
              Herr talman! Jag tycker att det är intressant att när Lars Johansson
              ska återerinra sig någon gång när majoriteten under hans långa
              riksdagsperiod har varit lyhörd och gjort någon förändring i anslutning
              till en återremiss är det just när den nuvarande majoriteten har
              visat sig ta fasta på vad oppositionen har kommit med. Men, som
              sagt, det har nog enligt vad jag kan påminna mig aldrig förekommit
              under den socialdemokratiska regeringstiden. Jag gör en reservation;
              det kan ha varit någon enstaka gång även då.
            </seg>
            <seg n="e749d1f1">
              Anledningen till att jag tycker att den här återremissen blir
              konstig är att det enda argument vi känner är att civilutskottet
              borde ha yttrat sig trots att majoriteten i civilutskottet har
              sagt att de inte önskar yttra sig över en skattefråga utan vill
              vänta tills det blir en försäkringsfråga. Vad ska skatteutskottet
              göra? Vi kan naturligtvis konstatera att vi har berett civilutskottet
              tillfälle att yttra sig. Vårt ärende är fullständigt berett för
              vår del. Då kommer ärendet att gå i retur till kammaren. Det enda
              ni åstadkommer är alltså en förskjutning av själva riksdagsbeslutet
              med ungefär tio dagar.
            </seg>
          </u>
          <note type="speaker" n="dd2a43e3">
            Anf. 170 LARS JOHANSSON (s) replik:
          </note>
          <u who="lars_johansson_1a1a7d" xml:id="i-713b705ae54c2ad6-2" n="2aba31d0">
            <seg n="fddbe8c8">
              Herr talman! Men det är också en viktig markering till riksdagen
              att man inte ska behandla en minoritet på det sätt som har skett
              i det här fallet. Det tycker jag också är något som ni på den
              borgerliga kanten måste betänka. Ska man behandla ärenden av den
              här typen, som har så stor betydelse för samhället och där flera
              olika utskott faktiskt är berörda, bör man också tillse att alla
              utskott ges möjlighet att delta i själva beredningen i riksdagen.
              Frågan om hearingen var ju ett exempel. Det andra exemplet handlar
              om att utskottet ska ges möjlighet att yttra sig. Det tycker jag
              är någonting som bör gälla utan att man hänvisa till minoritetsskydd.
            </seg>
          </u>
          <note type="speaker" n="6d8f386c">
            Anf. 171 LENNART HEDQUIST (m) replik:
          </note>
          <u who="lennart_hedquist_abb3e3" xml:id="i-7e8fa1702a2ba103-4" n="9f6d9dd9">
            <seg n="560ae8bc">
              Herr talman! Lars Johansson påtalar betydelsen av att man i majoritetsställning
              ska lyssna bättre på vad minoriteten säger. Det kan naturligtvis
              ha en poäng i den meningen att det är något som vi har framfört
              under åtskilliga debatter, inte minst när vi har yrkat återremiss.
              Men lyhördheten för våra synpunkter i det avseendet har varit
              mer eller mindre noll, trots att det då inte har legat någon tidspress
              på ärendet. I det här fallet väljer ni att så att säga vädja till
              oss att låta beredningsprocessen pågå ytterligare, trots att ni
              vet att det är många som nu väntar på det riksdagsbeslut som ändå
              måste komma i det här fallet. Därför tycker jag att det var illa
              valt att begära återremiss just på ett sådant här ärende.
            </seg>
            <seg n="a681852b">
              Sedan kan jag som sagt hålla med Lars Johansson om att vi i riksdagen
              kanske ska vara lite generösare gentemot den opposition som begär
              kompletterande upplysningar eller ytterligare beredning. Det är
              i så fall väldigt intressant om Socialdemokraterna också i regeringsställning
              kommer att ha åsikten att man ska hantera frågorna så.
            </seg>
          </u>
          <note type="speaker" n="0fa58cde">
            Anf. 172 LARS JOHANSSON (s) replik:
          </note>
          <u who="lars_johansson_1a1a7d" xml:id="i-713b705ae54c2ad6-3" n="2aba31d0">
            <seg n="acca939a">
              Herr talman! Jag hoppas att en socialdemokratisk regering kommer
              att vara mer lyhörd än vad den nuvarande regeringen är i alla
              fall.
            </seg>
            <seg n="e7d5245d">
              Det handlar faktiskt, som jag påtalat vid ett antal tillfällen,
              om viktiga och stora frågor. Om det bara hade handlat om skattefrågan
              hade det varit en annan sak. Men nu är det inte det. Det är det
              som vi har påtalat hela tiden. Hela debatten har handlat om den
              frågan. Det är stora förändringar som det är fråga om. Därför
              finns de två argumenten. Det är ett annat förslag, som inte bara
              handlar om skattefrågan, utan om hur socialförsäkringssystemen
              ska se ut i framtiden.
            </seg>
            <seg n="e13d1ffc">
              Därför måste oppositionen och även övriga riksdagsledamöter från
              andra utskott, vill jag nog ändå påstå, ges möjlighet att vara
              med i den beredningen på ett tydligt sätt. Det är skälet till
              att vi hade velat ha en hearing via utskottet, där alla riksdagsledamöter
              hade känt sig mer välkomna att vara med. Nu blev det inte så,
              och därför vill vi att ärendet återremitteras, därför att vi ändå
              tycker att det ska göras en tydlig markering samt därför att det
              finns en möjlighet för majoriteten att göra vissa korrigeringar
              i det förslag som föreligger för riksdagen.
            </seg>
          </u>
          <note n="9e316b4a">
            Överläggningen var härmed avslutad.
          </note>
          <note n="27ad4251">
            14 § Konkurrens på lika villkor i kontantbranschen
          </note>
          <note n="035ca7fe">
            Föredrogs
          </note>
          <note type="speaker" n="51d0b246">
            Anf. 173 BRITTA RÅDSTRÖM (s):
          </note>
          <u who="britta_radstrom_1301be" xml:id="i-7c17aeff778d03e3-0" n="0c34d85d" next="i-d99884ce7886a3a9-0">
            <seg n="f027b57b">
              Herr talman! Det här lär inte bli en lika hetsig debatt som de
              två tidigare och inte heller lika lång eftersom vi i stort är
              ganska eniga i utskottet.
            </seg>
            <seg n="cb1f9687">
              Betänkandet Konkurrens på lika villkor i kontantbranschen handlar
              om skattefusk och skattekontroll. Jag vill börja med att yrka
              bifall till vår reservation i betänkandet.
            </seg>
            <seg n="f1aba01d">
              I februari 2004 tillsatte den s-regering som fanns då en särskild
              utredare med uppdrag att utreda möjlighet att införa krav på att
              näringsidkare som säljer varor och tjänster till allmänheten mot
              kontant betalning ska hålla ett tekniskt system som möjliggör
              en tillförlitlig efterhandskontroll av omsättningen. I uppdraget
              ingick också att utreda hur skattebrottsenheterna ska effektiviseras.
            </seg>
            <seg n="9b102f37">
              Vi vet att svartarbete och skattebrott kostar staten många miljarder
              per år. Jag såg en siffra häromdagen som sade att det handlar
              om 150 miljarder som undanhålls.
            </seg>
          </u>
          <note n="64eca26c">
            Riksdagen beslöt i juni 2006 att anta regeringens förslag om
            en ny lag om särskild skattekontroll i vissa branscher genom att
            det infördes en skyldighet för näringsidkare inom restaurang-
            och frisörbranscherna att införa personalliggare, något som visat
            sig framgångsrikt.
          </note>
          <note n="4eb39317">
            I vår reservation föreslår vi att riksdagen avslår regeringens
            förslag om ändring i sekretesslagen och ändring i alkohollagen
            men antar utskottets förslag i bil. 3 i betänkandet om ändring
            i sekretesslagen samt tillkännager för regeringen vad som anförts
            i reservationen om vissa ändringar i regeringens förslag om kassaregister,
            utvärdering av lagens tillämpningsområde samt ansökan om medel
            för små näringsidkare.
          </note>
          <u who="britta_radstrom_1301be" xml:id="i-d99884ce7886a3a9-0" n="0c34d85d" prev="i-7c17aeff778d03e3-0">
            <seg n="04f14dd3">
              Vi har inget att invända mot att regeringen nu lagt fram en proposition
              om krav på kassaregister i kontantbranschen. Tvärtom var det något
              som den förra regeringen hade långt framskridna planer på att
              göra.
            </seg>
            <seg n="2b3f8d75">
              Vi anser först och främst i likhet med Skatteverket att alkohollagens
              kassaregisterkrav ska bibehållas eftersom ett borttagande kan
              komma att försvåra arbetet med kommunernas alkoholtillsyn.
            </seg>
            <seg n="8c026527">
              När det gäller kassaregister bör sådana omedelbart omcertifieras
              vid ägarbyte. I annat fall kan det bli svårt att avgöra om det
              är den gamle eller den nye ägaren som bär ansvar för fel eller
              otillåtna åtgärder i kassaregistret.
            </seg>
            <seg n="0b64367e">
              Vi anser att det är viktigt att kassaregistren genomgår en teknisk
              kontroll innan de avyttras. Den synpunkten delas av Skatteverket
              och Sveriges hotell- och restaurangföretagare.
            </seg>
            <seg n="07b02037">
              När det sedan gäller betalning med kort tycker vi att det för
              att öka tillförlitligheten i kontrollen och minska möjligheterna
              till fusk i lagen ska införas krav på anslutning eller integrering
              av kortläsare.
            </seg>
            <seg n="ccda20e3">
              Det är vidare angeläget att det görs en utvärdering av de grupper
              som enligt förslaget ska undantas från det nya tillämpningsområdet.
              Utvärderingen bör göras senast två år efter lagens ikraftträdande
              och omfatta konkurrens med de från lagen undantagna grupperna
              och de kassaregisterpliktiga samt konkurrens inom själva grupperna.
            </seg>
            <seg n="37d629fc">
              Skulle det visa sig att undantagen utnyttjas för illojal konkurrens
              och så kallad svart verksamhet bör regeringen återkomma till riksdagen
              med förslag till ändringar om lagens tillämpningsområden.
            </seg>
            <seg n="a0061237">
              Särskild uppmärksamhet bör ägnas torg- och marknadshandeln. Där
              kan det ifrågasättas om det inte borde räcka med att regeringen
              i enskilda fall kommer att kunna medge undantag från lagens skyldighet
              i situationer då det av tekniska orsaker är oskäligt att kräva
              att registrering i kassaregister sker.
            </seg>
            <seg n="105a938d">
              Slutligen anser vi att den nya lagstiftningen med de ändringar
              som vi nu föreslagit måste följas av pengar till de små näringsidkarna.
              Det föreslog vi också i vår budget i höstas för att de skulle
              kunna införa kassaregister.
            </seg>
            <seg n="f18bf3c3">
              När det gäller skattekontroll och skattefusk hade vi föreslagit
              extra pengar till just Skatteverket i vår budget i höstas. Det
              förslaget föll. Det gjorde vi för att pengar skulle avsättas för
              information om vad det innebär med skattefusk men också för en
              bättre kontrollmöjlighet.
            </seg>
            <seg n="e6aa2c44">
              För att det ska bli så rättvist som möjligt vidhåller vi att
              de små näringsidkarna bör få bidrag under en treårsperiod för
              att införa kassaregister. Jag yrkar bifall till reservationen.
            </seg>
          </u>
          <note n="ff642b48">
            I detta anförande instämde Birgitta Eriksson och Christin Hagberg
            (båda s).
          </note>
          <note type="speaker" n="f7816c2b">
            Anf. 174 MARIE ENGSTRÖM (v):
          </note>
          <u who="marie_engstrom_d234fb" xml:id="i-6290126b5dd81187-11" n="80909c04">
            <seg n="eb9a4358">
              Herr talman! Jag tycker att det är en bra proposition. Det känns
              skönt att kunna säga det och att vi också har en sådan debatt
              att vi säger att det är någonting som är bra.
            </seg>
            <seg n="dec1cd52">
              Syftet med alltihop är att skydda seriösa företagare. Det tror
              jag att vi alla egentligen vill göra. Det är den största konkurrensnackdelen
              i dag om företagare kan tillskansa sig svarta inkomster. De slår
              lätt ut andra företag inom samma bransch. Det har vi sett många
              exempel på.
            </seg>
            <seg n="dbcdf161">
              Den förra regeringen hade rätt långt framskridna planer på att
              lägga fram förslaget. Men beredningsläget var sådant att det helt
              enkelt inte hanns med, utan det kommer nu.
            </seg>
            <seg n="008325b8">
              Tillsammans med Socialdemokraterna står Vänsterpartiet bakom
              den reservation som finns i betänkandet. Nu har Britta Rådström
              redogjort för och nästan läst upp innehållet i reservationen.
              Det är nästan onödigt att jag gör precis samma sak. Det är nu
              bekant för alla som lyssnar vad reservationen går ut på.
            </seg>
            <seg n="2486f8d2">
              Vi skulle vilja se ett stöd till de mindre företagen för att
              kunna skaffa sitt nya kassaregister. Jag kan nog tycka att allianspartierna
              är lite väl snåla. De skulle ha kunnat släppa till medel. Jag
              ser hur ni har motiverat er i betänkandetexten. Man måste ändå
              göra investeringen och återkommande göra nyinvesteringar.
            </seg>
            <seg n="ba34f7a9">
              Jag tycker ändå att det känns lite snålt för att komma från partier
              som ut i fingerspetsarna alltid vill stå bakom och stödja de mindre
              företagen.
            </seg>
            <seg n="a1ad11ed">
              Herr talman! Med detta yrkar jag bifall till reservationen.
            </seg>
          </u>
          <note type="speaker" n="5aa68e20">
            Anf. 175 ULF BERG (m):
          </note>
          <u who="ulf_berg_cf3d93" xml:id="i-de73af1ba3479bcf-1" n="cc4195ca" next="i-fdf0729a40928ecb-1">
            <seg n="b7182bac">
              Herr talman! Man blir nästan lite rörd efter de två tidigare
              debatterna. Det känns som att här har i varje fall alliansen hittat
              någonting som kan fungera. Det är mycket riktigt ett ärende som
              även har förberetts av tidigare regering. Sedan har vi lite olika
              uppfattningar.
            </seg>
          </u>
          <note n="dc428d62">
            Jag vill börja med att yrka bifall till utskottets förslag i
            skatteutskottets betänkande nr 18 om konkurrens på lika villkor
            i kontantbranschen och avslag på samtliga motioner.
          </note>
          <u who="ulf_berg_cf3d93" xml:id="i-fdf0729a40928ecb-1" n="cc4195ca" prev="i-de73af1ba3479bcf-1">
            <seg n="188028d8">
              Det är mycket tydligt att man måste ha klara spelregler i en
              marknadsekonomi och kontroll av att alla spelar efter dessa gemensamma
              regler. Nu tror jag att alla vet att så inte är fallet. Det har
              tidigare talare berört.
            </seg>
            <seg n="6def379d">
              Flera rapporter pekar också på att den svarta marknaden ökar.
              Naturligtvis är ett högt skattetryck en orsak eftersom förtjänsten
              av att betala skatt ökar. Men ibland är det också så att tillfället
              gör tjuven, så att säga.
            </seg>
            <seg n="aa828556">
              Jag tror inte att det räcker att man bara tittar på skattetryck
              och liknande. Här är det en balansgång som alliansen och regeringen
              går för att få in ökade intäkter och inte krångla till det för
              företagare.
            </seg>
            <seg n="8635b1aa">
              När det införs nya kassaregister i kontantbranschen beräknar
              staten att det ska ge intäkter på ca 1,5 miljarder. Förslaget
              beräknas omfatta drygt 100 000 näringsidkare. En del uppfyller
              redan kraven, en del har kassaregister men måste se till att byta
              ut dem, och en del har inte några alls.
            </seg>
            <seg n="53cbfd6d">
              I betänkandet har man från majoritetens sida konstaterat att
              man ändå bedömer att kostnaderna är rimliga att ta med tanke på
              de intäkter som förhoppningsvis kommer in till staten. Kassaregistret
              beräknas kosta 10 000 kronor och en årlig kontroll ungefär 1 000
              kronor per år.
            </seg>
            <seg n="5679ede2">
              Här ska vän av ordning påminna sig om att alliansen mycket tydligt
              har sagt att man vill minska kostnader och byråkrati med 25 procent.
              Förslaget går i vissa delar i motsatt riktning; det råder det
              ingen tvekan om. När företag inte kan konkurrera på lika villkor
              och ärliga företagare riskerar att duka under för att de inte
              klarar konkurrensen med en svart marknad så måste åtgärder vidtas.
            </seg>
            <seg n="65a74b68">
              Herr talman! I betänkandet finns en motion som utskottsmajoriteten
              yrkar avslag på. Motionen innebär att man går ytterligare ett
              steg i kontrollsyfte och att kortbetalningarna ska integreras
              i registret. Alliansen bedömer att kravet inte är försvarbart
              för de ökade kostnader som kan uppstå. Vid en kortbetalning finns
              ju också tekniska möjligheter till kontroller i efterhand. Men
              när det endast är kontanter som byter ägare är det naturligtvis
              svårt, för att inte säga omöjligt, att göra en kontroll i efterhand.
            </seg>
            <seg n="0338ac16">
              Vi måste komma ihåg att kassaapparatslösningen faktiskt inte
              är lösningen på alla problem. Det gäller att alla transaktioner
              slås in och att kunderna får och behåller sina kvitton.
            </seg>
            <seg n="5749db29">
              För oss moderater och alliansen är det mycket viktigt att företagandet
              underlättas och att konkurrensen sker mellan företag på ett sätt
              som håller sig till de regler som finns. Här behövs tyvärr ökade
              kontrollmöjligheter. Därför läggs detta förslag fram för att få
              in företagandet på rätt sida om rågången.
            </seg>
            <seg n="f54c424f">
              Herr talman! Arbetsmarknadsminister Sven Otto Littorin har tidigare
              i dag i kammaren visat på många morötter för att människor ska
              få jobb. Det finns många morötter i alliansens företagspolitik.
              Men jag kan konstatera att vi ibland måste gallra bort morötter
              som inte är bra. Detta är ett sådant förslag. Men resultatet blir
              att de morötter som blir kvar förhoppningsvis blir desto godare.
            </seg>
            <seg n="954dac90">
              Med denna argumentering hoppas jag att riksdagen ger grönt ljus
              för förslaget som förhoppningsvis minskar den svarta marknaden
              och ökar den vita.
            </seg>
          </u>
          <note type="speaker" n="86b83609">
            Anf. 176 JÖRGEN JOHANSSON (c):
          </note>
          <u who="jorgen_johansson_5a4bc5" xml:id="i-869861fcba57175d-1" n="832ba9be" next="i-c07576e1de623e66-1">
            <seg n="973b56ee">
              Herr talman! I ett friskt samhälle tar alla ansvar för sig själva
              och sina medmänniskor. Det innebär också att vi solidariskt ska
              betala skatt efter de givna normer som finns. Vi kan konstatera
              att det synsättet inte är självklart i dagens Sverige. På område
              efter område sker nu en genomlysning och en sanering av de svarta
              sektorer som finns. Införande av avdrag för hushållsnära tjänster
              var en del i det arbetet. Utvecklingen av det systemet till att
              också innefatta rot blir nästa steg.
            </seg>
            <seg n="385415ca">
              Herr talman! Under perioden 19902004 ökade den svarta ekonomin
              från 3,8 procent till 6,5 procent av bruttonationalprodukten enligt
              Riksbanken. Det innebär att mer än två tredjedelar av kontanthanteringen
              kan förväntas vara svart. 2 av 3 kronor i den kontanta handeln
              beräknas alltså vara svarta. Man kan med fog fråga sig var ansvaret,
              solidariteten och medmänskligheten finns bland dem som hanterar
              den svarta sektorn.
            </seg>
            <seg n="ebf23033">
              Herr talman! Betänkandet om konkurrens på lika villkor i kontantbranschen
              är ett steg i riktning mot att komma till rätta med den svarta
              sektorn. Förslaget, kombinerat med en aktiv uppföljning från samhällets
              sida, ska undanröja svartjobben och därmed öka intäkterna till
              den gemensamma sektorn.
            </seg>
            <seg n="25ee0b84">
              Målet med betänkandet är också att skydda seriösa företagare
              från illojal konkurrens från dem som skaffar sig konkurrensfördelar
              genom att inte ta sitt samhällsansvar och betala skatt.
            </seg>
            <seg n="395fc3ca">
              Jag blev glatt överraskad över Marie Engströms positiva kommentar
              till förslaget. Den avvägning som regeringen har gjort i ärendet
              vad gäller mål och kostnader för systemet ser vi som rimlig. Mot
              den bakgrunden yrkar även jag bifall till utskottet förslag till
              beslut.
            </seg>
          </u>
          <note n="c81723fe">
            Anf. 177 GUNNAR ANDRÉN (fp):
          </note>
          <u who="jorgen_johansson_5a4bc5" xml:id="i-c07576e1de623e66-1" n="832ba9be" prev="i-869861fcba57175d-1">
            <seg n="be8af24f">
              Herr talman! Även jag vill sälla mig till den skara som tycker
              att det är huvudsakligen väldigt bra förslag som kommer fram.
              Det här har utretts väl från början.
            </seg>
            <seg n="3b901955">
              Likväl får man inte överskatta betydelsen av att man tillskapar
              nya kontrollåtgärder som den här. Någonstans måste vi också förlita
              oss på att människor är hederliga. Jag vill hoppas att det är
              så, herr talman, att den lagstiftning som nu kommer att omfatta
              mellan 110 000 och 130 000 näringsidkare kommer att leda till
              att konkurrenssnedvridande effekter minskas. Men jag tror att
              det förutsätter stor medverkan både från konsumenter och från
              de olika förbund som organiserar olika företagare och fackliga
              organisationer. Utan det mänskliga ögat som iakttar vad som händer
              kan nog även certifierade kassaregister komma till korta när det
              är alltför långfingrade och klåfingriga personer i farten.
            </seg>
            <seg n="9ef02bcf">
              Med detta yrkar även jag bifall till detta förslag.
            </seg>
            <seg n="ff69ac8f">
              Herr talman! Från kristdemokratisk sida ber jag att få yrka bifall
              till skatteutskottets betänkande 18 om konkurrens på lika villkor
              i kontantbranschen och avslag på reservationen.
            </seg>
            <seg n="785bdfb2">
              Kontantbranschen behöver gemensamma spelregler och förutsättningar.
              Det är med denna ambition vi nu behandlar utskottsbetänkandet
              som innebär en ny lag om kassaregister. Seriösa företagare som
              också är positiva till det gemensamma samhällsprojektet behöver
              denna lagstiftning. De behöver värnas och skyddas mot illojal
              konkurrens. Det är en av våra viktigaste uppgifter som lagstiftare.
            </seg>
            <seg n="c02c1262">
              Herr talman! Det övergripande syftet med den föreslagna lagen
              är tvåfaldigt. Det gäller för det första att minska skatteundandragandet
              och för det andra att skydda seriösa företagare mot illojal konkurrens
              från företagare som skaffar sig konkurrensfördelar genom att inte
              betala skatter och avgifter.
            </seg>
            <seg n="d94be0d2">
              Samtidigt har vi från skatteutskottets sida gemensamt betonat
              att vi utgår från att regeringen noga kommer att följa utvecklingen
              inom branschen. I den mån denna lagstiftning som vi här föreslår
              inte skulle vara tillräcklig utgår vi från att regeringen återkommer
              till riksdagen med eventuella ändringar av lagens tillämpningsområde
              för att uppnå det syfte som lagen ytterst har.
            </seg>
            <seg n="01eb80d4">
              En väl fungerande marknadsekonomi förutsätter ordning och regler.
              Socialdemokraterna talar gärna i termer av ordning och reda. Jag
              sade ordning och regler, men det går väl också att tala om ordning
              och reda. Ytterst bygger detta på en specifik människosyn och
              en gemensam värdegrund i vårt samhälle.
            </seg>
            <seg n="61e0e2c6">
              Vi vill att framgångsrik handel och affärsverksamhet ska vara
              beroende av en god etik och bottna i en sådan. Att medvetet ljuga
              i en affärsuppgörelse, att bryta avtal eller luras om kvalitet
              och prestanda förstör det ömsesidiga förtroende som är en förutsättning
              för en fungerande handel. Det går inte att bedriva handel med
              personer som man inte har tillit till. Det blir ingen affärsuppgörelse.
            </seg>
            <seg n="c1a35de6">
              På samma sätt behövs en god etik för att det goda samhället ska
              kunna uppnås. Det kräver i sin tur att vi solidariskt finansierar
              gemensamma angelägenheter. Det handlar om demokratiska och rättsliga
              institutioner men också om infrastruktur, skola, hälso- och sjukvård,
              äldreomsorg och andra grundläggande verksamheter.
            </seg>
            <seg n="ba72101b">
              Herr talman! Skatter motiveras av det gemensamma bästa. Men för
              att rättvisa ska skipas mellan alla aktörer måste förutsättningarna
              vara desamma. Det betyder konkurrensneutralitet. Det är inget
              snärtigt ord, men det är ett viktigt, långt och centralt ord i
              all handel konkurrensneutralitet baserad på god etik.
            </seg>
            <seg n="732404d5">
              Rättvisa betyder inte lika utfall utan lika förutsättningar.
              Det är inte orättvist att någon får mer som arbetar mer och faktiskt
              gör något bättre än en annan. Men det är djupt orättvist om någon
              får mer för att han eller hon inte följer de gemensamma spelreglerna.
            </seg>
            <seg n="a8501bc0">
              Därför har vi i stor endräkt här i Sveriges rikes lagstiftande
              kammare behandlat denna fråga.
            </seg>
          </u>
          <note n="99ddb975">
            Anf. 178 LENNART SACRÉDEUS (kd):
          </note>
          <note type="speaker" n="d6e26c82">
            Anf. 179 HELENA LEANDER (mp):
          </note>
          <u who="helena_leander_3aadf2" xml:id="i-951292d10b944f76-9" n="5adaaa30">
            <seg n="3b57ef54">
              Herr talman! I motsats till det förslag som vi debatterat åtskilliga
              timmar i dag har vi här ett utmärkt exempel på ett bra sätt att
              minska svartarbete. Oroa er inte jag ska absolut inte dra den
              mastodontdebatten igen, utan jag ska fatta mig mycket kort.
            </seg>
            <seg n="68288c9d">
              Det här är ett bra förslag. Man kan givetvis diskutera vissa
              detaljer såsom Socialdemokraterna och Vänsterpartiet gör. Men
              jag bedömer ändå att regeringen har gjort en rimlig avvägning
              i det här fallet. Man får givetvis se till att följa upp det,
              och visar det sig sedan med facit i hand att det är någon avvägning
              som kunde ha gjorts bättre så får man helt enkelt återkomma med
              det då.
            </seg>
          </u>
          <note n="66306553">
            I dagsläget vill jag yrka bifall till utskottets förslag till
            beslut.
          </note>
          <note n="9e316b4a">
            Överläggningen var härmed avslutad.
          </note>
          <note n="59d319f5">
            15 § Förbättrad ordning, trygghet och studiero i skolan
          </note>
          <note n="035ca7fe">
            Föredrogs
          </note>
          <note type="speaker" n="40d4cae0">
            Anf. 180 IBRAHIM BAYLAN (s):
          </note>
          <u who="ibrahim_baylan_a3ca23" xml:id="i-197557250f423e62-0" n="6f34473b">
            <seg n="6883b5bd">
              Herr talman! Tryggheten i skolan och studieron i klassrummen
              är av största vikt. I en skola där eleverna känner sig trygga,
              och där man upplever arbetsro och studiero i klassrummet fungerar
              också lärandet bättre. När eleverna trivs i skolan och har en
              bra arbetsmiljö är vår övertygelse att det också är mycket lättare
              att ta till sig den kunskap och det lärande som skolan är till
              för.
            </seg>
            <seg n="49bf6ad1">
              I en skola som är otrygg och där det inte råder studiero i klassrummet
              blir allt detta mycket svårare. Det finns många vittnesmål från
              elever som genom åren har berättat om hur svårt det är att ta
              till sig undervisningen när det är alldeles för bullrigt eller
              väldigt otryggt i skolorna. Detta är ingenting nytt. I en miljö
              där det dagligdags vistas närmare 1,2 miljoner ungdomar, elever
              och barn, och där vi har ungefär en kvarts miljon anställda är
              det ofrånkomligt att det ibland händer saker.
            </seg>
            <seg n="56d74b02">
              Ambitionen att skapa trygghet i skolorna och studiero i klassrummen
              är därför oerhört viktig. Vi har genom åren vidtagit ett flertal
              åtgärder för att just skapa trygghet i skolorna och förbättra
              studieron i klassrummen. Skolverket använder sig sedan några år
              av en attitydundersökning där man frågar runt 5 000 elever om
              hur de upplever sin arbetsmiljö i skolan, sina lärare och sin
              attityd till skolan. I den senaste undersökningen uppger glädjande
              nog eleverna i Sverige i allt högre grad att de trivs med sin
              skola. Närmare 80 procent uppger att de trivs bra i skolan, och
              närmare 90 procent uppger att de dessutom trivs och kommer väldigt
              bra överens med sina lärare och har en bra relation till dem.
            </seg>
            <seg n="3149aea7">
              Detta är naturligtvis en kraftig ökning sedan den senaste attitydundersökningen
              som gjordes av Skolverket, och det är naturligtvis väldigt glädjande
              att se att många av de åtgärder som under åren har genomförts,
              allt från det värdegrundsarbete som med kraft sjösattes i mitten
              och slutet av 90-talet till många av de åtgärder som handlat om
              att stärka personaltätheten och också förtydliga behovet av ordningsregler
              i skolorna, har burit frukt.
            </seg>
            <seg n="61144697">
              Medan man kan glädja sig över den positiva utvecklingen finns
              det naturligtvis även anledning till oro. När vi pratar om att
              80 procent av eleverna trivs bra i skolan, och 90 procent trivs
              bra med sina lärare handlar det ju inte om 80 respektive 90 procent
              i varenda skola och i vartenda klassrum runt om i vårt land. I
              väldigt många skolor skulle jag tro att de allra flesta, näst
              intill alla, elever känner denna trivsel och denna glädje över
              att vara i skolan, och de trivs bra med sina lärare. Men det finns
              även alltför många skolor, visserligen en liten minoritet, där
              eleverna inte känner någon studiero, där det kan vara stökigt,
              och där det kan behövas ytterligare åtgärder för att förbättra
              situationen.
            </seg>
            <seg n="4f1f893f">
              Därför är det viktigt att det här arbetet får fortsätta, och
              det ska vi diskutera här i dag. För oss socialdemokrater är tydliga
              befogenheter och också ett tydligt ansvar självklarheter i den
              svenska skolan. Detta kombinerat med ett stärkt föräldra- och
              elevinflytande tror vi kan bidra till att förbättra trivseln,
              tryggheten och studieron.
            </seg>
            <seg n="0e43f14f">
              Dock är vi något bekymrade över att den borgerliga majoriteten,
              både högerregeringen och majoriteten i utskottet, väljer att plocka
              ut ett fåtal små förändringar som visserligen har ett symboliskt
              värde men som i sig inte kommer att lösa de problem de är satta
              att lösa. I vissa extrema situationer kan det naturligtvis vara
              bra, men vi hade helst sett dessa förändringar i ett större sammanhang
              där man också hade knutit ihop dem med just ett förstärkt elevinflytande.
              Vi tror nämligen att ett paket bestående av förstärkt elevinflytande
              kombinerat med mer resurser i form av både elevhälsopersonal och
              fler lärare och i det här fallet tydligt ansvar och tydliga befogenheter
              hade varit betydligt mer kraftfullt än de små förändringar som
              majoriteten nu väljer att gå fram med.
            </seg>
            <seg n="99a4b3d5">
              Det är att beklaga. Vi beklagar inte förändringarna i sig, för
              som bekant är dessa förslag mer eller mindre hämtade från det
              förslag till skollagsproposition som den förra regeringen förberedde.
              Men vi beklagar att man tar det ur sitt sammanhang och hyser så
              stor tilltro till att det ska lösa de bekymmer med tryggheten
              och studieron som man kan se i vissa skolor. Jag tror som sagt
              att detta behov kan finnas i vissa specifika situationer, men
              det är naivt att tro att detta som en generell åtgärd löser alla
              problem. Det tror inte vi.
            </seg>
            <seg n="e36a39dc">
              Man kan mycket väl göra detta, men en av de viktigaste framgångsfaktorerna
              för att åstadkomma en trygg situation i skolan och studiero i
              klassrummen är att göra elever och också föräldrar delaktiga.
              Det är också att förbättra ledarskapet i skolan. Jag har under
              de senaste åren besökt närmare 150 skolor. Jag kan konstatera
              att i de skolor där eleverna trivs bra, och där det är tryggt
              och lugnt, har det ofta funnits ett tydligt ledarskap där rektorn
              tillsammans med lärarna, eleverna och ibland också föräldrarna
              gått igenom vad man får och inte får göra i skolan. Hur ska det
              se ut? Hur ska vi behandla varandra med respekt? Dessa frågor
              behöver också förbättras, och jag hade gärna sett att det hade
              kommit i ett och samma sammanhang. Nu sker inte det.
            </seg>
            <seg n="fe96a435">
              I stället ser vi att den borgerliga majoriteten koncentrerar
              sig på förändringar som väldigt mycket handlar om några få, symboliska
              saker. Jag kan bara beklaga att partier som tidigare har sett
              sammanhanget med elevinflytande, ledarskap och värderingar nu
              har lagt sig platta. Ta bara Kristdemokraterna som ju ofta har
              diskuterat grundläggande värderingar i skolan och pratat om etik
              och moral! Detta prat om etik och moral har bytts ut mot Folkpartiets
              batong och piska i något slags tilltro till att det ska leda till
              en bättre skola. Ta bara Centerpartiets vurmande för elev- och
              föräldrainflytande! Det har vi naturligtvis delat, men detta har
              man helt övergett till förmån för Moderaternas tro på auktoritära
              lösningar. Detta är att beklaga, men jag är inte förvånad. Det
              här kan vi se på område efter område.
            </seg>
            <seg n="a155d062">
              Herr talman! Jag kan konstatera att dessa förändringar är något
              vi socialdemokrater kommer att stötta. Dock hade vi gärna sett
              dem i ett helt annat sammanhang. Därför har vi också lämnat in
              en text med ett helt annat motiv för detta betänkande.
            </seg>
            <seg n="830d6ab7">
              Jag vill slutligen yrka bifall till våra två reservationer för
              en annan motivtext för detta betänkande.
            </seg>
          </u>
          <note type="speaker" n="7c6611d8">
            Anf. 181 ROSSANA DINAMARCA (v):
          </note>
          <u who="rossana_dinamarca_5b4631" xml:id="i-ef79d3bd7a2f6484-0" n="33910b13">
            <seg n="fe824585">
              Herr talman! Den här debatten handlar inte om ifall elever ska
              få känna sig trygga i skolan eller inte. Den handlar inte heller
              om ifall eleverna ska ha arbetsro i skolan eller inte. Den här
              debatten handlar i hög grad om bilden av skolan.
            </seg>
            <seg n="674614aa">
              Alla elever har rätt till arbetsro. En lösning är att ge resurser
              till mindre grupper. För det behövs det fler lärare men också
              olika typer av pedagoger. Vi behöver rektorer som inte har i uppdrag
              att göra tusen och en saker, utan som kan ägna sig åt att fullgöra
              sitt uppdrag att vara ledare för den pedagogiska verksamheten
              i skolan.
            </seg>
            <seg n="bd24ce91">
              Det behövs också en utvecklad elevdemokrati. Det är inte vi i
              riksdagen som ska sitta och bestämma vilka ordningsregler som
              ska gälla i skolan. Det är något som ska utformas gemensamt av
              elever, lärare och rektorer på respektive skola. Diskussionen
              om vilka ordningsregler som ska gälla ska vara levande. Det är
              bara så som man kan skapa en bred förankring och en bra efterlevnad.
            </seg>
            <seg n="28032dfd">
              I sin iver att visa handlingskraft drar regeringen till med enkla
              lösningar på svåra problem. Samtidigt för man bort skolan från
              det demokratiska arbetssätt som vi länge strävat efter och tar
              tillbaka disciplinskolan, en omodern skola som lärare, elever
              och hela samhället förlorar på.
            </seg>
            <seg n="a82599c6">
              Regeringen målar upp en bild av den svenska skolan som ett slagfält
              där ett krig mellan elever och lärare utkämpas. Ett av de största
              och mest akuta problemen tycks enligt regeringen vara att elever
              tar med sig föremål till skolan i syfte att störa verksamheten.
              Det är anledningen till att denna ändring av skollagen genomförs
              nu och inte i samband med den mer genomgripande förändring som
              tidigare aviserats.
            </seg>
            <seg n="ba068fd7">
              Jag håller inte med om den skildringen av skolan. Det är inte
              den bild jag får när jag är ute på skolor. Det är inte heller
              den bild jag får när jag talar med lärare och elever. Den senaste
              attitydundersökningen från Skolverket, som Ibrahim Baylan också
              hänvisade till, målar inte heller upp en sådan bild. Tvärtom visar
              den att allt fler elever är engagerade och trivs med skolarbetet
              och att elever och lärare känner allt större tillit till varandra.
            </seg>
            <seg n="48723300">
              Till skillnad från högerregeringen ser vi inte eleverna som ett
              problem. Vi ser inte heller elever och lärare som rivaler. Skolan
              är till för att ge elever kunskap och ska anpassas efter deras
              förutsättningar, behov och intressen. Det synsättet har präglat
              utvecklingen av den svenska skolan sedan 1950-talet, och dess
              funktion som uppfostringsanstalt för att disciplinera arbetarklassen
              har därför tonats ned mer och mer.
            </seg>
            <seg n="78eceec9">
              På de flesta skolor samarbetar elever och lärare för att nå gemensamma
              målsättningar. Regeringens skolpolitik innebär tyvärr en återgång
              till en gammaldags syn på skolan med mindre tilltro till och tolerans
              för elevernas initiativförmåga, med ökad auktoritetstro och ett
              ökat tvång.
            </seg>
            <seg n="64cf01b4">
              Regeringens verklighetsbeskrivning och motiv för de föreslagna
              åtgärderna saknar dessutom stöd. Varken propositionen eller betänkandet
              innehåller någon som helst beskrivning av hur ofta det förekommer
              att elever har med sig föremål och använder dem på ett sätt som
              är störande för verksamheten. Det finns heller ingen analys av
              hur det påverkar tryggheten och studieron och i vilken omfattning
              det sker. Det är därför svårt att bedöma vilket behov det finns
              av en lagstiftning som ger rektorer och lärare rätt att beslagta
              elevers egendom.
            </seg>
            <seg n="e3835b24">
              Men i sann borgerlig anda är det väl inte intressant att besvara
              sådana frågor, eftersom man redan bestämt sig. Om det är de här
              verktygen som skolan är i behov av eller inte är mindre viktigt.
              Det den borgerliga majoriteten här i riksdagen gör är inte att
              stifta lag som är till nytta för skolan. Det är att lagstifta
              för att stilla fördomarna om skolan som man själv har bidragit
              med att måla upp och på så sätt visa sina muskler.
            </seg>
            <seg n="4dc3dbfa">
              Regeringen påstår att lagförslaget leder till ökad tydlighet.
              Jag kan inte se den klarheten, utan vill nog hävda att den nuvarande
              lagstiftningen är tydligare. Med den föreslagna lagen kommer det
              i vissa situationer att vara tillåtet att omhänderta ett föremål
              medan andra situationer inte medger ett omhändertagande. Om en
              elev till exempel motsätter sig ett omhändertagande fysiskt måste
              det avbrytas. I praktiken kommer det att uppstå gränsdragningsproblem
              som det lämnas till den enskilda rektorn eller läraren att lösa.
            </seg>
            <seg n="175c760b">
              Herr talman! Vänsterpartiet är också kritiskt mot förslaget att
              det ska bli möjligt att flytta en elev från den skola han eller
              hon är placerad i utan vårdnadshavarens tillstånd. För att komma
              till rätta med de problem som kan föranleda en förflyttning av
              en elev är det en nödvändig förutsättning att elevens vårdnadshavare
              medverkar. Det är också allvarligt att regeringen på det här sättet
              utpekar eleverna som ensamt ansvariga.
            </seg>
            <seg n="d379bfe8">
              Enligt lagen om förbud mot diskriminering och annan kränkande
              behandling av barn och elever är det i själva verket skolan som
              har en skyldighet att stoppa och förhindra mobbning, diskriminering
              och annan kränkande behandling. Förekomsten av den lagen innebär
              dessutom att det är tveksamt om det verkligen behövs ett utökat
              tvång i skolan.
            </seg>
            <seg n="b7a04cc0">
              Erfarenheter från både skolan och andra områden visar att ökad
              användning av tvång kan leda till större motsättningar och ökat
              antal konflikter, vilket knappast får gynnsamma effekter på den
              trygghet och studiero som regeringen säger sig vilja värna. När
              utbildningsutskottet hade en offentlig utfrågning om mobbning
              var det ingen av de inbjudna och föredragande som lyfte fram behovet
              av att lättare kunna flytta elever från skolan, därför att mobbning
              sällan eller aldrig är en isolerad händelse som enbart utförs
              av en elev.
            </seg>
            <seg n="7bd32a05">
              Det man i stället påtalade var vikten av att våga se och ta tag
              i problemen när de börjar yttra sig och inte vänta ut och sedan
              flytta problemet någon annanstans. En av de förutsättningar som
              man lyfte fram var en väl utbyggd elevhälsovård med skolläkare,
              skolsköterska, kurator och psykolog men också specialpedagoger
              och fritidspedagoger.
            </seg>
            <seg n="92714f47">
              Den borgerliga regeringen väljer att införa kraftiga tvångsåtgärder
              som svar på problem som de blåser upp. Därmed undviker de att
              diskutera de verkliga problemen i skolan med ökade klasskillnader
              och bristande likvärdighet, vilket givetvis får återverkningar
              på arbetsmiljön i skolan.
            </seg>
            <seg n="72b000c8">
              Det här orsakas inte av att lärarna saknar befogenheter och tvångsmedel,
              utan det är en följd av marknadstänkande, segregation, för lite
              resurser och felaktig fördelning av befintliga resurser samt bristande
              skoldemokrati och inflytande för elever. Vänsterpartiet anser
              att de hårdare tag som regeringen föreslår inte kommer att leda
              till ett bättre klimat i skolan eller skapa förtroendefulla relationer
              mellan elever och lärare som är en viktig ingrediens i lärandet.
            </seg>
          </u>
          <note n="bd4bdeb9">
            Jag vill därmed yrka bifall till reservation 1 och 4 i det här
            betänkandet.
          </note>
          <note type="speaker" n="76213125">
            Anf. 182 MATS PERTOFT (mp):
          </note>
          <u who="mats_pertoft_eb413b" xml:id="i-29af89530fdc2ec1-0" n="6793cc8d">
            <seg n="7b598ef8">
              Herr talman! I dag ska vi diskutera ordning, trygghet och studiero,
              dock utan att veta vad studiero egentligen är, i alla fall inte
              om man läser propositionen. Där finns inga som helst förklaringar
              till det begreppet, förutom att det råkar nämnas två gånger som
              sin egen beteckning. Det är också en anledning till att Miljöpartiet
              tycker att den föreliggande propositionen bör kompletteras med
              vissa saker.
            </seg>
            <seg n="b2b8329e">
              För oss miljöpartister är inte frågan om att beslagta mobiler
              den stora frågan. I Skollagskommittén, som jag satt i tillsammans
              med nuvarande skolministern Jan Björklund, var vi rörande överens
              om att man ska kunna beslagta föremål. Även Jan Björklund tyckte
              det de få gånger han var närvarande. Han hade den högsta frånvarokvoten
              av alla ledamöterna i den kommittén.
            </seg>
            <seg n="c85f6648">
              Det viktiga här är egentligen att fråga vad dessa två förslag
              som vi diskuterar, att beslagta mobiler och flytta mobbarna, tillför
              skolan i dag. Vi har en debatt i Sverige där skolan lyfts fram
              som en av de viktigaste platserna i samhället, och det är helt
              rätt. Den fostran och den möjlighetsskapande verksamhet som finns
              i skolan är oerhört viktig. Men det handlar också om att hitta
              ett regelverk som fungerar för vår personal, alltså för lärarna,
              för rektorer och för elever, och att utgå från verkligheten i
              klassrummet. Det är naturligtvis inte fel att ge lärarna rätten
              att beslagta störande föremål. Visst kan vi göra det. Inga problem.
            </seg>
            <seg n="f239bd7e">
              Sedan borde det finnas, som vi i Miljöpartiet har anmärkt, en
              överklaganderätt. Utifrån ett strikt juridiskt perspektiv är det
              viktigt att elever också kan överklaga saker och få saker och
              ting prövade. Men det är lite grann den här regeringens signatur
              att elever inte har något värde i skolan, inte någon egen talan,
              så jag är inte förvånad över att det saknas.
            </seg>
            <seg n="c905b0fe">
              Men det viktiga här är också att fråga: Återspeglar dessa två
              förslag verkligheten i klassrummet? Jag tyckte att man fick en
              väldigt bra förklaring till och svar på detta i ett inslag i Aktuellt
              när propositionen presenterades för femtioelfte gången som nyhet.
              Läraren, som var från Huddinge, sade ungefär så här: Det är ju
              bra, men den lärare som behöver denna lag för att genomföra detta
              i skolan ska helst låta bli, för han är i så fall en dålig pedagog.
            </seg>
            <seg n="b42a766c">
              Det här har lärare gjort i årtionden, alltid sedan skolan startade.
              Varande lärare själv måste jag säga att jag skulle akta mig. Om
              jag inte vågar beslagta den där mobilen som stör hela undervisningen
              i dag skulle jag inte vilja göra det när den här lagen har trätt
              i kraft. Att komma till en elev och kräva att få beslagta en mobil
              och eleven inte går med på det innebär att man försätter sig i
              en ohållbar situation.
            </seg>
            <seg n="b71d7200">
              Metta Fjelkner, ordförande i Lärarnas Riksförbund, har jag ett
              antal gånger hört beskriva det här väldigt bra. Vad gör man som
              lärare när eleven sitter med mobilen i handen? Man går fram, och
              då stoppar eleven mobilen i fickan och säger: Nej, du får inte
              min mobil. Då är man körd som lärare. Att då säga att du får gå
              ut ur klassrummet eller något sådant hjälper inte. Man har förlorat
              auktoriteten inför klassen.
            </seg>
            <seg n="df4aa529">
              Vi har inte yrkat avslag på detta. Vi säger att propositionen
              måste kompletteras. Men för pedagoger ute på fältet är det här
              inte av betydelse. Av betydelse är snarare att vi får bra, välutbildade
              pedagoger som kan hantera dessa situationer i klassrummet. Det
              är sådant som jag tycker att regeringen borde ägna sig åt. Jag
              menar att det är okej att lägga fram den här propositionen, men
              det är no big deal . Gör inte så stor affär av det. Gå i stället
              till verkligheten. Använd till exempel några av de resurser som
              nu ska satsas på skattesänkningar till att förstärka personalresurserna
              ute på skolorna. Det skulle välkomnas i alla skolor. Man skapar
              svåra lösningar på enkla problem.
            </seg>
            <seg n="e09bdced">
              Det är samma sak med att flytta mobbare. Naturligtvis är det
              i slutändan inget fel att försöka göra det. Vi försökte i timmar
              i Skollagskommittén att förklara för Jan Björklund att pedagoger
              och rektorer alltid har hanterat dessa situationer i svenska skolor.
              Man behöver inte dessa lagtexter, man har hanterat det genom en
              specialklass, ett rum, en särskild undervisningsgrupp, vad vet
              jag vad man kallar det. Det är inget fel att i slutändan kunna
              flytta mobbarna, men det handlar om rättssäkerhet, och frågan
              är om det behövs.
            </seg>
            <seg n="e6563e4a">
              Jag minns inte om det var i DN eller i Svenskan de hade tillfråga
              ett antal rektorer i Helsingforss stad som alla sade: Det är väl
              inget direkt fel, men vi kommer aldrig att behöva använda det
              här, för vi klarar situationen redan i dag.
            </seg>
            <seg n="777a0895">
              Det är inget direkt fel i dessa propositioner, men lägg inte
              denna energi på dessa frågor för de är inte värda det om vi ser
              på verkligheten ute i klassrummen. Ta tag i de verkliga problemen!
              Dem ser vi om vi till exempel tittar i alliansens skyltfönster,
              Helsingforss stad, där löneförhandlingarna med lärarfacken har
              brutit ihop för att man inte vill ge skolorna tillräckliga medel.
              Där har vi riktiga problem, men inte i detta.
            </seg>
            <seg n="ffff8237">
              Som jag har sagt flera gånger tycker Miljöpartiet att man i princip
              inte kan säga nej till de här båda förslagen. Däremot borde de
              kompletteras. Därför vill jag för tids vinnande yrka bifall till
              reservation 5. Vi står bakom båda våra reservationer men väljer
              att yrka bifall till reservation 5.
            </seg>
          </u>
          <note type="speaker" n="521010ab">
            Anf. 183 MARGARETA PÅLSSON (m):
          </note>
          <u who="margareta_palsson_309089" xml:id="i-d87b76f805b19ede-0" n="1b1c3df6">
            <seg n="a235a943">
              Herr talman! Svenska elevers kunskaper sjunker i både nationella
              och internationella mätningar. Många elever uppger visserligen
              att de trivs bra i skolan, men det innebär ju inte att de lär
              sig något för den sakens skull. Våra elever räknar sämre, de läser
              sämre och de är sämre i naturvetenskap än de har varit tidigare.
              Men på ett område leder vi i undersökningarna. Vi är nämligen
              bäst på att vara sämst. Sen ankomst, ogiltig frånvaro och skolk
              från enstaka lektioner förekommer två tre gånger så ofta i våra
              skolor som i skolorna i de övriga länder som ingår i undersökningarna.
              Vem kan lära sig någonting i kaos, och vem kan lära sig någonting
              på de lektioner som hela tiden är stökiga?
            </seg>
            <seg n="cfcfd52e">
              Det är därför vi nu lägger fram detta betänkande med förslag
              till två åtgärder, båda för att få till bättre studiero på våra
              skolor.
            </seg>
            <seg n="273eeee5">
              Vi har en skollag som borde ha varit omskriven för länge sedan,
              men den förra regeringen förmådde inte skapa majoritet för det.
              I den finns inget stöd för att omhänderta inte beslagta störande
              föremål som mobiltelefoner, mp3-spelare och fyrverkeripjäser.
              Vi måste skärpa lagstiftningen så att den ger skolpersonal tydligare
              regelverk och förutsättningar för att skapa en lugn och trygg
              studiemiljö.
            </seg>
            <seg n="08d94803">
              Varje dag blir 100 000 elever och barn mobbade på våra skolor.
              Det är det största folkhälsoproblemet för våra skolelever. I en
              miljö där vi vuxna tvingar dem att vara blir de kränkta, utsatta
              och förnedrade. Vi moderater har länge betonat vikten av att ha
              mobbningsplaner som bygger på forskning och beprövad erfarenhet.
              Hemmasnickrade planer kan göra mer skada än nytta. Kampen mot
              mobbningen måste drivas av alla, på alla skolor. Den tar inte
              slut. Om en skola inte har bekymmer med mobbningen i dag kan problemet
              mycket väl uppstå i morgon igen. Regeringen avsätter nu varje
              år pengar för att ta fram program och utbilda personal i den viktiga
              kampen mot mobbningen.
            </seg>
            <seg n="8d396397">
              Men det kan finnas tillfällen då personal har gjort allt och
              ingenting hjälper. Det är ca 50 000 mobbare som varje dag är i
              gång med att mobba sina kamrater. Hur går det för dem senare i
              livet? Många undersökningar visar att det inte alls går bra för
              dem. De är överrepresenterade avseende våld på fritiden, kriminalitet
              och drogmissbruk. Det är även för deras skull som mobbningen måste
              upphöra.
            </seg>
            <seg n="9d0cc8c6">
              Som en yttersta åtgärd vill vi därför lagstifta om att skolan
              ska få flytta en mobbare också mot dennes vilja. I den bästa av
              världar hade vårdnadsgivare alltid varit med på detta, men så
              är det tyvärr inte. Därför måste man ibland göra det mot deras
              vilja. Kommunen får naturligtvis fatta ett sådant beslut bara
              om det är nödvändigt med hänsyn till andra elevers trygghet och
              studiero.
            </seg>
          </u>
          <note n="db622d4c">
            Herr talman! Jag yrkar bifall till utskottets förslag i betänkandet.
          </note>
          <note type="speaker" n="50da21cc">
            Anf. 184 MATS PERTOFT (mp) replik:
          </note>
          <u who="mats_pertoft_eb413b" xml:id="i-29af89530fdc2ec1-1" n="6793cc8d">
            <seg n="9611fd96">
              Herr talman! Jag har reagerat på två saker i Margareta Pålssons
              anförande.
            </seg>
            <seg n="bbb7ac5e">
              Nog för att det finns länder som är bättre än Sverige i internationella
              jämförelser. Det kan jag hålla med om. Men att hävda att vi är
              bäst på att vara sämst visar snarare på en stor brist på omvärldsbevakning.
              Vilken bild har Margareta Pålsson av svensk skola? Jag möter samtidigt
              pedagoger och politiker från andra länder som med stort intresse
              fortfarande vallfärdar hit. De brukar åka till Sverige och Finland.
              Det finns olika bitar som länderna är bättre på. Vi tittar mycket
              på Finland det är helt rätt eftersom vi vill lära oss mycket av
              vad de är bättre på än hos oss. Men det finns mycket som andra
              länder tittar på hos oss också. Om vi är bäst på att vara sämst
              när det gäller internationella jämförelser, undrar jag vad Moderaterna
              har för bild av svensk skola särskilt med tanke på vad Ibrahim
              Baylan beskrev tidigare.
            </seg>
            <seg n="316fc523">
              Visst ska mobbare i sista läget flyttas, men jag undrar om vi
              inte ger föräldrarna till mobbade en felaktig bild av att saker
              ska ske fort. Mobbning är en oerhört svår process som bör tas
              på största allvar. Det går inte att komma med enkla lösningar.
              Som jag har sagt tidigare är det rätt att det ska ske, men vi
              måste varna för att processen är lång och svår. Det finns inga
              enkla lösningar för mobbningsfall i skolorna.
            </seg>
          </u>
          <note type="speaker" n="41933dd7">
            Anf. 185 MARGARETA PÅLSSON (m) replik:
          </note>
          <u who="margareta_palsson_309089" xml:id="i-d87b76f805b19ede-1" n="1b1c3df6">
            <seg n="df757b0c">
              Herr talman! Jag sade att vi var bäst på att vara sämst när det
              gäller sen ankomst, skolk från enstaka lektioner och ogiltig frånvaro.
              Det kanske inte framgick riktigt tydligt, men så var det. Det
              går bra att kontrollera det.
            </seg>
            <seg n="39c80e2d">
              Mats Pertoft säger att vi måste ta mobbning på största allvar.
              Det är det vi gör. Det är därför vi inte väntar tills hela skollagen
              är omskriven och förändrad utan vi lyfter ut vissa bitar för att
              fatta beslut tidigare. För de 100 000 barn som varje dag blir
              mobbade är det på största allvar. För de 50 000 som mobbar är
              det på största allvar. Det är därför vi gör något.
            </seg>
            <seg n="c2347f4a">
              Mats Pertoft sade i sitt anförande att vi inte skulle göra så
              stor affär av att omhänderta föremål. Vad tycker Mats Pertoft
              om den elev som bar en morakniv i riksdagen i går? Är det inte
              tillräckligt allvarligt?
            </seg>
          </u>
          <note type="speaker" n="dad14c88">
            Anf. 186 MATS PERTOFT (mp) replik:
          </note>
          <u who="mats_pertoft_eb413b" xml:id="i-29af89530fdc2ec1-2" n="6793cc8d">
            <seg n="69d5f1eb">
              Herr talman! Jag börjar i slutet. Självklart är det allvarligt
              att bryta mot vapenlagen. Något annat vore konstigt. Men jag förstår
              inte vad det har med mobbningssituationer eller skolan att göra.
              Kanske hans lärare borde ha informerat honom, men det kan jag
              inte uttala mig om.
            </seg>
            <seg n="4642a152">
              Jag menar fortfarande att det är allvarligt hur vi politiskt
              målar upp bilden av vår skola. Jag tänker inte minst på debattartikeln
              på Brännpunkt i går där Sveriges Skolledarförbund tydligt varnade
              för att vi skapar en negativ bild och gör skolan sämre än vad
              den vanligtvis är. Vi är inte heller verklighetstrogna. Det är
              vad jag såg skymta i Margareta Pålssons anförande. Jag kan hålla
              med om att jag kanske inte lyssnade helt noga, men det finns en
              allvarlig underton i detta särskilt för ett parti som bär fram
              regeringen.
            </seg>
            <seg n="8a34f979">
              Det är samma sak i fråga om mobbare. Det är en oerhört komplicerad
              process som speglas i att tillfrågade skolledare i Helsingfors
              enhälligt säger att de inte behöver denna lag. Det är okej att
              den finns, men den kommer antagligen inte att behövas i verkligheten.
              Varför satsar inte regeringen på andra saker som har med verkligheten
              i skolorna att göra i stället för att förespegla vilket jag tror
              är risken föräldrar att det finns snabba och enkla lösningar?
              De finns inte.
            </seg>
          </u>
          <note type="speaker" n="fe3819c0">
            Anf. 187 MARGARETA PÅLSSON (m) replik:
          </note>
          <u who="margareta_palsson_309089" xml:id="i-d87b76f805b19ede-2" n="1b1c3df6">
            <seg n="1b44eae4">
              Herr talman! Jag vill tala om för Mats Pertoft att vi tänker
              göra mer än detta, men vi kan inte vänta och göra allt i slutet
              av mandatperioden. Vi vill verkligen visa våra väljare att vi
              tar det mandat vi fick av dem för att förändra den svenska skolan
              på största allvar. Vi har en hel palett med åtgärder. Om Mats
              Pertoft vill se allt vi ska göra kan jag skicka över vårt alliansprogram
              där det mesta finns med.
            </seg>
            <seg n="f9f7a959">
              Jag tror inte att det är en risk att vi målar upp en bild av
              att den svenska skolan är sämre än den är. Vi talar ofta om de
              olika saker vi ser i skolorna. Vissa skolor är jättebra, där mål
              uppfylls och arbetsro råder. Men vi berättar också om de andra
              skolorna där det är stökigt och bråkigt och där de flesta eleverna
              kan vittna om en arbetsmiljö som inte är som de skulle önska.
            </seg>
            <seg n="8169d818">
              Jag kan lugna dig med att vi tar frågan på största allvar, och
              vi kommer att göra mycket mer.
            </seg>
          </u>
          <note type="speaker" n="dc1c4635">
            Anf. 188 IBRAHIM BAYLAN (s) replik:
          </note>
          <u who="ibrahim_baylan_a3ca23" xml:id="i-197557250f423e62-1" n="6f34473b">
            <seg n="40d334e0">
              Herr talman! Jag beklagar att den svenska skolpolitiska debatten
              har gått i stå. De borgerliga skolföreträdarna låter som en repig
              skiva som går om och om igen. De upprepar sig återigen.
            </seg>
            <seg n="d1b6d048">
              Margareta Pålsson säger att den svenska skolan är bäst på att
              vara sämst. Sedan har hon försökt att förtydliga vad det handlar
              om. Sedan säger hon att det råder kaos i den svenska skolan och
              dessutom att 100 000 elever är mobbade i den svenska skolan.
            </seg>
            <seg n="44002691">
              Exakt vilken skola har Margareta Pålsson besökt där det är kaos?
              I hur många skolor är det kaos, Margareta Pålsson? Jag vill ha
              en exakt siffra. Att svepande formulera och beskriva den svenska
              skolan som ett kaos duger inte. Det tar heder och ära av de hundratusentals
              människor som varje dag gör ett ypperligt arbete i den svenska
              skolan. Att det finns utmaningar och brister kan vi vara överens
              om och att de ska tas om hand kan vi vara överens om. Men att
              på detta svepande sätt ta heder och ära av alla dessa rektorer,
              lärare, elever och den personal som jobbar där är inte särskilt
              sjyst. Jag vill veta exakt vilka skolor det är fråga om.
            </seg>
            <seg n="b1174ffb">
              Skolverkets senaste attitydundersökning visar att det finns problem
              med mobbning. Verket beskriver det som att ungefär 4 procent av
              eleverna uppger att de känner sig mobbade. Det är en alltför hög
              siffra, men långt ifrån de 100 000 som Margareta Pålsson tycks
              ha hittat.
            </seg>
            <seg n="5dd70bf4">
              Om jag vore Margareta Pålsson, företrädare för Moderaterna, skulle
              jag inte slå mig så mycket för bröstet om de resurssatsningar
              som görs på skolan. De 40 miljoner ni satsar mot mobbning motsvarar
              ca 3035 kronor per elev. Det är inte särskilt mycket. När kommer
              de massiva satsningarna som ni lovade i valrörelsen, de 7 miljarder
              som Moderaterna lovade i valrörelsen som skulle satsas på skolan?
              När kommer de?
            </seg>
          </u>
          <note type="speaker" n="4abd40cf">
            Anf. 189 MARGARETA PÅLSSON (m) replik:
          </note>
          <u who="margareta_palsson_309089" xml:id="i-d87b76f805b19ede-3" n="1b1c3df6">
            <seg n="53308a79">
              Herr talman! Ibrahim Baylan säger att den skolpolitiska debatten
              har gått i stå. I så fall beror det inte på oss. Vi debatterar
              allt vad vi kan. Vi hörde just Mats Pertoft klaga på att det vi
              debatterar i dag för femtioelfte gången har varit i nyheterna.
              Det tyckte han uppenbarligen var för mycket, vilket han får skylla
              medierna för och inte Jan Björklund.
            </seg>
            <seg n="16b04bb5">
              Den skolpolitiska debatten har verkligen inte gått i stå från
              alliansens sida, men det är kanske annorlunda från Socialdemokraternas
              sida. Vi har läst hur utskottets vice ordförande vill ha bort
              flumstämpeln från er politik.
            </seg>
            <seg n="629c5ebf">
              Er partiledare Mona Sahlin skriver att det finns en tendens att
              överbetona skolans omsorgsuppgift och värdegrund på bekostnad
              av skolans kunskapsuppdrag och fostrande uppdrag. Det kanske är
              mer på er sida än på vår som man behöver hitta på en ny politik.
            </seg>
            <seg n="f51dbdba">
              När det gäller exakt vilka skolor som det är kaos i, är det märkligt
              att en före detta skolminister kan tro att jag skulle stå i Sveriges
              riksdag och peka ut de skolor som jag vet har problem med ordningen.
              Det skulle jag inte drömma om.
            </seg>
            <seg n="b7259ade">
              Det finns väldigt många skolor i Sverige. Jag har besökt väldigt
              många skolor, precis som Ibrahim Baylan tydligen har gjort. Det
              finns många skolor som är bra, och det finns många skolor som
              är dåliga, men jag skulle inte drömma om att namnge dem, verkligen
              inte.
            </seg>
          </u>
          <note type="speaker" n="d5f871a0">
            Anf. 190 IBRAHIM BAYLAN (s) replik:
          </note>
          <u who="ibrahim_baylan_a3ca23" xml:id="i-197557250f423e62-2" n="6f34473b">
            <seg n="8a858968">
              Fru talman! Det var två frågor som Margareta Pålsson inte svarade
              på. I vintras när vi debatterade budgeten frågade jag Margareta
              Pålsson vart de fagra löftena från valrörelsen om resurser till
              skolan tog vägen. Moderaterna lovade i valrörelsen att 7 miljarder
              kronor per år skulle satsas på den svenska skolan. Nu sitter ni
              i regeringsställning. Ni dominerar regeringen fullständigt ni
              har alla de tunga posterna, också Finansdepartementet.
            </seg>
            <seg n="b08b2ee8">
              Då svarade Margareta Pålsson: Ibrahim Baylan får ge sig till
              tåls. Vi har inte hunnit med allt vi ska göra. Det kommer. Det
              sade du då. Min fråga är: När kommer det?
            </seg>
            <seg n="930bf9ab">
              Vi har sett en vårbudget med massiva skattesänkningar för de
              rikaste men inga satsningar på skolan, i alla fall inga 7 miljarder.
              Min fråga är: När kommer det?
            </seg>
            <seg n="5f962eed">
              Den andra frågan handlade om mobbningen och de siffror som Margareta
              Pålsson nu rör sig med.
            </seg>
            <seg n="fa809973">
              Fru talman! Definitionen av gå i stå är just att någonting upprepas
              gång efter gång efter gång. Jag kan konstatera att det är väldigt
              sällan man har hört något nytt från en borgerlig företrädare.
              Oavsett vilken person det är låter det på ungefär samma sätt:
              Det är kaos i skolan. Den svartmålas, och detta används sedan
              för att försöka skicka skolan 40, 50 eller kanske 60 år tillbaka
              i tiden.
            </seg>
            <seg n="b8afd4fe">
              Till skillnad från den borgerliga alliansen är vi socialdemokrater
              ödmjuka nog att inse att vi inte alltid har rätt och inte alltid
              har tänkt bäst. Det måste man som parti göra. Man måste självkritiskt
              granska sin politik och komma fram till att man i vissa lägen
              kan förbättra det som är bra och kanske också göra någonting åt
              det som inte har varit bra. Den typen av ödmjukhet kanske också
              Margareta Pålsson och hennes partikamrater borde ta till sig.
            </seg>
            <seg n="e659e66e">
              För oss är det en självklarhet att vi allteftersom samhället
              och också skolan förändras alltid kommer att omvärdera vår politik.
            </seg>
          </u>
          <note type="speaker" n="3b8cc6dc">
            Anf. 191 MARGARETA PÅLSSON (m) replik:
          </note>
          <u who="margareta_palsson_309089" xml:id="i-d87b76f805b19ede-4" n="1b1c3df6">
            <seg n="d4db56e5">
              Fru talman! Vi har genomfört massiva skattesänkningar för att
              få i gång jobben i detta land. Vi har sänkt skatten för låg- och
              medelinkomsttagare. Äntligen har vi en regering som bryr sig om
              dem som tjänar minst i landet. Det har kostat pengar.
            </seg>
            <seg n="647af35c">
              Vi har suttit i regeringen i åtta månader, och på åtta månader
              kan man faktiskt inte infria alla vallöften. Det kan ingen regering
              göra, inte ens en gång vår.
            </seg>
            <seg n="9fb18f8d">
              I varje budget kommer det mer och mer av våra vallöften. Om bara
              Baylan ger sig till tåls ska han få se på satsningar även på skolans
              område.
            </seg>
          </u>
          <note type="speaker" n="2d9740ad">
            Anf. 192 ROSSANA DINAMARCA (v) replik:
          </note>
          <u who="rossana_dinamarca_5b4631" xml:id="i-ef79d3bd7a2f6484-1" n="33910b13">
            <seg n="9af5b7f6">
              Fru talman! Först vill jag kommentera den rapport som ofta tas
              upp av de borgerliga företrädarna, Timssrapporten. Det är en ganska
              undermålig rapport. Det som Margareta Pålsson tog upp här är frågor
              som baseras på upplevelsen bland rektorerna när det gäller bland
              annat skolk eller sen ankomst.
            </seg>
            <seg n="ea7fb002">
              Sverige ligger under det genomsnitt som presenteras. Men hur
              förhållandet ser ut i de övriga 20 länderna uppges inte i den
              rapporten. Därför går det inte att säga att Sverige ligger sist
              på den listan. Det är ganska grundläggande när man lär sig statistik
              att man kan läsa den ordentligt.
            </seg>
            <seg n="428c1198">
              Det jag tog upp var om den viktigaste åtgärden för att komma
              åt mobbningen är att möjliggöra att lättare flytta på en elev.
              Ingen av de föredragande som var med på den offentliga utfrågningen
              om mobbning nämnde det som en viktig åtgärd. Det nämndes att det
              kan vara en krisåtgärd, och den möjligheten finns redan i dag.
            </seg>
            <seg n="e5ee09fa">
              Varför valde regeringen att inte ta upp ändringar i skollagen
              som har en verklig betydelse för mobbningsarbetet? Skolverket
              nämnde att det behövs en bättre koppling mellan skollagen och
              den nya lagen om förbud mot diskriminering och annan kränkande
              behandling. Barnombudsmannen menade att det bör skrivas in i skollagen
              att det ska finnas skolläkare, skolsköterska, skolkurator och
              skolpsykolog vid varje skolenhet.
            </seg>
          </u>
          <note type="speaker" n="e7f88f71">
            Anf. 193 MARGARETA PÅLSSON (m) replik:
          </note>
          <u who="margareta_palsson_309089" xml:id="i-d87b76f805b19ede-5" n="1b1c3df6">
            <seg n="ebb225bb">
              Fru talman! Rossana Dinamarca frågar om den viktigaste åtgärden
              är att lagstifta om att kunna flytta mobbare. Nej, det är det
              inte. Den viktigaste åtgärden är att se till att mobbningsplanerna
              ute i skolorna byggs på forskning och beprövad erfarenhet, och
              inte tillåts vara en hemmasnickrad sort. Det har vi redan gjort,
              men det räcker inte. Detta kommer inte heller att räcka.
            </seg>
            <seg n="6e38203d">
              Det är mycket som måste göras, men Rossana vet också att om det
              kom fram några bra förslag på vår hearing om mobbningen som vi
              inte hade med i våra planer beror det på att man inte på en månad
              kan få fram dem för beslut. Det måste till en annan planering
              för det.
            </seg>
            <seg n="959af343">
              Det är lätt att kritisera det vi gör, i synnerhet om man sitter
              i opposition. Vänstern har ofta som svar på alla problem att det
              ska vara mer resurser och mer elevdemokrati. Jag skulle vilja
              fråga Rossana: Vad har ni gjort under era tolv år som stödparti
              till den förra regeringen? Har ni fått bukt med mobbningen på
              skolan genom ert samarbete?
            </seg>
          </u>
          <note type="speaker" n="a0517043">
            Anf. 194 ROSSANA DINAMARCA (v) replik:
          </note>
          <u who="rossana_dinamarca_5b4631" xml:id="i-ef79d3bd7a2f6484-2" n="33910b13">
            <seg n="62b67e6a">
              Fru talman! Vi genomförde bland annat en sak senast förra året,
              och det var just lagen om förbud mot diskriminering och annan
              kränkande behandling av barn och elever. Det var också någonting
              som lyftes fram på hearingen som en väldigt bra lag en skarp lag,
              tror jag till och med att en av formuleringarna var.
            </seg>
            <seg n="35dc3d8b">
              Trodde man före hearingen att det här var lösningen, att kunna
              flytta på en elev? Eller varför var det så bråttom med att införa
              det just nu, i stället för att invänta den kommande revideringen,
              eller om det nu blir en helt ny skollag som kommer senare? Kommer
              vi att kunna se en starkare koppling mellan skollagen och den
              nya lag som genomfördes förra året?
            </seg>
            <seg n="07b50639">
              Tycker Margareta Pålsson att det vore bra att inom skollagen
              också garantera en bra skolhälsovård, enligt det som jag tidigare
              läste upp?
            </seg>
          </u>
          <note type="speaker" n="4cf4b45e">
            Anf. 195 MARGARETA PÅLSSON (m) replik:
          </note>
          <u who="margareta_palsson_309089" xml:id="i-d87b76f805b19ede-6" n="1b1c3df6">
            <seg n="922d53b5">
              Fru talman! Det hände i en skånsk kommun för en del år sedan
              att en pojke blev utsatt för sexuella trakasserier och rena övergrepp
              av två andra pojkar. Den utsatte pojken orkade efter några veckor
              inte längre möta sina antagonister, och skolan försökte på frivillig
              väg att få dem att byta skola. Det vägrade de. Deras vårdnadshavare,
              i detta fall deras föräldrar, vägrade också.
            </seg>
            <seg n="a3e335bf">
              Vad tycker Rossana? Tycker Rossana att det var rätt gentemot
              den utsatte pojken?
            </seg>
            <seg n="36a89049">
              Det är ett sådant exempel där det enligt min mening är helt rätt
              att flytta dem som har gjort en sådan här sak och, mer än så,
              låta den mobbade eleven gå kvar.
            </seg>
          </u>
          <note type="speaker" n="bf6bafd6">
            Anf. 196 PER LODENIUS (c):
          </note>
          <u who="per_lodenius_6e6519" xml:id="i-890e51fea8ce2656-0" n="c4ce7990">
            <seg n="966253f6">
              Fru talman! Det förslag till ändring i skollagen som vi i dag
              debatterar syftar till förbättrad ordning, trygghet och studiero
              i skolan. Det är bara ett par av flera åtgärder som behövs. Detta
              är två åtgärder som kan behöva användas när det förebyggande arbetet
              inte riktigt har nått fram.
            </seg>
            <seg n="aef2d6e2">
              I lärarrummet i skolan där jag tidigare jobbade hände det att
              diskussionen om vad man som lärare får göra och inte göra kom
              upp. Det handlade om att man inte visste hur man skulle hantera
              elever som man kände hade gått över en gräns. Bland kollegerna
              fanns det många bra och kreativa lösningar på hur man kunde arbeta
              och lösa olika situationer som uppkom både med klasser och med
              enskilda elever.
            </seg>
            <seg n="26b3b039">
              Något man dock saknade var riktlinjer för hur man skulle agera
              och hur man fick agera när det uppstod situationer där de goda
              råden och de bra idéerna inte riktigt räckte till. Det kunde vara
              en elev som inte förstod, eller kanske inte ville förstå, att
              det störde klassen när mobiltelefonen användes i klassrummet.
            </seg>
            <seg n="40eab054">
              Ett återkommande problem var vilka gränser man kunde sätta när
              det gällde sådana föremål som mobiltelefoner och mp3-spelare.
              Det var lätt att sätta upp regler tillsammans med eleverna i klassen,
              men det kunde ändå uppstå situationer där enstaka elever inte
              ville rätta sig efter de regler man satte upp för klassens skull.
              Jag vill inte påstå att det var vanligt förekommande, men det
              förekom situationer där elever använde mobiltelefoner på ett störande
              sätt på lektionen fast man uttryckligen bett eleven att stänga
              av densamma. Den plockades kanske undan när läraren sade till,
              men den var strax framme igen.
            </seg>
            <seg n="4731bb74">
              Här ger det nya lagförslaget vägledning i hur man som lärare
              får agera när det gäller att frånta eleven till exempel mobiltelefonen
              i exemplet jag just gett. Det jag också ser som en viktig del
              i förslaget är den begränsning av omhändertagandet som finns.
              Mobiltelefonen, mp3-spelaren eller vad det nu kan vara ska återlämnas
              efter skoldagens slut eller, vid särskilda skäl, senast inom fyra
              dagar. Det är viktigt att eleven har denna rättighet. Det ger
              också en tydlighet när det gäller lärarens och rektorns befogenhet.
            </seg>
            <seg n="2c82df9a">
              Jag skulle kunna fortsätta att ge exempel på situationer där
              det finns behov av den föreslagna lagen om omhändertagande av
              föremål. Olika föremål som eleverna kan ha med sig kanske inte
              bara stör studieron i klassrummet utan de kan också användas till
              att kränka andra elever. En kameramobil som används på ett visst
              sätt kan faktiskt vara väldigt kränkande. Det är kanske inte alltid
              medvetet från användarens sida, men dock. Återigen ger det nya
              lagförslaget en möjlighet för lärare och rektor att agera.
            </seg>
            <seg n="a7a14f36">
              Något som också kunde komma upp i lärarrummet var hur man skulle
              kunna hjälpa elever som var bråkiga och utagerande och kunde vara
              en fara för både andra elever, personalen och sig själva eller
              elever som mobbade och kränkte andra. När det gäller kränkning
              och mobbning är det viktigt att arbeta förebyggande. Det görs
              mycket förebyggande arbete på skolorna och i kommunerna i dag,
              men mer kan och måste göras. Mer stöd kan ges till det förebyggande
              arbetet.
            </seg>
            <seg n="1090edbd">
              I mitt jobb som controller för elevstöd och tidigare som lärare
              hade jag möjlighet att jobba med och få ta del av många olika,
              ofta lyckosamma, metoder för att stävja mobbningstendenser i skolan.
              Trots de här insatserna uppstod det situationer där det arbete
              vi lade ned inte var tillräckligt.
            </seg>
            <seg n="78e58adb">
              Alliansen ger tydliga incitament till det förebyggande arbetet
              med flera förslag och beslut som redan tagits fram. Det har satsats
              40 miljoner kronor på ett forskningsprogram mot mobbning. Vidare
              handlar det om en satsning på fortbildning för lärare, tidiga
              insatser för de elever som verkligen behöver extra stöd och ett
              återinförande av speciallärarutbildningen.
            </seg>
            <seg n="a6c7dbd7">
              Men trots allt detta kommer det att uppstå situationer där de
              här insatserna inte är tillräckliga, där det regelverk som finns
              i dag inte räcker till. Det kan uppstå, och det uppstår, lägen
              där det blir nödvändigt att flytta en elev med hänsyn till övriga
              elevers trygghet och studiero. Det kan bero på mobbning eller
              annan kränkande behandling.
            </seg>
            <seg n="fd9df745">
              Jag har själv i mitt arbete varit i den situationen att det bästa
              för både elever och personal på skolan, när olika möjligheter
              redan använts och inte lyckats, skulle ha varit att flytta på
              en enstaka elev. Jag poängterar återigen att det skulle ha varit
              den sista lösningen när man har försökt med massor av olika metoder.
              Det skulle också ha kunnat vara en hjälp för eleven själv, men
              regelverket gjorde det inte möjligt då föräldrarna inte gick med
              på det. Att flytta en elev mot vårdnadshavarens vilja, som förslaget
              som vi debatterar i dag går ut på, ska tillämpas, och kommer att
              tillämpas, restriktivt. Det vill jag poängtera.
            </seg>
            <seg n="53e4134b">
              Nu ger vi skolan en utväg när man har prövat alla andra. Det
              handlar om en möjlighet för elever att få en studiemiljö som präglas
              av ordning och trygghet och en möjlighet för personalen på skolan
              att skapa en trygg miljö för eleverna. Det utgår ifrån eleverna
              och elevernas situation och ger också en möjlighet till en trygg
              miljö för personalen.
            </seg>
            <seg n="9a02c126">
              Fru talman! Med det vill jag yrka bifall till utskottets förslag
              och avslag på reservationerna.
            </seg>
          </u>
          <note type="speaker" n="e0e274fc">
            Anf. 197 ROSSANA DINAMARCA (v) replik:
          </note>
          <u who="rossana_dinamarca_5b4631" xml:id="i-ef79d3bd7a2f6484-3" n="33910b13">
            <seg n="a9247991">
              Fru talman! Ofta i debatterna redogör vi alla för olika upplevelser
              och berättelser från skolvärlden. I morgon ska vi stifta lagar
              här i riksdagen. Då tycker jag att det behövs ett bättre underlag
              än det som vi har i dag. Jag vill därför fråga Per Lodenius hur
              omfattande det här problemet med störande föremål är. Hur ofta
              förekommer det att elever har med sig föremål och använder dem
              på ett sätt som är störande för verksamheten?
            </seg>
          </u>
          <note type="speaker" n="cfa2d976">
            Anf. 198 PER LODENIUS (c) replik:
          </note>
          <u who="per_lodenius_6e6519" xml:id="i-890e51fea8ce2656-1" n="c4ce7990">
            <seg n="5cb0386b">
              Fru talman! Det finns inga siffror på hur ofta det förekommer,
              men det finns uttalanden från flera olika skolor. Det har säker
              Rossana Dinamarca också hört när hon har varit ute i skolorna,
              men det beror också på vad man lyssnar på. Jag har själv jobbat
              väldigt mycket inom skolans värld i olika typer av skolor, och
              det här kommer fram, men jag kan inte ge några siffror här i kammaren.
              Jag hade kanske kunnat hitta några siffror, men det har jag inte
              gjort. Men det här finns. Gå ut i skolorna och fråga! Det här
              finns. Jag har själv varit med om det, och jag vet också andra
              som har varit med om det. Men jag kan inte ge några siffror.
            </seg>
          </u>
          <note type="speaker" n="39750255">
            Anf. 199 ROSSANA DINAMARCA (v) replik:
          </note>
          <u who="rossana_dinamarca_5b4631" xml:id="i-ef79d3bd7a2f6484-4" n="33910b13">
            <seg n="bb6378bc">
              Fru talman! Det är just det som jag tycker är en brist. Man vill
              genomföra en lagförändring utan att egentligen ha någonting på
              fötterna förutom enstaka berättelser och enstaka erfarenheter.
              Jag tycker att det måste vara väl underbyggt när vi stiftar lagar
              här i Sveriges riksdag, men så är det dessvärre inte nu. Det hade
              varit bättre om vi hade kunnat se hur omfattande det här är. Det
              hade varit bättre om vi hade haft en analys av om detta finns
              och om det finns något samband.
            </seg>
          </u>
          <note type="speaker" n="7b83213c">
            Anf. 200 PER LODENIUS (c) replik:
          </note>
          <u who="per_lodenius_6e6519" xml:id="i-890e51fea8ce2656-2" n="c4ce7990">
            <seg n="b224dc83">
              Fru talman! Det finns ett behov av detta, Rossana. Det kan man
              se ute i skolan. Vi får inte göra för stor affär av just den här
              lagen. Det handlar om att kunna ge lärare denna möjlighet och
              om att kunna ge tydliga direktiv för hur man får agera. Det har
              vi inte haft tidigare. Här visar vi hur man kan agera när de här
              situationerna uppstår. Det är så man ska kunna använda de här
              lagarna. Jag tycker att det är en viktig bit i den här lagen,
              men vi ska inte göra för stor affär av den här lagen. Den är ett
              viktigt komplement till de övriga incitamenten som vi lägger in
              i det förebyggande arbetet. Det här är någonting vi ska använda
              när arbetet inte har nått ända fram.
            </seg>
          </u>
          <note type="speaker" n="6f98bb45">
            Anf. 201 FREDRIK MALM (fp):
          </note>
          <u who="unknown" xml:id="i-3e341ee05d5d8e1f-13" n="23299020">
            <seg n="aea1eaf1">
              Fru talman! I dag debatterar vi och tar ställning till utbildningsutskottets
              betänkande nr 13 som behandlar propositionen 2006/07:69 Förbättrad
              ordning, trygghet och studiero i skolan . Den här propositionen
              och det här betänkandet handlar i grund och botten om två konkreta
              förändringar. Den första är att lärare och skolledare ges befogenheter
              att omhänderta störande föremål i skolan om så krävs. En skolledning
              ges också möjlighet att flytta en mobbare till en annan skola
              om detta anses nödvändigt för att värna och ta hänsyn till andra
              elevers trygghet och studiero.
            </seg>
            <seg n="a0760d64">
              Fru talman! Jag vill börja med att yrka bifall till förslaget
              i utskottets betänkande i dess helhet och avslag på de sex reservationer
              som finns.
            </seg>
            <seg n="8fb21ff8">
              Det har sagts en del klokt här i talarstolen före mig och en
              del kanske lite mindre klokt, men man ska ändå ha respekt för
              det. Jag ser ingen anledning att upprepa allt en gång till, men
              några saker kan ändå poängteras.
            </seg>
            <seg n="6ab79b00">
              Detta betänkande berör ordningsproblemen i den svenska skolan.
              Det beskrivs ofta härifrån talarstolen som om detta bara skulle
              handla om repressiva åtgärder eller hårdare tag. I Vänsterpartiets
              reservation kan man läsa att regeringens verklighetsbild saknar
              stöd. Miljöpartiet hävdar i sin reservation att man tror att problemen
              med störande föremål i skolan egentligen inte är särskilt vanliga.
            </seg>
            <seg n="d3d2e354">
              Folkpartiets och regeringens politik på utbildningsområdet handlar
              inte om hårdare tag. Vad det handlar om är att upprätthålla arbetsro
              och respekt i skolan. Det är i dagens skola på många håll runt
              om i Sverige som det är hårda tag.
            </seg>
            <seg n="64dab9fe">
              Vi har alla besökt skolor som har en fantastisk miljö med engagerade
              elever och lärare, där mobbning är ett marginellt fenomen, där
              betygen är höga och där söktrycket från elever som vill börja
              där om det är en gymnasieskola ofta är väldigt högt. Vi har sett
              de här skolorna, men vi har också sett skolor där situationen
              närmast är den omvända.
            </seg>
            <seg n="02568bb5">
              Jag besökte för några veckor sedan en skola i norra Sverige där
              varannan elev i årskurs åtta om de inte höjer sina betyg kommer
              att sakna gymnasiebehörighet. Varannan elev! Skolledningen har
              i dag avdelat mer än en tjänst på den skolan bara till att gå
              runt och hitta elever som skolkar och att få dem att komma tillbaka
              till lektionerna igen.
            </seg>
            <seg n="6e6955ba">
              Det är lätt för skolpolitiker att romantisera bilden av skolan
              och att inte se att väldigt många elever far illa i dag när det
              inte finns lugn och ro och miljön är väldigt hård och rå både
              verbalt och fysiskt. Det är just därför de här förändringarna
              behövs.
            </seg>
            <seg n="e3149bfa">
              Dessa förändringar som regeringen nu föreslår är inte några ad
              hoc-förändringar som är tagna helt ur sitt sammanhang, utan om
              man tittar på den breda arsenal av förslag som har lanserats och
              som nu genomförs från Utbildningsdepartementets och skolministerns
              sida ser man att det finns mycket annat som ligger i linje med
              och som kommer att förstärka detta.
            </seg>
            <seg n="aad07591">
              Till exempel satsas det nu 10 miljoner per år det blir 40 miljoner
              på en mandatperiod på att inventera vilka olika forskningsbaserade
              metoder som finns för att åtgärda mobbning. Det handlar också
              om att utbilda människor inom detta och ta reda på vad empirin
              säger om dessa program.
            </seg>
            <seg n="454ea96f">
              Vi satsar också på flera andra förändringar, till exempel tidigare
              utvärderingar, stora satsningar på lärarfortbildning och framför
              allt, vilket vi inte heller ska glömma bort, den allt starkare
              fokusering på lugn och ro i skolan som finns i den övergripande,
              stora skolpolitiska debatten. Den bidrar också till att förändra
              attityder, förbättra situationen i den svenska skolan och att
              kunna ge fler elever den hjälp de behöver.
            </seg>
            <seg n="65f0bac8">
              Fru talman! Jag vill avslutningsvis säga att det är lite intressant
              att se oppositionens hållning i dessa betänkanden. Det gäller
              inte bara detta betänkande utan ganska många andra också. Det
              går inte att undgå att se den splittring som finns inom oppositionen,
              inte minst när det gäller skolpolitiken. Det är ju inte det enda
              området, som sagt, där Socialdemokraterna, Vänsterpartiet och
              Miljöpartiet har lite olika uppfattning. Det är klart att detta
              kommer att bli allt tydligare för väljarna. Vi kommer inte bara
              att se det i denna sal, utan tids nog kommer väljarna att se det
              också.
            </seg>
            <seg n="f1592557">
              I detta betänkande får vi inga svar på dessa frågor från oppositionen.
              Vänsterpartiet anser att en skolledning inte ska ha rätt att flytta
              en elev som mobbar och förstör för andra. Miljöpartiet anser däremot
              att en mobbare ska kunna flyttas, men bara, nota bene, om det
              sker av hänsyn till övriga elevers trygghet. En skolledning får
              däremot inte enligt Miljöpartiet flytta en elev av hänsyn till
              andra elevers studiero. Det är tydligen inte lika viktigt.
            </seg>
            <seg n="614ee50b">
              Socialdemokraterna reserverar sig genom en så kallad motivreservation,
              vilket jag inte sedan jag kom in i riksdagen har stött på förrän
              i dag. Detta innebär i sak, har jag förstått, att partiet stöder
              den borgerliga regeringen men att man vill vänta i tre år innan
              förslagen genomförs med hänvisning till att förändringarna ska
              inkluderas i en ny skollag.
            </seg>
            <seg n="a2aa7735">
              Detta bekräftades också av Ibrahim Baylan i detta reningsbad
              av självkritik i självkritikens badkar som utfördes under det
              förra replikskiftet. Det blir förstås lite rörigt för väljarna.
              Vad vill egentligen oppositionen? En röst på Socialdemokraterna
              innebär att skolan ska kunna flytta en elev som mobbar och förstör.
              Vänsterpartiet tycker dock det rakt motsatta, och Miljöpartiet
              tycker att man ska kunna flytta en mobbare så länge det inte sker
              för att andra elever ska få studiero.
            </seg>
            <seg n="a8d90fce">
              Fru talman! Samma sak gäller den andra delen av betänkandet,
              den som handlar om rätten för lärare och rektorer att omhänderta
              störande föremål. Vänsterpartiet anser enligt reservationen att
              nuvarande lagstiftning är tydligare. Det tror jag däremot inte
              att särskilt många lärare och skolledare instämmer i. Samtidigt
              skriver Vänsterpartiet i sin reservation: Vänsterpartiet ställer
              sig också mycket tveksamt till att personal utan utbildning ska
              omhänderta föremål som kan utgöra en fara för säkerheten, såsom
              sprängämnen och använda kanyler.
            </seg>
            <seg n="b4028932">
              Det må så vara. Självklart ska ingen lärare behöva smittas av
              hepatit C, hiv eller bli sprängd i luften. Men det säger väl någonting
              om att det finns vissa ordningsproblem om elever har med sig kanyler
              till skolan och injicerar heroin i lokalerna eller om de har med
              sig sprängämnen! Det är klart att detta måste säga något. Det
              blir en självmotsägelse i detta.
            </seg>
            <seg n="320f5d60">
              Det kan väl ändå inte vara så att just detta faktum motiverar
              att vi ska avslå förslaget i betänkandet! Det måste ju snarare
              vara så att om detta är en del av miljön i skolan på vissa håll
              borde vi intensifiera arbetet genom att bifalla förslaget. Dessutom
              kan det ju inte vara bättre om elever som kanske är 1516 år gamla
              har sprängmedel med sig än att personalen beslagtar den.
            </seg>
          </u>
          <note n="c4824185">
            Med dessa ord, fru talman, vill jag yrka bifall till förslaget
            i betänkandet och avslag på reservationerna.
          </note>
          <note type="speaker" n="a5052a44">
            Anf. 202 ROSSANA DINAMARCA (v) replik:
          </note>
          <u who="rossana_dinamarca_5b4631" xml:id="i-ef79d3bd7a2f6484-5" n="33910b13">
            <seg n="cce3248a">
              Fru talman! I gårdagens Svenska Dagbladet kunde man läsa en vädjan
              från Skolledarnas ordförande om att riksdagen inte ska generalisera
              och vulgarisera skoldebatten eller bilden av skolan. Detsamma
              har också sagts tidigare av företrädare för Lärarförbundet.
            </seg>
            <seg n="07cb89e7">
              Därför tycker jag att det är bekymmersamt när man inte får svar
              från majoriteten på vad det är ni bygger era lagförslag på. Bara
              på känsla? Jag tycker att det är ganska allvarligt om vi kommer
              att se den typen av arbete med nya lagar i Sveriges riksdag.
            </seg>
            <seg n="45c2f98a">
              Jag måste också korrigera Fredrik Malm. Vi har inte sagt att
              man inte ska kunna flytta en elev. Det är fullt möjligt i dag,
              men vi tycker att det är viktigt att även vårdnadshavaren är med.
              Det är det som är skillnaden mellan vår ståndpunkt och det förslag
              som ni lägger fram här och nu.
            </seg>
            <seg n="aa60b00a">
              Det jag återigen efterfrågar från Fredrik Malm som företrädare
              för majoriteten är på vilket sätt ni har underbyggt detta lagförslag.
              Vilka siffror har ni använt? Vi kan ju inte veta hur omfattande
              problemet är om vi inte får se siffror. Därför kan vi inte heller
              veta hur stort behovet är av denna typ av lagändringar om att
              kunna beslagta mobiltelefoner och så vidare. Det kan egentligen
              inte riktigt omsättas i handling, för vad blir skillnaden från
              i dag? Om eleven inte vill ge ifrån sig sin mobiltelefon, mp3-spelare
              eller vad det nu kan vara går det inte att ta den ifrån eleven.
            </seg>
            <seg n="a8688723">
              På tal om beskrivningar av skolan minns jag en reklam från höstens
              val där man beskrev skolan med elever som körde moped i klassrummet
              och hade med sig hönor. Det är inte heller en beskrivning av skolan
              som jag känner igen.
            </seg>
          </u>
          <note type="speaker" n="2b57025f">
            Anf. 203 FREDRIK MALM (fp) replik:
          </note>
          <u who="unknown" xml:id="i-3e341ee05d5d8e1f-14" n="23299020">
            <seg n="3b46aa6d">
              Fru talman! Det var en reklam på TV8 som Folkpartiet hade i valrörelsen.
              Det är i den kanalen man får ha politisk reklam i Sverige. Det
              är bra att den blev så pass uppmärksammad att den diskuteras ännu
              i dag.
            </seg>
            <seg n="3f72d355">
              Jag tror, fru talman, att det i grund och botten är så att utvecklingen
              i svenskt skolväsende har gått i en riktning där det går bra för
              väldigt många elever och där vi ser många skolor där eleverna
              trivs, precis som jag nämnde i mitt anförande tidigare, och dit
              många elever söker sig. Skolmiljön är bra, lärarna och eleverna
              är engagerade och så vidare.
            </seg>
            <seg n="87f0123f">
              Sedan finns det ett antal skolor där situationen i det närmaste
              är den omvända. Jag tror till och med att Vänsterpartiet i sin
              reservation också nämner det faktum att likvärdigheten sätts ur
              spel.
            </seg>
            <seg n="90b06543">
              Likvärdigheten handlar inte bara om likvärdigheten i en bedömning
              av ett nationellt prov eller så, även om vi givetvis tycker att
              det också är viktigt, eftersom vi ger möjlighet till fler nationella
              prov. Men det handlar också om likvärdigheten i att alla elever
              någonstans omfattas av likvärdigheten i skolan och att man faktiskt
              befinner sig i en skolmiljö som är rimlig, att man kan gå på toaletten
              och det finns papper där utan att det är nedproppat i toaletten
              och att man kan komma ut från lektionen och gå till sitt skåp
              utan att det är helt insparkat.
            </seg>
            <seg n="c4faa223">
              Då kan man fråga: Var är siffrorna på detta? Jo, siffrorna på
              detta är en sammantaget bred uppfattning, som i och för sig också
              bekräftas av flera studier, som Rossana Dinamarca själv underkänner.
              Summan är summan av hela den förändring som skett under lång tid
              i Sverige, där man på något sätt urlakat skolans värdegrund av
              respekt och omtänksamhet om varandra, så att det har blivit som
              hela havet stormar på en del håll. Det är det som leder till att
              vi också lägger fram sådana här förslag för att steg för steg
              försöka vända den här trenden.
            </seg>
          </u>
          <note type="speaker" n="dc472477">
            Anf. 204 ROSSANA DINAMARCA (v) replik:
          </note>
          <u who="rossana_dinamarca_5b4631" xml:id="i-ef79d3bd7a2f6484-6" n="33910b13">
            <seg n="5006170c">
              Fru talman! Jag skulle vilja höra Fredrik Malm exemplifiera på
              något sätt. Vilka skolor är det som hela havet stormar på?
            </seg>
            <seg n="0a89f95a">
              Jag nämnde de här rapporterna. Tycker Fredrik Malm att det är
              bra rapporter, när de bygger på rektorers upplevelser och där
              man har gjort jämförelser med ett genomsnitt av 20 andra länder
              och jämfört med var Sverige ligger? Det presenteras inte någonstans
              i rapporten hur motsvarande siffror för vart och ett av de andra
              20 länderna ser ut. Ändå använder ni er av den undersökningen
              och säger att Sverige ligger sämst. Det vet vi inte. Det ligger
              under genomsnittet, men vi vet ju inte om det ligger sämst till,
              eller ens var på skalan det ligger.
            </seg>
            <seg n="1ce98410">
              Visst kan jag också se att det finns problem i skolan, även om
              jag inte håller med om den bild som ni beskriver av ett totalt
              kaos ute i skolorna. Men för att kunna komma åt problemen i skolan
              säger vi och många lärare också att lärarna behöver verktyg i
              form av mindre grupper, fler lärare och fler andra pedagoger.
              Man behöver en väl utbyggd elevhälsovård, och man behöver rektorer,
              som vi kunde läsa i går, som faktiskt har tid att vara pedagogiska
              ledare för sin verksamhet. Det är vad som behövs i skolan, inte
              repressiva åtgärder i den form som vi ser här och som är väldigt
              dåligt underbyggda, om de ens är underbyggda över huvud taget.
            </seg>
          </u>
          <note type="speaker" n="6f398d76">
            Anf. 205 FREDRIK MALM (fp) replik:
          </note>
          <u who="unknown" xml:id="i-3e341ee05d5d8e1f-15" n="23299020">
            <seg n="cac9fe34">
              Fru talman! Jag tror att bådeoch behövs. Det är det som vi i
              alliansregeringen och här i riksdagen också arbetar för. Det har
              anslagits extra pengar i budgetpropositionen för att stärka studievägledarna
              i skolan exempelvis. Det har satsats extra pengar på en fördubbling
              av anslagen, tror jag, enligt budgetpropositionen i höstas, till
              den statliga rektorsutbildning som alla ska kunna genomgå. Det
              görs stora satsningar på att hela Utbildnings-Sverige ska stärkas.
            </seg>
            <seg n="c0de4d08">
              Nu var det ju så att vi satt i opposition i tolv år och såg i
              vilken riktning utvecklingen steg för steg gick. Det såg även
              Ibrahim Baylan, som satt här tidigare. När han tog över som skolminister,
              i alla fall en bit in på hans period, började man ju att steg
              för steg försöka justera den socialdemokratiska skolpolitiken
              en aning, vilket man inte hade mycket för eftersom väljarna redan
              hade så att säga kastat den överbord.
            </seg>
            <seg n="2b0cfb59">
              Det finns även inom oppositionen, tycker jag, vissa korn av förståelse
              för den politik som vi för, så jag tycker att du, Rossana Dinamarca,
              borde begära repliker och ställa samma frågor som du ställer till
              mig även till socialdemokrater, så att man får se hur oppositionen
              agerar i de frågorna.
            </seg>
            <seg n="c133581b">
              Jag vill avslutningsvis säga, fru talman, att det ju är så att
              skolan i Sverige i grund och botten handlar om andra saker än
              rätten att omhänderta föremål. Det är klart att den gör det. Det
              handlar ju om hela skolans grundläggande kunskapsuppdrag. Men
              det vi menar här, något som jag tror att väldigt många människor
              i Sverige har förståelse för, är att de åtgärder vi nu genomför
              ökar möjligheten för många elever att också kunna tillgodogöra
              sig den kunskap som de har rätt till i skolan. Det handlar om
              att förstärka den enskilda elevens rätt till kunskap och utbildning.
            </seg>
          </u>
          <note type="speaker" n="36f1a3ae">
            Anf. 206 MATS PERTOFT (mp) replik:
          </note>
          <u who="mats_pertoft_eb413b" xml:id="i-29af89530fdc2ec1-3" n="6793cc8d">
            <seg n="7cb5841a">
              Fru talman! Fredrik Malm diskuterar här på ett väldigt intressant
              sätt. Han diskuterar sprängmedel, han diskuterar att hämta eleverna
              till lektionerna och lite andra sådana saker. Men märkligt nog
              har detta ingenting med propositionen att göra. Propositionen
              handlar om att flytta elever i mobbningssituationer och att beslagta
              mobiler. Jag tycker att vi ska hålla oss till det. Samtidigt är
              det ju märkligt att det parti som skolministern tillhör verkar
              sakna all tilltro till den svenska skolan och målar upp en domedagsbild
              av Sveriges skola. Det är över huvud taget märkligt att oppositionen
              ska bära fram en existerande skola, när riksdagsmajoriteten verkar
              göra sitt bästa för att svartmåla den.
            </seg>
            <seg n="78a5fe4d">
              Jag har en konkret fråga. Fredrik Malm tolkade det där med studiero,
              som vi har skrivit i vår reservation, på ett märkligt sätt. Det
              Miljöpartiet kräver är att begreppet studiero definieras. Det
              är vad vi säger i vår reservation. Det nämns nämligen som ett
              fast begrepp, som en konstant verklighet. Då är ju frågan: Vad
              är studiero, om det inte definieras?
            </seg>
            <seg n="653f1d39">
              Det är ju ett begrepp som är väldigt subjektivt. Det finns människor
              som säger att de arbetar jättebra med hög musik på och att det
              är jättebra när många pratar runt omkring en, och det finns de
              som vill ha det helt lugnt och stilla. Det är lite märkligt att
              ett sådant begrepp bara nämns i en proposition utan någon som
              helst definition inga förtexter, ingenting. Hur i all sin dar
              ska detta behandlas, om det verkligen kommer till att flytta en
              mobbare på grund av bristande studiero? Vi försöker alltså konstruktivt
              bidra till att propositionen blir bättre. Vi har inte sagt nej
              till den. Ändå går Fredrik Malm till frontalangrepp. Jag undrar
              om han ens har läst Miljöpartiets reservation.
            </seg>
          </u>
          <note type="speaker" n="be24f907">
            Anf. 207 FREDRIK MALM (fp) replik:
          </note>
          <u who="unknown" xml:id="i-3e341ee05d5d8e1f-16" n="23299020">
            <seg n="a673bd10">
              Fru talman! Det är ju så att det finns många ord som är värdeladdade,
              kan vara lite diffusa eller som man kan lägga olika värderingar
              i. Det är klart att om till exempel jag och Mats Pertoft talar
              om frihet så kan vi lägga olika saker i begreppet. Detsamma gäller
              rättvisa, jämlikhet och annat, och alla ord måste definieras.
            </seg>
            <seg n="c79d0092">
              Men det är ju inte så att det här är det enda ord där det kan
              uppstå tolkningar, prejudikat eller någon sorts praxis. Så är
              det med annat också. Vad är en skälig avgift? Vad är en alternativ
              pedagogik? Om studiero är svårt att definiera, vad är då trygghet
              och så vidare? Det är klart att vi som politiker alltid ställs
              inför de avvägningarna, men det kan inte för den sakens skull
              hindra oss från att försöka driva en aktiv politik också för att
              alla elever ska kunna känna sig trygga i skolan.
            </seg>
            <seg n="ba85c9dc">
              Jag vill bara påpeka att det inte var några domedagsbeskrivningar
              som jag kom med av svensk skola. Jag höll mig också helt och hållet
              till propositionen och betänkandet. Det jag gjorde var helt enkelt
              att jag läste från Vänsterpartiets reservation, där man skrev
              om sprängmedel och kanyler. Det var ingenting som så att säga
              var hämtat ur luften eller från någon tidigare proposition i något
              annat utskott som kanske rörde pyrotekniska produkter eller något
              annat.
            </seg>
          </u>
          <note type="speaker" n="5344faac">
            Anf. 208 MATS PERTOFT (mp) replik:
          </note>
          <u who="mats_pertoft_eb413b" xml:id="i-29af89530fdc2ec1-4" n="6793cc8d">
            <seg n="ad2f4394">
              Fru talman! Nu är det ju så att vi inte diskuterar diffusa, värdeladdade
              ord här. Vi diskuterar en framtida lagtext. Då är det väldigt
              viktigt att den definieras på så sätt att hanteringen av den i
              verkligheten får en vägledning så att tolkningen kan göras konkret.
              Där är det så att begreppet studiero inte definieras någonstans.
              Det har vi från Miljöpartiets sida anmärkt på och menar att man
              måste definiera vad studiero är. Är det den enskilde elevens studiero,
              är det klassens studiero, är det lärarens uppfattning som är allenarådande,
              eller vad handlar detta om? Detta är en konkret fråga som jag
              förutsätter att Folkpartiet kan svara på eftersom ni ändå måste
              ha varit delaktiga i att skriva fram den här propositionen på
              något sätt.
            </seg>
            <seg n="b264d83c">
              Vi har inte från Miljöpartiets sida sagt att man inte behöver
              studiero, men man behöver också en definition av vilken studiero
              det är.
            </seg>
            <seg n="969ac037">
              Sedan kan man lägga till angående de övriga kommentarerna att
              om man diskuterar att lärarna ska hämta eleverna till lektionerna
              så är det någonting som i alla fall inte jag har hittat i reservationerna
              till den här propositionen. Men det var ändå det som Fredrik Malm
              var inne på.
            </seg>
            <seg n="465c4945">
              Men min huvudfråga gäller alltså begreppet studiero. Det definieras
              de facto inte någonstans i propositionen. Vad innebär detta? Hur
              ska framtida beslutsfattare definiera det? Kan jag få ett svar
              på det?
            </seg>
          </u>
          <note type="speaker" n="062aaf47">
            Anf. 209 FREDRIK MALM (fp) replik:
          </note>
          <u who="unknown" xml:id="i-3e341ee05d5d8e1f-17" n="23299020">
            <seg n="5f321c6f">
              Fru talman! Detta närmar sig semantiskt ordvrängeri. Betänkandet
              och propositionen heter Förbättrad ordning, trygghet och studiero
              i skolan . Då borde den rimliga utgångspunkten vara att om det
              inte finns studiero i skolan får man titta på hur det svenska
              skolväsendet ser ut. Man kommer ganska snabbt fram till att studieron
              på många håll är jättebra, men det finns stora brister på andra
              håll. Det vill vi göra något åt.
            </seg>
            <seg n="24d566d7">
              Miljöpartiet säger att även de skulle kunna tänka sig att göra
              något åt det, men sedan står och faller allt på hur ordet studiero
              definieras. Det finns ju allmänt vedertagna begrepp. Med Mats
              Pertofts argumentation skulle man i så fall inte heller kunna
              ställa upp på förbättrad ordning, för vad innebär det att någonting
              förbättras? Och vad innebär ordning? Är det ordning om en stol
              står lite snett, eller är det inte ordning? Vad är oordning? Vad
              är ordning? Med samma argumentation kan man angripa allt.
            </seg>
            <seg n="4fa9f555">
              I grund och botten handlar vårt förslag om att ifall en elev
              i skolan konsekvent och under lång tid på olika sätt trakasserar
              andra elever, mobbar andra och stör lektionerna, och alla andra
              möjligheter att förbättra situationen gått förlorade, ska skolledningen
              ha rätt att, som en sista åtgärd, flytta den eleven. Då säger
              Rossana Dinamarca att det kan man göra ändå. Ja, ett skyddsombud
              kan i dag stänga en hel skola, men det är svårt att flytta mobbare.
              Vi vill göra det möjligt, även om föräldrarna tycker att just
              deras son inte gjort något fel. Så är det med den saken.
            </seg>
          </u>
          <note type="speaker" n="fbea1471">
            Anf. 210 GUNILLA TJERNBERG (kd):
          </note>
          <u who="gunilla_tjernberg_794b01" xml:id="i-7613e5e95fa0e455-0" n="d4565069">
            <seg n="5ddbcd66">
              Fru talman! Jag tänkte börja med att vända mig till Rossana Dinamarca,
              som ihärdigt efterlyst underlag som visar på behovet av att omhänderta
              föremål samt hur det ser ut. Jag trodde att Rossana Dinamarca
              var påläst i den frågan. Det finns en hel skollagsutredning. Den
              tillsattes 1999 och lämnade förslag till den tidigare regeringen,
              som hade stöd av Vänsterpartiet. I det förslaget var denna fråga
              utredd. En hel skollagsutredning har alltså utrett frågan, och
              ni var med då. Det visste dock inte Rossana, och därför berättar
              jag det nu. Det är därifrån vi hämtat förslaget, det förslag som
              Socialdemokraterna ville lägga fram men inte klarade av eftersom
              Vänsterpartiet sade nej.
            </seg>
            <seg n="7aa5e78f">
              Fru talman! Trygghet och studiero är en förutsättning för kunskap.
              En trygg skolmiljö där alla känner sig sedda och respekterade
              är nödvändig för att eleverna ska nå skolans mål. Tyvärr är verkligheten
              alltför ofta en annan inte alltid, men alltför ofta. I alltför
              många skolor präglas vardagen av stök och bråk. Kränkande tillmälen
              ropas i korridorerna, och respekt visas bara för den som är störst
              och starkast. I en undersökning från Lärarförbundet 2005 konstateras
              att 43 procent av lärarna varje dag måste ägna en betydande del
              av lektionstiden åt att skapa trygghet och studiero. 43 procent,
              mina vänner i kammaren!
            </seg>
            <seg n="f4849518">
              Dessutom förekommer mobbning i en omfattning som aldrig skulle
              accepteras i en miljö som domineras av vuxna. I Brottsförebyggande
              rådets undersökningar säger mer än var tionde elev att de ibland
              eller ofta utsätts för mobbning. Det är skrämmande siffror. Dem
              måste vi ta till oss.
            </seg>
            <seg n="813f7ed0">
              Fru talman! Återigen: Trygghet och studiero är en förutsättning
              för kunskap. Arbetsro och god ordning, liksom frånvaro av mobbning
              och trakasserier, är nödvändigt för att skapa en trygg arbetsmiljö.
              När stök och oordning dominerar vardagen i skolan är det framför
              allt de elever som har svårast att lära och behöver mest stöd
              för att nå skolans mål som drabbas. I dag har vi kunnat läsa i
              Göteborgs-Posten att Lärarförbundet i Göteborg efterlyser ännu
              större befogenheter än de som finns i dag, trots att regeringen
              gör en ansats i den frågan.
            </seg>
            <seg n="4afc6a9c">
              Vi kristdemokrater menar att elever och lärare förtjänar något
              bättre. De är värda en skola där arbetsro och ordning råder. Jag
              skulle vilja påminna om den gamla gyllene regeln som säger att
              vi ska behandla andra som vi själva vill bli behandlade. Vi tycker
              att den borde putsas upp och sättas som devis över varenda skola.
              För att ett samhälle ska fungera krävs att det finns vissa grundläggande
              etiska värden som delas av alla. Det är dessa värden som utgör
              spelreglerna för vår samvaro med varandra, och det är med dessa
              värden som grund som vi skapar lagar och regler i samhället.
            </seg>
            <seg n="2dfec59a">
              Fru talman! De förslag vi behandlar i dag är, som Socialdemokraterna
              påpekar, otillräckliga. Ingen har heller påstått något annat.
              Men dessa förslag är bara första steget i arbetet med att ta fram
              en ny skollag där frågan om trygghet och arbetsro kommer att få
              en framträdande roll. De två förändringar av skollagen som finns
              i det betänkande vi nu behandlar ska skapa möjligheter för skolorna
              att kunna hantera de mest akuta situationerna. Det är ett första
              steg.
            </seg>
            <seg n="68207e17">
              Att ge skolor rätt att omhänderta störande föremål och flytta
              elever som utgör en fara för andra elever är inte en lösning på
              lång sikt, men de kan vara nödvändiga åtgärder i en akut situation.
              För att skapa trygghet och arbetsro krävs långsiktiga, förebyggande
              åtgärder som bygger på respekt mellan lärare och elever. I en
              akut situation måste det dock vara möjligt att även kunna vidta
              kraftiga direkta åtgärder. Utskottsmajoriteten och Allians för
              Sverige är mycket tydliga med att dessa åtgärder ska kunna vidtas
              när alla andra vägar är prövade. Det är inget man tar till som
              en första ansats, utan det ska tas till när allt annat är prövat.
            </seg>
            <seg n="1bad8210">
              Socialdemokraterna beklagar att regeringen i och med denna proposition
              brutit ut dessa frågor från helheten i en ny skollag. Det är intressant
              att den majoritet som på fyra år inte lyckades få fram en ny skollag
              nu förväntar sig att den nya regeringen ska lyckas med det på
              sju åtta månader. Jag kan dock lugna socialdemokrater och andra.
              En ny skollag kommer att komma, och då kommer de förslag vi behandlar
              i dag att sättas in i en helhet.
            </seg>
            <seg n="86d13ef0">
              Alliansregeringen och Kristdemokraterna kommer att ta ansvar
              för att skapa den nya skollag som skolan så väl behöver. Till
              skillnad från oppositionspartierna har vi nämligen en gemensam
              vision för skolan. Vi har ett gemensamt mål. Betänkandet, med
              de reservationer som finns, och dagens debatt visar tydligt den
              totala splittringen hos oppositionen.
            </seg>
            <seg n="6c2e307e">
              Socialdemokraterna skriver i reservationen att de ville lägga
              fram ett förslag. Men de mäktade inte med det politiskt. Därför
              borde de i dag vara glada över att denna proposition finns. De
              ville lägga fram den men förmådde inte. Alltså borde de egentligen
              vara glada. Det är Vänsterpartiet som säger nej. Miljöpartiet
              argumenterar mot sig självt i kväll, vilket jag tycker är ganska
              så spännande.
            </seg>
            <seg n="f98494dc">
              Kristdemokraterna och kamraterna i alliansen strävar alla i samma
              riktning, mot samma mål. Det är vår styrka. Det är mer än man
              kan säga om Socialdemokraterna och deras allierade.
            </seg>
          </u>
          <note n="38c31699">
            Fru talman! Jag vill avslutningsvis yrka bifall till utskottets
            förslag i betänkandet i dess helhet och avslag på samtliga reservationer.
          </note>
          <note type="speaker" n="4aeb5c03">
            Anf. 211 ROSSANA DINAMARCA (v) replik:
          </note>
          <u who="rossana_dinamarca_5b4631" xml:id="i-ef79d3bd7a2f6484-7" n="33910b13">
            <seg n="096d9557">
              Fru talman! Gunilla Tjernberg hänvisar till skollagsutredningen
              men talar inte om för oss hur omfattande problemet med mobiltelefoner
              och mp3-spelare är. Kan hon vara vänlig och upplysa mig om det,
              för jag har inte sett det? Det nämns inte i propositionen. Ni
              i utskottet har inte bemött det här i betänkandet heller, trots
              att vi efterfrågar det i vår motion.
            </seg>
          </u>
          <note type="speaker" n="cc28ac7a">
            Anf. 212 GUNILLA TJERNBERG (kd) replik:
          </note>
          <u who="gunilla_tjernberg_794b01" xml:id="i-7613e5e95fa0e455-1" n="d4565069">
            <seg n="f75095d4">
              Fru talman! Betänkandet tar upp frågan. Inledningsvis beskriver
              det tydligt att Skollagskommittén i sitt betänkande har med detta
              i sitt förslag. Det går väldigt bra för Rossana Dinamarca att
              gå hem till sin kammare, läsa Skollagskommitténs betänkande och
              där få svar på alla frågor som finns.
            </seg>
            <seg n="324bf07b">
              Det är också så att Socialdemokraterna under den förra regeringsperioden
              fann att Skollagskommitténs betänkande väl svarade på de här frågorna.
              Det har regeringen och Allians för Sverige också gjort. Det har
              Kristdemokraterna gjort. Det var ett omfattande utredningsarbete
              som tog flera år. Det här är väl underbyggt.
            </seg>
          </u>
          <note n="ba0deb34">
            Rossana Dinamarca! Gå hem och läs betänkandet i din kammare!
          </note>
          <note type="speaker" n="5c298085">
            Anf. 213 ROSSANA DINAMARCA (v) replik:
          </note>
          <u who="rossana_dinamarca_5b4631" xml:id="i-ef79d3bd7a2f6484-8" n="33910b13">
            <seg n="739a77cf">
              Fru talman! Nu frågar jag Gunilla Tjernberg här i kammaren därför
              att jag är väldigt intresserad av om ni vet vad ni bygger era
              nya lagar på. Jag frågar Gunilla Tjernberg: Hur omfattande är
              det här problemet?
            </seg>
          </u>
          <note type="speaker" n="0a9cdafd">
            Anf. 214 GUNILLA TJERNBERG (kd) replik:
          </note>
          <u who="gunilla_tjernberg_794b01" xml:id="i-7613e5e95fa0e455-2" n="d4565069">
            <seg n="95c20a76">
              Fru talman! Det är oerhört intressant, Rossana Dinamarca. När
              man har brist på egen politik väljer man att haka upp sig på en
              fråga.
            </seg>
            <seg n="fd275f46">
              Ett utredningsarbete kostar pengar. De pengarna satte förra regeringen
              av för att ett stort antal ledamöter skulle beskriva situationen,
              bland annat behovet av en ny skollag. Man lägger inte fram förslag
              om något som är ett ringa problem. Man lägger fram förslag om
              problem som man har uppfattat som omfattande. Gå inte in på siffror.
              Jag har läst Skollagskommitténs betänkande. Gå hem och läs det
              på din kammare! Man skriver att det är omfattande problem där
              de här situationerna uppstår. Det är då det är ett problem. Det
              har Skollagskommittén tittat på mycket noga.
            </seg>
          </u>
          <note n="9e316b4a">
            Överläggningen var härmed avslutad.
          </note>
          <note n="92690a91">
            16 § Vissa skolfrågor
          </note>
          <note n="035ca7fe">
            Föredrogs
          </note>
          <note type="speaker" n="0386f881">
            Anf. 215 MIKAEL DAMBERG (s):
          </note>
          <u who="mikael_damberg_22ef9e" xml:id="i-cd41d7f69815c5db-0" n="89c4349f" next="i-574d3f574584ce76-0">
            <seg n="40cf91d3">
              Fru talman! Nu övergår vi till att debattera betänkande UbU14
              om regeringens proposition Vissa skolfrågor , som det heter.
            </seg>
            <seg n="0eaf5164">
              Jag kan förstå om någon som lyssnar på debatten inte omedelbart,
              enbart med ledning av rubriken, kan förstå vad som kommer att
              diskuteras i dag. I betänkandet kan man läsa följande sammanfattning:
              I propositionen föreslår regeringen att tidigare s.k. riksdagsbindningar
              hävs dels vad gäller avstämningstillfällen i grundskolan, dels
              vad gäller skriftlig information om elevers skolgång i grundskolan
              och motsvarande skolformer. Regeringen redovisar också vissa bedömningar
              i fråga om avstämningstillfällen i grundskolan.
            </seg>
            <seg n="f94fb1f7">
              Inte heller detta är kanske ett under av tydlighet och klargörande
              för den intresserade lyssnaren. Jag hade väl kanske hoppats att
              skolminister Jan Björklund hade varit med i kammaren och diskuterat
              frågan, inte minst mot bakgrund av den betydelse han ofta tillmäter
              dessa frågor i den skolpolitiska debatten. Jag gissar att fler
              hade varit intresserade av debatten om rubriken på propositionen
              i stället hade varit Betygsliknande omdömen redan från första
              klass m.m. eller något sådant.
            </seg>
            <seg n="75d65ae6">
              Jag kan i och för sig förstå att Jan Björklund och de borgerliga
              partierna har en vilja att ludda till rubriken lite grann, eftersom
              väldigt få svenska föräldrar och elever tycker att deras förslag
              på den här punkten, som egentligen är att öppna upp för att betygssätta
              sjuåringar, är särskilt vettigt och klokt. Vi socialdemokrater
              är principiella motståndare till att betygssätta små barn. De
              första åren i skolan borde präglas av nyfikenhet och lust, av
              beröm och uppmuntran, inte av sortering och stämpling.
            </seg>
            <seg n="71003885">
              Däremot är det viktigt att följa varje enskilt barns kunskapsutveckling
              redan från första dagen i skolan, inte vänta tre år. Föräldrar
              och elever har rätt att få veta hur det går för barnen i skolan.
              Därför infördes den 1 januari 2006 ett krav på att alla barn ska
              ha rätt till individuell utvecklingsplan. Utvecklingsplanerna
              ska vara av framåtsyftande karaktär. Lärare, elever och föräldrar
              ska i samverkan sätta upp mål för eleven för att jobba vidare.
            </seg>
            <seg n="40392ae6">
              Förslaget har i den här delen fått en del kritik från lärarorganisationer
              som har ställt sig frågan vad det egentligen är för skillnad på
              betyg och betygsliknande omdömen. Det är viktigt att reda ut de
              frågorna. Lärarförbundet har varit väldigt negativt och sagt att
              elever och föräldrar måste få veta hur det går i skolan, men att
              ingen information blir bättre av att den förenklas. Ingen sjuåring
              blir bättre av att bli stämplad som underkänd. Det som avgör och
              hjälper barnen är de insatser och stöd som sätts in. Det är väldigt
              klokt sagt.
            </seg>
            <seg n="1607f641">
              Det finns fler frågor i den här lilla propositionen som jag vill
              kommentera. Det handlar egentligen om synen på skolan och utveckling.
              Vi socialdemokrater vill värna om den pedagogiska mångfalden i
              den svenska skolan, den kreativitet och frihet som finns att utforma
              undervisningen, tänka nytt och fritt och bedriva undervisning
              på det sätt som man själv tror ger väldigt bra resultat. Det ska
              inte centralstyras från riksdagens talarstol eller från Rosenbad.
              Vi tror på kraften som både lärare och rektorer besitter att utforma
              frågan om hur man ska bedriva undervisningen, inte exakt vad,
              men hur man ska bedriva undervisningen.
            </seg>
            <seg n="d149825a">
              Jag kan oroa mig lite grann för den väldigt stela och centralistiska
              syn på nationella prov som redovisas i propositionen. Man säger
              att nationella prov för årskurs 3 nu ska införas, trots att man
              på något sätt erkänner att det kommer att begränsa den pedagogiska
              mångfalden. Det har funnits en bred politisk konsensus i Sveriges
              riksdag om att man ska kunna välja olika pedagogiska vägar och
              modeller för att nå samma mål i skolan. Därför blev jag väldigt
              överraskad över att man inte ens diskuterar ett undantag för till
              exempel Waldorfpedagogiken i den svenska skolan, något som vi
              socialdemokrater alltid har sett som självklart att diskutera
              och ge möjlighet till, därför att det ger en ökad pedagogisk mångfald.
              Om man har den här synen på skolan, att allt ska centralstyras
              av skolministern eller i riksdagen, sätter man stopp för pedagogisk
              utveckling i skolan. Det tror jag vore olyckligt.
            </seg>
            <seg n="b3de336c">
              Om man kopplar ihop förslagen kan man fundera över om det här
              görs för att man rättvist ska kunna betygssätta små barn. Är det
              grunden för förslaget? Det vore extra allvarligt.
            </seg>
          </u>
          <note n="ccb153ee">
            Jag yrkar sammanfattningsvis bifall till de socialdemokratiska
            och miljöpartistiska gemensamma reservationerna 1 och 3.
          </note>
          <u who="mikael_damberg_22ef9e" xml:id="i-574d3f574584ce76-0" n="89c4349f" prev="i-cd41d7f69815c5db-0">
            <seg n="f7af816d">
              Jag vill avsluta med att säga att vi socialdemokrater faktiskt
              anser att betygssystemet ska vara likvärdigt och långsiktigt.
              Vi beklagar att de borgerliga partierna i dag vill bryta upp det
              samförstånd som tidigare har funnits kring att inte ge de minsta
              barnen betyg eller betygsliknande omdömen.
            </seg>
          </u>
          <note type="speaker" n="d2e12c1a">
            Anf. 216 ROSSANA DINAMARCA (v):
          </note>
          <u who="rossana_dinamarca_5b4631" xml:id="i-ef79d3bd7a2f6484-9" n="33910b13">
            <seg n="e5040000">
              Fru talman! Här har vi ytterligare ett exempel på hur regeringen
              vill visa sig handlingskraftig, men återigen blir det bara en
              fråga om symbolpolitik. Man kan ju fråga sig vad det är som brådskar
              så mycket att man inte kan ta detta samtidigt som regeringen ska
              lägga fram sitt förslag till ny skollag. Anledningen torde vara
              att man vill rädda skinnet på de kommuner som annars kommer att
              bryta mot gällande skollag när de inför betygsliknande omdömen
              till hösten.
            </seg>
            <seg n="1827e888">
              Den andra frågan jag ställer mig är vilket syfte det här ska
              tjäna. Om man vill hjälpa de barn som har det svårt i skolan behövs
              mer resurser, något som regeringen vägrar ge. Man måste ha tid
              att arbeta med barnen varje dag. Ett annat argument som förs fram
              i debatten är att föräldrarna i ett tidigt skede ska veta hur
              det går för deras barn i skolan. Men att komma med ett omdöme
              en gång per termin hjälper inte. Här behövs en bra och kontinuerlig
              kommunikation mellan hem och skola. Ett bättre verktyg är utvecklingssamtalen
              och de individuella utvecklingsplanerna, något som också skolorna
              hävdar.
            </seg>
            <seg n="14bb9f26">
              Vänsterpartiet anser att regeringens förslag sänker elevernas
              motivation, ökar stressen och skapar en sortering av eleverna
              utifrån deras bakgrund, vilket leder till ökad social snedrekrytering
              till fortsatta studier och förstärkta klasskillnader i samhället.
            </seg>
            <seg n="08499cf9">
              Regeringen menar att syftet med att införa tidigare ämnesprov
              är att upptäcka elever med behov av stöd tidigare och att de därmed
              kan få den hjälp de behöver. Syftet kan tyckas vara gott, men
              regeringens politik bygger dessvärre på den felaktiga och illa
              underbyggda tesen att det saknas tillräcklig information och kännedom
              om elevernas kunskaper och att det är därför elever inte når målen.
              I själva verket har de lärare som undervisar i grundskolans tidigare
              år en mycket god kännedom om elevernas kunskapsutveckling och
              vet vilka elever som behöver mer stöd och hur detta stöd bör utformas.
            </seg>
            <seg n="47d37441">
              Jag har här ett exempel. Det är ett brev från Noltorpsskolan
              i Alingsås som riktar sig till deras skolpolitiker, där den borgerliga
              majoriteten beslutat om nedskärningar som får till konsekvens
              att åtta lärare måste bort.
            </seg>
            <seg n="d7d91c99">
              De spaltar här upp hur deras situation ser ut i dag:
            </seg>
            <seg n="78e1cf1e">
              Det är vad lärarna på Noltorpsskolan i Alingsås skriver.
            </seg>
            <seg n="ee9f7f82">
              Trots detta hävdar regeringen att lärarna saknar dessa kunskaper
              och underkänner med andra ord en hel yrkeskår.
            </seg>
            <seg n="1c7ec476">
              Orsaken till att eleverna inte når målen är att de aldrig får
              den hjälp och stimulans som de har behov av och har rätt till.
              Trots att lärarna vet vilka åtgärder som behöver vidtas har de
              ingen möjlighet att fatta beslut på enbart pedagogiska grunder,
              eftersom de inte har tillräckliga resurser till sitt förfogande.
            </seg>
            <seg n="241f27b0">
              Skolverkets inspektioner visar att det i många kommuner råder
              brister i likvärdigheten och att de måste förbättra sina insatser
              med att ge särskilt stöd. Stadsrevisionen i Göteborg har nyligen
              riktat skarp kritik mot skolorna i den egna kommunen för otillräckliga
              insatser för elever som inte har nått målen i årskurs 9. Endast
              i 20 procent av fallen har skolorna genomfört de insatser som
              lagen kräver.
            </seg>
            <seg n="c26b2847">
              Det är tydligt att det behövs mer resurser till skolan och framför
              allt till fler lärare. Skolverkets utvärdering av statsbidraget
              till personalförstärkningar i skola och fritidshem visar också
              att kommunerna har prioriterat att ge stöd till de elever som
              har störst behov. Detta talar också för att det finns kännedom
              om vilka elever som behöver stöd, men att det dessvärre är en
              ekonomisk fråga om de ska få hjälp.
            </seg>
            <seg n="9b1f488b">
              Regeringen vidtar inga åtgärder för att förbättra skolornas ekonomiska
              förutsättningar att ge eleverna mer stöd och stimulans för att
              nå målen. I stället fattar den beslut som ytterligare försämrar
              för eleverna. Genom att till exempel sänka kvaliteten på lärarutbildning
              med inriktning mot grundskolans tidigare år kommer lärarna att
              få sämre förutsättningar att utföra sitt uppdrag i skolan.
            </seg>
            <seg n="734dfe46">
              Vänsterpartiet har även principiella invändningar mot en ökad
              användning av nationella prov. I en decentraliserad, målstyrd
              skola måste utvärderingarna ske lokalt och sammanställas nationellt.
              Nationella prov förutsätter att alla elever lär sig samma saker
              och riskerar att styra undervisningen med dess innehåll på samma
              sätt som betygen gör. Det motverkar utvecklingen mot pedagogiskt
              nytänkande och mångfald som i dag sker lokalt ute på skolorna.
            </seg>
            <seg n="2117ae58">
              Det blir mycket svårare för lärarna att ta hänsyn till elevernas
              individuella kunskapsutveckling, som kan skilja oerhört mycket
              i tidiga år. Undervisningen styrs mot några få mål, vilket ger
              eleverna färre kunskaper och en sämre bildning. Den stress som
              många elever redan i årskurs 5 känner inför de nationella proven
              flyttas nedåt i åldrarna. Det är givetvis negativt för lärandet,
              men kan också medverka till en sämre hälsa på längre sikt. Vår
              slutsats är därför att de nationella proven måste användas mycket
              sparsamt.
            </seg>
            <seg n="89cfd3fe">
              Jag yrkar därmed bifall till reservation 2, men står givetvis
              även bakom våra andra reservationer i det här betänkandet.
            </seg>
          </u>
          <note type="speaker" n="fcbe252b">
            Anf. 217 MATS PERTOFT (mp):
          </note>
          <u who="mats_pertoft_eb413b" xml:id="i-29af89530fdc2ec1-5" n="6793cc8d">
            <seg n="443ced1e">
              Fru talman! Vi ska diskutera ännu en proposition. Jag tänkte
              börja med att göra ett påpekande. Det är flera talare som nämnt
              Skollagskommitténs betänkande. Eftersom jag är den enda här i
              salen som satt i Skollagskommittén kan det vara på sin plats att
              påminna lite om vad kommittén kom fram till. Jag var för min del
              väldigt nöjd med väldigt mycket av det som kommittén föreslog.
            </seg>
            <seg n="c48c4bad">
              Det fanns bland annat politisk konsensus om en sak. Det var att
              snarare avreglera än reglera. Det gällde framför allt att skapa
              utrymme för mer pedagogisk mångfald i såväl den kommunala skolan
              som fristående skolor. Alla partier, även alla borgerliga, stod
              bakom detta. Det var väldigt tydligt att man skulle arbeta för
              det.
            </seg>
            <seg n="59f0d532">
              Det fanns till och med diskussioner som gick väldigt långt om
              att kunna arbeta enligt alternativa läroplaner i kommunala skolor
              såvida de var godkända av Skolverket. Det gladde mig. Jag tycker
              inte att man i svensk lagstiftning ska behandla fristående skolor
              som någonting som katten har släpat in.
            </seg>
            <seg n="4513e117">
              Man kunde hitta gemensamma föresatser. Kommittén gjorde mer eller
              mindre uppror mot tjänstemännen vid ett tillfälle när vi var ganska
              nära slutpunkten för att poängtera att vi ville ha en gemensam
              lagstiftning som ska spänna över hela bredden.
            </seg>
            <seg n="ea9a98a0">
              Det gör mig väldigt bedrövad när alliansen på detta sätt för
              fram förslaget om obligatoriska nationella prov i årskurs 3 utan
              möjlighet till undantag, åtminstone enligt vad skolministern själv
              svarat mig i en interpellationsdebatt där han absolut avfärdade
              sådana frågor.
            </seg>
            <seg n="95dcf5c9">
              Man tydliggör att man inte är beredd att släppa fram alternativa
              vägar till samma mål. Det är väldigt tydligt. Alliansen vill att
              många aktörer ska göra exakt samma saker i den svenska skolan.
              Men de ska inte få göra olika saker för att nå samma mål. Det
              är väldigt tydligt att den här regeringens mål är enfald i stället
              för mångfald, såvida man inte tänker ändra sig.
            </seg>
            <seg n="6ce43bc8">
              Det mest konkreta exemplet är Waldorfskolorna, även om det känns
              lite tjatigt för mig som Waldorflärare att alltid föra fram det.
              Det finns en egen läroplan som är godkänd av Skolverket där Waldorffederationen
              mycket tydligt uttalar att det inte går att kombinera denna med
              de av Skolverket nu publicerade förslagen till nationella mål
              i årskurs 3. Det krävs klara undantag.
            </seg>
            <seg n="a38ca716">
              Min konkreta fråga till alliansen är: Är man beredd att bevilja
              dessa undantag eller inte? Är man beredd att bevilja fortsatt
              mångfald? Eller finns det inte mångfald i alliansens skolvärld?
              Är det så att alla ska tycka samma sak? Det är inte vad Skollagskommittén
              föreslog. Jag hoppas att jag kan få svar på de frågorna i kväll.
            </seg>
            <seg n="09884794">
              En annan punkt som jag tycker är intressant eller beklaglig är
              demokratifrågan. För ungefär ett år sedan KU-anmälde Sten Tolgfors
              från Moderaterna Ibrahim Baylan för att han försökte undvika riksdagsdebatt
              i skolfrågor och flyttade skolfrågor till regeringssammanträden.
            </seg>
            <seg n="48d16b1b">
              Det är precis det som propositionen handlar om. Den här regeringen
              och den här majoriteten vill förhindra att vi i fortsättningen
              diskuterar nationella avstämningar i riksdagen. Man vill förhindra
              att vi diskuterar nationella prov och andra saker som faktiskt
              är intressanta ur demokratisk synpunkt. I stället ska det här
              dras undan och hamna bakom dolda agendor i regeringssammanträden
              på torsdagar där man eventuellt får veta vilka rubrikerna är dagen
              innan.
            </seg>
            <seg n="84f65c41">
              Det här är precis det som ni för ett år sedan var upprörda över.
              Precis det genomför ni nu. Det är ganska odemokratiskt, skulle
              jag vilja säga. Jag undrar hur ni kan försvara ett sådant agerande.
              Varför ska det här inte längre debatteras i riksdagen? Skolfrågan
              är ju en av de viktigaste frågorna för svenska folket. Det är
              en väldigt viktig fråga för många. Att ni sedan har majoritet
              i riksdagen och kan rösta igenom vad ni vill är det ingen som
              betvivlar. Det har väljarna bestämt.
            </seg>
            <seg n="22e30b5d">
              Men varför ska inte dessa frågor längre debatteras i riksdagen?
              Det undrar jag. Det är ju det som det här handlar om att flytta
              ett helt batteri frågor som berör många invånare i det här landet
              till dolda regeringssammanträden på torsdagar där man får veta
              resultatet först efteråt och där man inte vet hur man kan påverka
              det hela.
            </seg>
            <seg n="e5240e22">
              Jag vill ta upp en tredje sak, nämligen det här med betygsliknande
              omdömen. Begreppet låter lite märkligt. Antingen är det omdöme
              eller betyg. Så trodde man ju, ända till dess att Nacka gjorde
              experimentet och använde begreppet omdöme så att det blev väldigt
              likt betyg. Om jag minns rätt var det Skolverket som gjorde bedömningen
              att det här inte stämde och att det stred mot de förordningar
              som fanns. Men den enda anledningen till att Skolverket inte kunde
              agera var att det inte fanns några straffsatser utmätta.
            </seg>
            <seg n="709a0438">
              Nu har Miljöpartiet och allianspartierna under förra mandatperioden
              tagit initiativ till att Skolverket ska kunna döma ut vite. Det
              var Skollagskommittén också överens om alla partier just med anledning
              av det som hade skett i Nacka.
            </seg>
            <seg n="9725062d">
              Men här verkar man ha glömt bort allt det här. Nu ska omdöme
              och betyg blandas ihop hipp som happ. Det är det som vi i Miljöpartiet
              också är oroliga för. Vi vill inte ha betyg i de tidiga åldrarna.
              Vi vill inte ha betygsliknande omdömen så tidigt. Ett omdöme är
              något annat. Att plötsligt säga att betygsliknande omdömen är
              okej är egentligen just att ta det där steget och blanda ihop
              begreppen. Det gör att vi ifrågasätter detta. Vi tycker att små
              barn är för små för att mätas på det sättet.
            </seg>
            <seg n="d828fae1">
              Därför yrkar jag från Miljöpartiets sida bifall till reservation
              1 och 3 som vi har gemensamt med Socialdemokraterna. Jag hoppas
              att propositionen får avslag både på grund av demokratifrågorna
              och på grund av de pedagogiska mångfaldsfrågorna och även på grund
              av sammanblandningen av betygsliknande omdömen. Det är en definitionsfråga,
              och man bör hålla isär det här. Problemet är ju att man ger en
              negativ klang åt omdömen, som vi från Miljöpartiet egentligen
              vill utveckla mycket mer kanske till och med till att bli ett
              alternativ till betyg. Men det verkar ju inte vara alliansens
              intresse i detta.
            </seg>
            <seg n="be4b6c0a">
              Jag vill lägga till en sista sak. Som en stor anledning till
              de ökade nationella proven har lyfts fram att vi har så stora
              skillnader i våra skolor i landet. Jag undrar vad man bygger detta
              på eftersom Sverige i nationella jämförelser tillsammans med våra
              grannländer rankas allra högst, åtminstone enligt Pisa 2003. Var
              finns analysen?
            </seg>
          </u>
          <note type="speaker" n="5f157a13">
            Anf. 218 SOFIA LARSEN (c):
          </note>
          <u who="sofia_larsen_5545af" xml:id="i-3d101142feffc55b-0" n="8c4ffbb4">
            <seg n="37334c7c">
              Fru talman! Jag börjar med att yrka bifall till utskottets förslag
              i betänkandet. Det är ett betänkande som jag anser fortsatt visar
              på regeringens tydliga arbete med att stärka skolan och framför
              allt arbetet med att stärka skolan i de tidiga åren. Det är just
              detta att satsa på alla elever de första åren i skolan som är
              så oerhört avgörande för elevens fortsatta skolgång och om hon
              eller han kommer att lyckas eller inte.
            </seg>
            <seg n="d90cd34e">
              Det är också oerhört avgörande om vi kan styra skolan till att
              satsa tidigt för att minska det utanförskap som finns i dag och
              för att minska den kunskapssegregering som vi har i den svenska
              skolan. Vi gör dessa insatser för att regeringen är övertygad
              om att det är just de tidiga delarna som är viktiga. Det är då
              vi ska lägga stor kraft på individuell stimulans och lärande,
              men också på en bra utvärdering som gör att eleverna lyckas.
            </seg>
            <seg n="e1ed4273">
              Alla elever ska ha en ärlig chans att lyckas i vår skola, och
              det här är några delar för att stärka det. Då behöver vi både
              insatser och utvärderingar. De ska gå parallellt. Bara en av dem
              utryckt ur sitt sammanhang ger inte samma styrka som när de går
              hand i hand.
            </seg>
            <seg n="3744ec71">
              Betänkandet handlar om hävande av riksdagsbindningar i två delar,
              kan man säga. Den ena handlar om avstämningstillfällen i grundskolan
              och den andra om möjligheterna till betygsliknande skriftliga
              omdömen.
            </seg>
            <seg n="81af21c6">
              Den första delen är att kunna ha hållplatser eller kontrollstationer
              under skoltiden. Det gör att vi får betydligt fler som får en
              möjlighet och en stöttning under skoltiden. Detta visar på att
              vi också kan bygga och stötta en mer likvärdig skola i landet.
            </seg>
            <seg n="036451a5">
              Enligt de bedömningar som Skolverket har gjort vet vi att likvärdigheten
              haltar. Vi vet att den haltar både mellan skolor och inom skolor.
              Detta har varit något som jag tror att alla partier har varit
              överens om; likvärdigheten är viktig att ta fatt. Det handlar
              om alla elevers rättigheter och möjligheter.
            </seg>
            <seg n="9aa2d9ef">
              Därför finns det ett stort behov av avstämningstillfällen. Då
              kan vi på ett bättre sätt säkerställa att eleverna de första åren
              får med sig att kunna läsa, skriva och räkna. Det öppnar dörrarna
              för resten av skoltiden om man får med sig den stora blomning
              som skolan har. En hållplats i trean skulle definitivt stötta
              de här eleverna. Det gäller speciellt de elever som har behov
              av extra stöd och de som inte riktigt hänger med.
            </seg>
            <seg n="bccce27d">
              Jag skulle vilja påstå att detta att sätta upp mål i tidigare
              åldrar, också kopplat till stödinsatser, är helt centrala delar
              för att vi ska lyckas förbättra skolan och stärka den enskilda
              elevens möjligheter och sätta dem i fokus. Motsätter man sig det
              vill jag säga att man också motsätter sig bättre stödinsatser
              och möjligheter för eleverna, speciellt för de svagaste som har
              extra behov.
            </seg>
            <seg n="0c480c52">
              För att eleven och skolan ska lyckas krävs som sagt både insatser
              och utvärderingar och att dessa ska gå hand i hand.
            </seg>
            <seg n="18968e3e">
              Jag tycker att det är lite spännande att läsa de reservationer
              som finns. Vi kan titta på motionerna först. Socialdemokraterna
              skriver så här i sin motion: Nationella prov i tidigare åldrar
              kan innebära en alltför tidig sortering av elever, och det riskerar
              att hämma barns utveckling i stället för att främja den. Man skriver
              också på ett annat ställe att regeringens skolpolitik riskerar
              att sortera elever i stället för att satsa på kunskap.
            </seg>
            <seg n="e42dfa82">
              Jag tänkte göra en ganska enkel analys av Socialdemokraternas
              skolpolitik. Det är en analys som man kanske kan ha med sig i
              den skolgrupp där man själv säger att man ska komma till rätta
              med sin egen flummiga skolpolitik. Den analysen har tre delar,
              kan man säga.
            </seg>
            <seg n="e2a7b28d">
              För det första: I Socialdemokraternas skola har kunskapsresultaten
              minskat kraftigt, och elever som inte har de grundläggande baskunskaperna
              har ökat.
            </seg>
            <seg n="b1e09c46">
              För det andra: I Socialdemokraternas skola har likvärdigheten
              krackelerat.
            </seg>
            <seg n="129a7f24">
              För det tredje: I Socialdemokraternas skola har det de själva
              kallar för sortering ökat markant, och det är framför allt de
              svaga eleverna som kommit i kläm.
            </seg>
            <seg n="d3721a25">
              Detta är den tidigare regeringens skolpolitik.
            </seg>
            <seg n="248ce07f">
              Det är klart att man kan försöka övertyga några sista anhängare
              om den politiken och fortsätta att laga och lappa med efterhandslösningar,
              men retoriken ekar ganska tom. Det har även er nya partiledare
              insett. Det är därför hon kallar er politik dålig och småttig
              och har satt till en ny skolgrupp som ska ändra politikens inriktning.
            </seg>
            <seg n="2e2ef18d">
              Det är också ganska spännande att Socialdemokraterna nu så tydligt
              pratar om pedagogikens mångfald. Det är bra. Jag kan tänka mig
              att det är Miljöpartiets förtjänst att Socialdemokraterna är med
              på banan. Det är bra att vi blir fler i den klubben, men det blir
              ju ändå lite långsökt. Socialdemokraterna försöker greppa alla
              halmstrån för att vara emot regeringens förslag, men man förstår
              att de egentligen är för.
            </seg>
            <seg n="f874688b">
              Fru talman! Den andra delen i betänkandet handlar om att ta bort
              riksdagsbindningar när det gäller skriftliga, betygsliknande omdömen.
              Anledningen till att vi vill införa dessa omdömen är att föräldrar
              ska ha rätt att veta hur det går för deras barn. Elever och föräldrar
              måste ha rätt till bra och tydlig information om elevens utveckling
              i skolan, och det är också viktigt att som förälder veta hur man
              på bästa möjliga sätt kan stötta sitt barn. Föräldrar vill ju
              inget hellre.
            </seg>
            <seg n="f0c4c339">
              Varför ska man ha ett skriftligt omdöme? Det finns flera orsaker.
              En tydlig orsak är att man ska kunna ha ett gemensamt diskussionsunderlag
              och ett dokument som man kan utgå från vid de tillfällen som man
              träffas. Det är väldigt viktigt att man har just det gemensamma
              underlaget.
            </seg>
            <seg n="f99d2631">
              I dag finns det flera redskap i skolan som är bra. Vi har utvecklingssamtalen
              och de individuella utvecklingsplanerna. Det är viktiga redskap,
              och de ska vara kvar. Men i utvecklingsplanerna kan man inte titta
              både framåt och bakåt, och det vill vi lägga till och öppna för.
              Både elever, föräldrar och lärare gynnas av att kunna se vart
              eleven är på väg, vilka olika typer av insatser som behövs, hur
              det har gått tidigare och hur man kan gå vidare.
            </seg>
            <seg n="0eaa7c46">
              Många skolor arbetar så här redan i dag. Om man bestämmer att
              man ska ha skriftliga omdömen är det nästan omöjligt att inte
              göra dem betygsliknande. Det är i dag alldeles för många lärare
              som inte lyder lagen utan använder sig av det. Men det är ju för
              att man vill ha en tydligare kommunikation med hemmet på det sättet.
            </seg>
            <seg n="d395e68e">
              Regeringen satsar stort på skolan. Man gör många olika saker.
              I dag har vi diskuterat två delar i hela det batteri som nu läggs
              fram på bordet tidiga insatser för eleverna.
            </seg>
          </u>
          <note n="97fcc627">
            Jag yrkar bifall till förslaget i betänkandet och avslag på motionerna.
          </note>
          <note type="speaker" n="8e2d605e">
            Anf. 219 MIKAEL DAMBERG (s) replik:
          </note>
          <u who="mikael_damberg_22ef9e" xml:id="i-71f535c98c9567c9-0" n="89c4349f">
            <seg n="75371fce">
              Fru talman! Sofia Larsen säger först något självklart: Man vill
              satsa på de tidiga åren och hitta problemen för att kunna sätta
              in åtgärder. Sedan kommer ingenting och ingenting. Jo, man vill
              ha ett nationellt prov i årskurs 3, men jag hoppas innerligt att
              den borgerliga alliansen inte vill vänta i tre år med att utvärdera
              barnen för att se vilket stöd och vilka behov de har.
            </seg>
            <seg n="4907e86c">
              Först behöver man kontrollstationer och sedan stödinsatser. Vilka
              stödinsatser föreslår ni då? Vilka stödinsatser har ni föreslagit,
              förutom att ni ska börja utbilda specialpedagoger som kan komma
              ut om fyra fem år. Ni har fortbildning av lärare för de yngre
              åldersgrupperna som är hälften så stor som den fortbildningssatsning
              riktad till de yngre lärarna som vi gör. Är det de stora insatserna
              för att ge de yngre barnen stöd och hjälp? Att bara utvärdera
              hjälper ju inte ett enda barn. Att ha fler hållplatser och kontrollstationer
              hjälper ju inte alls om man inte också sätter in insatser. Det
              har båda lärarförbunden pekat på.
            </seg>
            <seg n="0341ee18">
              Jag tycker att Sofia Larsen gör det väldigt enkelt för sig när
              hon skyller allting på den förra regeringen. Nu handlar det om
              vilken politik ni ska bedriva och vilka åtgärder ni sätter in.
            </seg>
            <seg n="111186f0">
              Jag vill avsluta med att ställa en fråga. Sofia Larsen kanske
              förstår skillnaden mellan betygsliknande omdömen och betyg. Men
              tror Sofia Larsen verkligen att en sjuårig tjej förstår skillnaden
              mellan ett betyg och ett omdöme om hon blir Icke godkänd i skolan
              när hon är sju år?
            </seg>
          </u>
          <note type="speaker" n="b68cc534">
            Anf. 220 SOFIA LARSEN (c) replik:
          </note>
          <u who="sofia_larsen_5545af" xml:id="i-3d101142feffc55b-1" n="8c4ffbb4">
            <seg n="f6d3244e">
              Fru talman! Jag skulle vilja fråga Mikael Damberg om han och
              Socialdemokraterna tycker att det är viktigt att föräldrarna får
              en tydlig information om hur det går för deras barn. Vi tycker
              det, och vi vill att alla möjliga redskap ska kunna användas för
              det.
            </seg>
            <seg n="c17676ee">
              Bestämmer man sig då för att man vill ha en skriftlig information
              är det helt omöjligt att göra en sådan som inte är betygsliknande.
              Problemet i dag är att all skriftlig information mer eller mindre
              har klassats som betygsliknande.
            </seg>
            <seg n="b8eb90b2">
              När man arbetar i skolan och vill underlätta inför utvecklingssamtalen
              för en elev som har många lärare gör man en skriftlig information
              och säger att så här ligger eleven till. Ska man då säga att lärarna
              i skolan inte följer lagen? Vi vill att alla vägar ska vara möjliga
              för den informationen. Det är väldigt viktigt.
            </seg>
            <seg n="27a2a6fc">
              När det handlar om insatser i skolan är det kanske lite magstarkt
              av Socialdemokraterna, som själva har satt den svenska skolan
              och eleverna i den situation man är i i dag, att säga att det
              inte händer något från regeringens sida. Det händer otroligt mycket
              mer än den nolla som den förra regeringen kunde leverera i slutet.
              Vi har den stora fortbildningssatsningen, speciallärarna och så
              de viktiga målen i år 3. Självfallet ska stödinsatser kunna sättas
              in tidigare, men en hållplats där man tydligt kan se vad som kan
              sättas in ytterligare är viktig. Det är inte den enda delen, men
              det är en extra tydlig och viktig del.
            </seg>
          </u>
          <note type="speaker" n="5ecabe86">
            Anf. 221 MIKAEL DAMBERG (s) replik:
          </note>
          <u who="mikael_damberg_22ef9e" xml:id="i-71f535c98c9567c9-1" n="89c4349f">
            <seg n="44291ce4">
              Fru talman! Sofia Larsen påstår att ingenting hände under den
              förra regeringen, men vi fick 15 000 fler lärare i de svenska
              skolorna. Jag tror att det påverkar ganska mycket. I Skolverkets
              utvärderingar säger man att de elever som är i störst behov av
              stöd och hjälp har hjälpts extra mycket av dessa extra lärare
              i skolan. Detta är kanske det absolut viktigaste.
            </seg>
            <seg n="0b080ba0">
              Man kan inte bara säga kontrollstationer. Sådana inför ni, men
              sedan flummade du på, och det kom inga stödåtgärder. Det är det
              vi kritiserar. Det finns ingen politik för tidiga stödåtgärder.
              Vi har dubbelt så mycket till fortbildning för lärare för de yngre
              åren. Lärarna behöver mer fortbildning för att kunna hantera de
              här frågorna.
            </seg>
            <seg n="cde74594">
              Jag sade redan i min inledning att det är självklart att man
              måste kunna följa upp barnen från dag ett i skolan. Jag har mina
              barn i förskolan, och jag går på individuella utvecklingssamtal
              nu. Jag har individuella utvecklingsplaner för mina barn redan
              i förskolan. Har ni besökt skolor? Har ni tagit del av en individuell
              utvecklingsplan? Är det ingen skriftlig information i dem? Jag
              har fått skriftlig information i individuella utvecklingsplaner.
              Det är ett verktyg som elev och lärare ska ha tillsammans med
              föräldrarna just för att sätta upp mål för framtiden.
            </seg>
            <seg n="7d36ca34">
              När ni luddar till begreppen och säger att det är okej att de
              är betygsliknande måste Sofia Larsen kunna förklara skillnaden
              mellan betygsliknande omdömen och betyg för den sjuåriga tjejen
              och även förklara vad det betyder när hon blir Icke godkänd vid
              sju års ålder. Underlättar det inlärningen i skolan eller kan
              det till och med försvåra inlärningen och kunskapsutvecklingen
              för den lilla tjejen?
            </seg>
            <seg n="e1f7bd35">
              Den principiella frågan är stor, och vi har inte diskuterat den
              tillräckligt mycket i Sverige. Men det är ett ansvar ni får ta
              om ni vill införa betygsliknande omdömen. Lärarförbunden säger
              att det här måste vi reda ut. Ni vet väl om att lärarna för de
              yngre årskurserna inte ens är utbildade i att sätta betyg, men
              betygsliknande omdömen ska de enligt er regering vara helt kapabla
              att avge. Det blir intressant att se era förklaringar till sjuåriga
              tjejer och killar!
            </seg>
          </u>
          <note type="speaker" n="360eb893">
            Anf. 222 SOFIA LARSEN (c) replik:
          </note>
          <u who="sofia_larsen_5545af" xml:id="i-3d101142feffc55b-2" n="8c4ffbb4">
            <seg n="570045ca">
              Fru talman! Mikael Damberg klargör ju i sitt inlägg att han menar
              att majoriteten av de svenska lärarna i dag gör fel, när de använder
              sig just av de skriftliga delarna. Han säger också att han gärna
              vill ta ifrån föräldrarna rättigheten att få ytterligare information,
              även skriftlig, om barnen.
            </seg>
            <seg n="652665d0">
              Problemet med den skriftliga information som inte har fått vara
              betygsliknande är att så fort du har skrivit något som liknar
              att eleven ligger si eller så har det varit betygsliknande.
            </seg>
            <seg n="db2f2169">
              Det är därför vi väljer att ta bort det och säger: Varsågod,
              en extra insats, ett extra redskap för lärarna och också för föräldrarna
              att kunna ha i en kommunikation. De allra flesta lärare och föräldrar
              vill ju ha det. Vi säger varsågod och ser till att man får göra
              det också.
            </seg>
            <seg n="4a2d5cd0">
              Sedan kan man fundera lite. När det gäller den fortbildningssatsning
              för lärarna som Mikael Damberg tar upp man säger att man storsatsar
              på de tidiga åren så har man ju bara ungefär hälften av de pengar
              som regeringen lägger. Då kan man ju säga att man satsar på den
              delen. Vi satsar på helheten, vilket vi också tycker är viktigt.
            </seg>
            <seg n="32f3beea">
              Det handlar om de tidiga åren men också om att man ska kunna
              få fortbildning för de äldre eleverna.
            </seg>
          </u>
          <note type="speaker" n="4b34bd9c">
            Anf. 223 MATS PERTOFT (mp) replik:
          </note>
          <u who="mats_pertoft_eb413b" xml:id="i-29af89530fdc2ec1-6" n="6793cc8d">
            <seg n="4deef887">
              Fru talman! Man kan diskutera betygsliknande omdömen väldigt
              länge. Om man vill se något som inte liknar betyg kan jag rekommendera
              Waldorfskolorna. De har skriftliga omdömen, från årskurs 1, och
              de liknar inte betyg. Ett studiebesök anbefalles.
            </seg>
            <seg n="d94546fd">
              Men jag ville fråga Sofia Larsen om två andra saker som jag tog
              upp, fru talman. Den första frågan är: Vilken är anledningen till
              att alliansen inte vill att riksdagen ska debattera avstämningstillfällen
              och skriftliga omdömen längre? Varför ska dessa debatter, om debatter,
              ske på samordningskansliet, i Regeringskansliet eller på regeringssammanträden
              i stället för i Sveriges riksdag? Vad är det ni vill dölja? Tror
              ni att ni inte får igenom era beslut i riksdagen? Det är min första
              fråga.
            </seg>
            <seg n="15812813">
              Sedan har jag också en fråga när det gäller mångfalden, eftersom
              den här propositionen med största sannolikhet går igenom i morgon.
              Tänker du bidra till att det kommer att finnas undantag för alternativa
              godkända kursplaner så att eleverna som undervisas enligt dem
              utvärderas i nationella prov enligt sina kursplaner, enligt vad
              de har lärt sig i stället för att de utvärderas efter en kursplan
              som de inte har lärt sig efter och som inte stämmer med det de
              har undervisats i? I årskurs 3 och årskurs 9 har de nått samma
              mål.
            </seg>
            <seg n="69099cfb">
              Kommer du att bidra till det, eller har Centerpartiet övergett
              sin gamla tradition att värna om alternativa pedagogiker? Miljöministern
              är Waldorflärare av gammal tradition. Hans pappa skrev Waldorfskolans
              läroplan. Så det finns en tradition att falla tillbaka på.
            </seg>
          </u>
          <note type="speaker" n="b352ca07">
            Anf. 224 SOFIA LARSEN (c) replik:
          </note>
          <u who="sofia_larsen_5545af" xml:id="i-3d101142feffc55b-3" n="8c4ffbb4">
            <seg n="cb7946ea">
              Fru talman! När det gäller att slopa riksdagsbindningarna så
              står det i propositionen att det kommer att komma en skollag till
              riksdagen som man får diskutera. Vi fick också på utskottet senast
              lyssna till den utredning som var kring mål i skolan som också
              kommer att fortsätta att diskuteras och fattas beslut om.
            </seg>
            <seg n="60f7b661">
              Vad gäller mål i år 3, nationella prov och eventuella undantag
              har jag funderat och problematiserat kring just detta. Den pedagogiska
              mångfalden är oerhört viktig, men vi måste också ha en likvärdig
              utvärdering, på alla skolor, tycker jag. Hur ska den då utformas?
              Bäst är ändå det som vi har kommit fram till, att i år 3 kunna
              ha nationella prov där man ser hur långt eleverna har kommit.
              Jag har landat i att den utvärderingen bör gälla lika för alla
              elever, oavsett om de går i en fristående skola eller om de går
              i den kommunala skolan.
            </seg>
            <seg n="24835d44">
              Men vägen dit, hur man kommer dit, ska vara fri. Det är väldigt
              viktigt att den är det, för den pedagogiska mångfalden är viktig.
              Men själva utvärderingen är just för elevens skull ändå viktig.
              Sedan är det föräldrars val som det ofta är om man börjar från
              år 1 i skolan att kunna välja en typ av pedagogik som man anser
              är viktig.
            </seg>
            <seg n="9ade14a0">
              Om vi börjar att se på vilka dispenser vi ska ha blir det lite
              klurigt om vi ser att vissa kommunala skolor eller klasser har
              olika typer av inriktningar. Var ska dispensgränsen gå? Hur ska
              vi göra för att komma vidare? Mångfalden är jätteviktig men med
              en likvärdig utvärdering för elevens skull.
            </seg>
          </u>
          <note type="speaker" n="c7dc9475">
            Anf. 225 MATS PERTOFT (mp) replik:
          </note>
          <u who="mats_pertoft_eb413b" xml:id="i-29af89530fdc2ec1-7" n="6793cc8d">
            <seg n="22d8ae2a">
              Fru talman! När det gäller riksdagsbindning svarar inte Sofia
              Larsen på min fråga angående avstämningstillfällen. Jag förutsätter
              naturligtvis att skollagen kommer till riksdagen. Däremot upphäver
              man riksdagsbindningen när det gäller avstämningstillfällen. Det
              är ett faktum. Det är inte demokrati.
            </seg>
            <seg n="90255397">
              När det gäller pedagogisk mångfald finns det ett väldigt enkelt
              sätt att avgränsa detta. Man tar de läroplaner som är godkända
              av Skolverket. Där finns det undantag. Ni säger att barn ska testas
              enligt en kursplan som de inte har följt. De har lärt sig saker
              i annorlunda ordning. Ni säger att barn ska testas på saker de
              inte har lärt sig. Skolverket har inte i sitt uppdrag att ta fram
              de här målen fått något som helst direktiv att ta hänsyn till
              Waldorfskolans läroplan. Det hade varit ett alternativ, men det
              tänkte ni inte på.
            </seg>
            <seg n="f166fee6">
              Ni måste sätta ned foten. Är ni i Centern villiga att stå fast
              vid era gamla traditioner om pedagogisk mångfald i Sverige, vid
              alternativa kursplaner och så vidare som ni har en stolt tradition
              med? Eller inordnar ni er i den här mer militaristiska där alla
              ska vara likadana, nya skoltraditionen i Sverige som inte handlar
              om pedagogisk mångfald utan om pedagogisk likriktning? Avstämningstillfällen
              kan vi diskutera, men nu pratar vi egentligen om en mycket mer
              grundläggande pedagogisk fråga, nämligen den om det ska vara enfald
              eller mångfald i Sveriges pedagogiska landskap.
            </seg>
          </u>
          <note type="speaker" n="7888304e">
            Anf. 226 SOFIA LARSEN (c) replik:
          </note>
          <u who="sofia_larsen_5545af" xml:id="i-3d101142feffc55b-4" n="8c4ffbb4">
            <seg n="b2191f48">
              Fru talman! Det viktigaste att alltid komma ihåg, tycker jag,
              när man diskuterar skolan är att vi ska stå på elevens sida. Det
              handlar om elevens rättigheter, elevens möjligheter och elevens
              ärliga chans att kunna lyckas i skolan. Det är ju det som regeringen
              nu i flera olika steg lägger fram på riksdagens bord som vi också
              kommer att återkomma till under mandatperioden.
            </seg>
            <seg n="86f1b1eb">
              En av dessa saker är att vi ska ha en likvärdig utvärdering.
              Det säger ju inte att vi kväver eller tar bort den pedagogiska
              mångfalden. För det är fortfarande viktigt. Det finns många typer
              av inriktningar och pedagogiker som ska finnas kvar, absolut.
              Men vi måste också ha en tydlig utvärdering för att kunna stärka
              eleven.
            </seg>
            <seg n="aa2a3d22">
              Om vi ska komma bort från den skola där för många elever slinker
              igenom de nio år som vi har, om vi ska komma bort från den gymnasieskola
              där det individuella programmet är ett av de största programmen
              så måste vi sätta till åtgärder. Det är det som den tidigare regeringen
              inte lyckades med. Det är det som vi vill göra nu, allt för att
              eleven ska få en ärlig chans att lyckas. Dörrarna för fortsatt
              lärande, också ute i arbetslivet, ska vara öppna och inte stängas
              för så många elever som det görs i dag.
            </seg>
          </u>
          <note type="speaker" n="e3b1e221">
            Anf. 227 ROSSANA DINAMARCA (v) replik:
          </note>
          <u who="rossana_dinamarca_5b4631" xml:id="i-ef79d3bd7a2f6484-10" n="33910b13">
            <seg n="fabdb8e5">
              Fru talman! När man argumenterar för betygsliknande omdömen och
              nationella prov i trean talar man om att föräldrarna ska kunna
              få information om var deras barn ligger och att lärarna ska få
              veta hur eleverna ligger och om de behöver stöd. Det finns ingenting
              i dag som inte möjliggör det. Föräldrarna vet det mycket väl.
              De får genom utvecklingssamtal veta hur deras barn ligger till,
              och om de vill kan de också få det skriftligt. Lärarna vet mycket
              väl var eleverna ligger någonstans eller vilken typ av stöd de
              skulle behöva.
            </seg>
            <seg n="f1f73ea3">
              Jag tog upp ett exempel i mitt anförande där man tydligt kan
              sätta upp ett antal elever som behöver stöd och vilken typ av
              stöd de behöver. Noltorpsskolan kan spalta upp de behov de har.
              De blir av med åtta lärare till hösten. Hur ska de kunna ha möjlighet
              att ge de eleverna det stöd de behöver när de mister åtta lärare?
            </seg>
            <seg n="7271fd75">
              Företrädare för lärarfacken hävdar att det handlar om att kunna
              skapa mindre grupper, och för det behövs fler lärare. De vet vilken
              typ av resurser man behöver i skolan, men de får inte det. Och
              ni har fortfarande inte kommit med några förslag för att kunna
              stärka de delar som gäller fler lärare, fritidspedagoger, specialpedagoger
              och så vidare.
            </seg>
          </u>
          <note type="speaker" n="fb00f193">
            Anf. 228 SOFIA LARSEN (c) replik:
          </note>
          <u who="sofia_larsen_5545af" xml:id="i-3d101142feffc55b-5" n="8c4ffbb4">
            <seg n="bc77b005">
              Fru talman! Vi tänker inte bestämma hur stora grupper eller hur
              många grupper det ska vara i varje skola, som Rossana verkar vara
              inne på. Tanken är ju att ge lärarna redskapen, dels för att kunna
              utveckla sig själva i den stora fortbildningssatsning som vi gör,
              dels för att kunna se till att det kommer speciallärare till skolorna
              så att det som Rossana Dinamarca efterfrågar kan möjliggöras för
              de grupperna. Det är just det som är viktigt.
            </seg>
            <seg n="fd72c9d0">
              Sedan diskuterar Rossana kommunikationen med hemmet och att den
              är viktig. Jag håller med om det. Den är oerhört viktig för att
              man som förälder ska kunna vara en aktiv part i sitt barns utveckling.
              Hon säger också att ingenting i dag hindrar detta. Jo, det är
              ju det som det gör. De här skriftliga omdömena, om man nu vill
              ha dem som ett komplement till utvecklingssamtalen, blir oftast
              klassade som betygsliknande eftersom det står att eleven är på
              väg i den eller den riktningen. Det är det som har varit det stora
              diskussionsämnet, och vi har sagt att alldeles för många lärare
              och skolor gör fel i detta. Då måste vi ju underlätta deras arbete
              och ge lärarna redskap. Det är just därför som de här förslagen
              läggs fram.
            </seg>
          </u>
          <note type="speaker" n="a744c02b">
            Anf. 229 ROSSANA DINAMARCA (v) replik:
          </note>
          <u who="rossana_dinamarca_5b4631" xml:id="i-ef79d3bd7a2f6484-11" n="33910b13">
            <seg n="617ab4c3">
              Fru talman! Sofia Larsen undviker att svara på frågan. Lärarna
              i dag är inte i behov av verktyget att kunna ge betygsliknande
              omdömen. De vet ju var eleverna ligger, men de får inte de resurser
              de behöver för att kunna ge eleverna stöd. Vad är det för mening
              med att inrätta betyg tidigare, betygsliknande omdömen och nationella
              prov i trean om man ändå inte får de resurser man behöver för
              att kunna sätta in stöd för de elever som behöver det. Lärarna
              vet redan i dag vilka elever som behöver stöd och vilken typ av
              stöd de behöver.
            </seg>
            <seg n="d6cdee3a">
              Sofia Larsen säger att vi inte ska bestämma här hur stora grupperna
              ska vara. Jag säger inte att vi ska bestämma antalet, men det
              som krävs från lärarhåll och från lärarfacken är ju att grupperna
              ska bli mindre. Nu diskuterar vi inte fritids, men det är inte
              rimligt att det på fritids finns 42 barn och 2 personal. Hur bygger
              man en bra fritidsverksamhet på det sättet? Hur hjälper man de
              77 eleverna på Noltorpsskolan som är i behov av lässtöd när man
              tar bort åtta lärare på skolan?
            </seg>
            <seg n="5416672a">
              Det är det här som är problemet. Problemet är inte att det saknas
              mätinstrument. Man saknar resurserna för att kunna göra någonting
              åt det man redan vet i dag.
            </seg>
            <seg n="8360a25b">
              När det gäller de skriftliga omdömena tog Mats Pertoft tidigare
              i sitt replikskifte upp att det är klart att det går att göra
              utan att det behöver vara betygsliknande. Det är på samma sätt
              som att vi som föräldrar när vi har utvecklingssamtal kan ta del
              av de papper som lärarna har skrivit angående våra barn. Det är
              ingen skillnad i det. Det är inte betygsliknande. Det beskriver
              skriftligt hur barnets utveckling har varit.
            </seg>
          </u>
          <note type="speaker" n="e9353da6">
            Anf. 230 SOFIA LARSEN (c) replik:
          </note>
          <u who="sofia_larsen_5545af" xml:id="i-3d101142feffc55b-6" n="8c4ffbb4">
            <seg n="4c095f59">
              Fru talman! Det finns väl ingen, förutom kanske Rossana Dinamarca
              och några av hennes kamrater, som tvivlar på regeringens intresse,
              regeringens insatser och de stora delar som regeringen kommer
              att komma med under mandatperioden vad gäller skolpolitiken. Ett
              av de stora områden som regeringen satsar på och lägger kraft
              på är just skol- och utbildningspolitiken, därför att den har
              varit eftersatt alldeles för länge, bland annat med Vänsterpartiets
              medverkan. Det är därför det nu radas upp förslag som på ett pärlband
              som ska kunna ge ytterligare redskap, ytterligare resurser också
              till de lärare som finns ute på skolorna.
            </seg>
            <seg n="1ebf0cff">
              Det blir något märkligt när Vänsterpartiet säger att det behövs
              helt andra saker, när ni har haft tolv år på er att kunna genomföra
              dem men inte alls har lyckats, och det nu kommer en regering som
              radar upp förslag på hur man ska kunna ge skolan och eleven bättre
              förutsättningar att lyckas.
            </seg>
            <seg n="6d16d650">
              Rossana Dinamarca säger att det inte finns något behov av betygsliknande
              omdömen i skolan. Men det är just det som det gör. Det är ju det
              man gör hela tiden. Man ger ju det man inte får. Då måste vi försöka
              ändra på lagen vad gäller just den principen. Eller också får
              vi säga att de inte får göra något över huvud taget. De får bara
              prata.
            </seg>
            <seg n="3ad7fcf6">
              Vill vi ha skriftliga omdömen måste de också få vara betygsliknande,
              annars kan vi inte ha dem. Det får man bestämma sig för. Då får
              man också bestämma sig för att föräldrarna inte kan få dessa omdömen.
              Föräldrarna efterfrågar dem i dag. Mycket av det lärarna gör när
              de arbetar jämsides med varandra är att använda sig av sådana
              skriftliga underlag. Det är viktigt att kunna ha det som ett av
              flera redskap i skolan.
            </seg>
          </u>
          <note type="speaker" n="2affbc38">
            Anf. 231 MARGARETA PÅLSSON (m):
          </note>
          <u who="margareta_palsson_309089" xml:id="i-d87b76f805b19ede-7" n="1b1c3df6">
            <seg n="ba4944f9">
              Fru talman! Det finns ett radioprogram som heter Kaliber och
              som går i radions P 1. Det handlade i söndags om betygsskillnader
              i allmänhet och i synnerhet mellan kommunala och fristående skolor.
              När man tränger in i betygssättningens villkor, i mål, i läroplaner
              och i kursplaner kan man lätt förstå att det närmast är ett under
              om betygssättningen blir likvärdig i vårt land.
            </seg>
            <seg n="e5096264">
              Nationella prov ska vara en faktor i betygssättningen, men eftersom
              de inte är obligatoriska förrän i årskurs 9 sätts en hel del betyg
              utan att lärarna har nationella prov till sin hjälp. Leif Davidsson
              har i sin utredning, som han presenterade för oss i utskottet
              häromdagen, visat det som vi moderater länge har påpekat, nämligen
              att vi har alldeles för många och ibland motstridiga mål i skolan.
              Vi har mål att uppnå och vi har mål att sträva efter. Vi har en
              läroplan som dåligt hänger ihop med kursplaner, och vi har betygskriterier
              som är utfärdade av Skolverket. Kriterierna för Godkänd finns
              inte i samma dokument som kriterierna för Väl godkänd och Mycket
              väl godkänd, och lärarna har inte fått tillräcklig utbildning
              i de nya kursplanerna. Det finns vissa lärare som inte ens har
              fått utbildning i att sätta betyg, trots att de undervisar i de
              årskurser där betyg ges.
            </seg>
            <seg n="0e385902">
              Att sätta betyg är en allvarlig sak. Det är myndighetsutövning,
              och lärarna behöver betydande utbildning och hjälpmedel för att
              kunna sätta rättvisa betyg. Programmet Kaliber kunde konstatera
              att möjligheten att få högre betyg är större för elever i friskolor,
              men vad det beror på är svårare att fastställa. Friskolor har
              en högre andel elever som är mer intresserade av skolarbetet.
              Friskolor har fler föräldrar med egna högre studier bakom sig.
              Men det är nog inte hela förklaringen.
            </seg>
            <seg n="f1793927">
              Kaliber undersökte bland annat två skolor i min grannkommun,
              Ängelholm. Speciellt den ena, en kommunal skola, har jag ganska
              god kännedom om. Att problemet enbart skulle vara, vilket man
              försökte att påpeka i programmet, att lärarna där är snåla med
              betygen det var en elev som påstod det vill jag bestämt dementera.
              Problemet i den skolan har i mångt och mycket varit en ledningsfråga.
            </seg>
            <seg n="95913500">
              Vi allianspartier gick till val på att vi ska ha regelbundna,
              obligatoriska kunskapskontroller och nationella prov redan i årskurs
              3. Vi ska ha betyg tidigare och i flera steg. Betyg ska införas
              i årskurs 6, men inte tidigare än så i kommunala skolor. Dessutom
              ska alla skolor inspekteras vart tredje år och inte som nu enbart
              vart sjätte år. Eleverna ska kunna kräva hjälp om de inte uppnår
              målen.
            </seg>
            <seg n="a731c512">
              Det betygssystem som finns i dag, tillsammans med utvecklingssamtal
              och individuella utvecklingsplaner, ger inte tillräcklig information
              om elevernas kunskapsutveckling. De nationella styrsystemen för
              vad som ska krävas för ett visst betyg är luddiga. Informationen
              som ges i samband med utvecklingssamtalen upplevs ofta som otydlig,
              och därför ser vi fram emot att samtalen kan kompletteras med
              ett skriftligt omdöme. Ett skriftligt omdöme måste naturligtvis
              få lov att vara betygsliknande, annars kan det inte ges. Det har
              vi hört här tidigare i kväll.
            </seg>
            <seg n="884169dc">
              En nödvändighet för vår allianspolitik är att vi fattar beslut
              enligt förslaget i betänkandet, det vill säga att vi tar bort
              de tidigare riksdagsbindningarna om avstämningstillfällen i grundskolan.
            </seg>
          </u>
          <note n="0c5c8fd3">
            Fru talman! Jag yrkar bifall till förslaget i betänkandet.
          </note>
          <note type="speaker" n="4427fd9b">
            Anf. 232 MIKAEL DAMBERG (s) replik:
          </note>
          <u who="mikael_damberg_22ef9e" xml:id="i-71f535c98c9567c9-2" n="89c4349f">
            <seg n="5244af50">
              Fru talman! Det var intressant att Margareta Pålsson tog upp
              Kalibers granskning. Den visar att frågorna är komplexa. Att dessa
              skillnader finns trots nationella prov visar att vi måste titta
              på dessa frågor ytterligare och se vad det kan bero på. Det finns
              en risk att det finns en betygsinflation i det svenska skolsystemet,
              att olika skolor konkurrerar om elever genom att ge bra betyg
              för att därmed få fler elever i framtiden. Det är klart att det
              är en viktig fråga.
            </seg>
            <seg n="538d0733">
              Jag har två frågor till Margareta efter hennes inlägg. Den första
              gäller det nationella provet i årskurs 3. Hur stor vikt anser
              Margareta Pålsson att det ska ha i betygssättningen i åttan och
              nian?
            </seg>
            <seg n="6a8ec56e">
              Den andra frågan gäller om ni kan förklara hur det går ihop att
              lärarna i dag, enligt uppgift från er, inte är kapabla att skriva
              individuella utvecklingsplaner som inte är betygsliknande. Det
              klarar de inte av. Lärarna är inte kompetenta att göra det i dag.
              Men däremot är de kompetenta att fastställa betygsliknande omdömen,
              trots att de inte har utbildning för det. Jag får inte det att
              gå ihop. Kan du förklara det?
            </seg>
          </u>
          <note type="speaker" n="9dbc2105">
            Anf. 233 MARGARETA PÅLSSON (m) replik:
          </note>
          <u who="margareta_palsson_309089" xml:id="i-d87b76f805b19ede-8" n="1b1c3df6">
            <seg n="b99bda8f">
              Herr talman! Mikael Damberg pratar om betygsinflation och konkurrens
              mellan skolor. Det kan säkert vara så. Men när jag har studerat
              betygssättning har jag insett vilket stort problem det är att
              sätta betyg när det inte finns tydliga kriterier och det är så
              många mål att förhålla sig till.
            </seg>
            <seg n="2a40d997">
              En lärare i Skanör eller en lärare i Kiruna kan ha lite olika
              kriterier för att sätta sina betyg. Därför är det viktigt att
              de har ett nationellt styrinstrument att förhålla sig till.
            </seg>
            <seg n="e77a1694">
              Mikael Damberg frågade vilken vikt de nationella proven i årskurs
              3 ska ha för betygssättningen i åttan och nian. Ingen alls. Det
              är inte därför vi vill ha nationella prov i årskurs 3. Vi vill
              ha nationella prov för att tydliggöra vilka elever som inte har
              nått upp till målen. Då kan de fångas upp och få den hjälp de
              har rätt till. Kommunerna ska tvingas ge dem den hjälpen, och
              vi ska se vilka det är. Även speciallärare ska utbildas som har
              kompetens att ge eleverna vad de behöver.
            </seg>
            <seg n="1d19f751">
              Jag har svårt att svara på den andra frågan. Det var nog något
              misstag med de individuella utvecklingsplanerna. Jag tror att
              Mikael Damberg faktiskt rörde till det.
            </seg>
          </u>
          <note type="speaker" n="6b92106e">
            Anf. 234 MIKAEL DAMBERG (s) replik:
          </note>
          <u who="mikael_damberg_22ef9e" xml:id="i-71f535c98c9567c9-3" n="89c4349f">
            <seg n="77545a84">
              Herr talman! Det är bra att Margareta Pålsson säger att det är
              viktigt att se över målen och kriterierna för betygssättning.
              Det är viktigt. Där har vi nog en samsyn. Det är också bra att
              man är överens med mig, och oss, om att det nationella provet
              i årskurs 3 inte ska vara styrande för betygssättningen längre
              fram. Det är bra att vi reder ut det eftersom det kan skapa en
              viss förvirring.
            </seg>
            <seg n="88a9cf2e">
              Sedan säger Margareta att kommunerna kommer att bli tvingade
              att ge eleverna hjälp. Bra. Men det finns inga sådana förslag
              på bordet. Det kostar pengar. Det handlar om miljardbelopp. Det
              är en spännande tanke, men vi har inte sett något av detta från
              regeringen. Jag har i en tidigare debatt visat att våra satsningar
              mot de yngre åldrarna är större än regeringens satsningar mot
              de yngre åldrarna. Man ger inte förutsättningar, och det tycker
              jag är svagt.
            </seg>
            <seg n="94aa8ade">
              Jag vill återkomma till den andra frågan. Det var över huvud
              taget inte förvirrat. Ni har konstaterat att lärarna i dag inte
              är kapabla att skriva individuella utvecklingsplaner och omdömen
              som inte är betygsliknande. Det klarar, enligt er uppgift, lärarna
              i dag inte av. Men enligt er uppgift ska samma lärare vara kapabla
              att skriva betygsliknande omdömen på ett rättvist och likvärdigt
              sätt, trots att de inte har utbildning i betygssättning. Det är
              fantastiskt att lärarna kan vara så inkompetenta å ena sidan men
              vara så fruktansvärt kompetenta å den andra sidan.
            </seg>
            <seg n="f420caa5">
              Jag undrar om Margareta kan svara på den fråga jag tidigare ställde
              till Sofia Larsen. Hur ska en tjej på sju år förstå skillnaden
              på omdöme och betyg samt vad det betyder att bli Icke godkänd
              i skolan?
            </seg>
          </u>
          <note type="speaker" n="9c232d31">
            Anf. 235 MARGARETA PÅLSSON (m) replik:
          </note>
          <u who="margareta_palsson_309089" xml:id="i-d87b76f805b19ede-9" n="1b1c3df6">
            <seg n="f1b9f280">
              Herr talman! Det är tråkigt om man först nu inser att lärarna
              behöver kompetensutvecklas. Varför har man inte insett det under
              de tidigare tolv åren? Jag har lite svårt att läsa ut summorna
              i er budgetmotion, med tanke på att era satsningar på de yngre
              åldrarna ska vara dubbelt så stora som de vi gör. Men om det är
              så är det bra att ni vill satsa dubbelt så mycket. Jag hade inte
              heller haft något emot den satsningen från vår sida. Men vi tycker
              att det är viktigt att också ge de andra lärarna fortbildning,
              bland annat i att sätta betyg och för att fördjupa sina ämneskunskaper.
              Det finns dessutom en stor skara lärare, inte bara för de lägre
              åldrarna, tvärtom även för elever i de högre åldrarna, som inte
              har någon pedagogisk utbildning alls. Dem vill vi också satsa
              på. Det behövs verkligen en satsning på hela lärarkåren.
            </seg>
            <seg n="d593254b">
              Det är skillnad på att ge ett skriftligt omdöme och att sätta
              betyg. Det är inte samma sak. Ett skriftligt omdöme kan vara till
              exempel till en flicka: Lisa har en god läsförmåga, och hon förstår
              vad hon läser. Men hon skriver sämre och har svårt att forma bokstäver.
              Det kan vara något i den stilen. Det är ett betygsliknande omdöme,
              och det får man enligt Skolverket inte skriva i dag. Men det är
              inte samma sak som att sätta betyg. Det är kanske svaret på den
              andra frågan.
            </seg>
          </u>
          <note type="speaker" n="477947be">
            Anf. 236 MATS PERTOFT (mp) replik:
          </note>
          <u who="mats_pertoft_eb413b" xml:id="i-29af89530fdc2ec1-8" n="6793cc8d">
            <seg n="0b12acbb">
              Herr talman! Jag fortsätter att vara lika envis och långtråkig
              genom att upprepa mina frågor. Jag uppehåller mig vid två punkter.
            </seg>
            <seg n="87041119">
              Margareta Pålsson nämnde i sitt anförande, vilket förvånade mig,
              att det var nödvändigt för alliansens politik att häva riksdagsbindningen
              i frågorna som propositionen handlar om. Det är märkligt att alliansens
              politik verkar vara beroende av att inte debatteras i riksdagen.
              Det var i alla fall vad du sade.
            </seg>
            <seg n="e765ece1">
              Jag anmärkte i mitt inledningsanförande att för ungefär ett år
              sedan, den 21 april 2006, anmälde Sten Tolgfors den dåvarande
              skolministern Ibrahim Baylan till KU för att han hade flyttat
              frågor till regeringen som Sten Tolgfors tyckte borde hamna på
              riksdagens bord. Varför gör ni samma sak? Varför är alliansens
              politik beroende av detta? Det är ganska odemokratiskt.
            </seg>
            <seg n="59d75775">
              Har Moderaterna övergivit den pedagogiska mångfalden i Sverige?
              Det sade ni aldrig i valrörelsen. Barnen ska alltså testas på
              ämnen som de inte har gått igenom enligt en viss läroplan, till
              exempel Waldorfskolans läroplan. Som en konsekvens borde Skolverket
              upphäva godkännandet av Waldorfskolans läroplan eftersom mål kommer
              att fastställas för årskurs 3. Jag undrar vad Margareta Pålsson
              anser om detta. Har Moderaterna slutat stödja pedagogisk mångfald
              och stöder enbart enhetlighet eller enfald?
            </seg>
          </u>
          <note type="speaker" n="8ba2e3a0">
            Anf. 237 MARGARETA PÅLSSON (m) replik:
          </note>
          <u who="margareta_palsson_309089" xml:id="i-d87b76f805b19ede-10" n="1b1c3df6">
            <seg n="70cecf9a">
              Herr talman! Det är väl lite magstarkt att påstå att vi har övergett
              vårt mål om den pedagogiska mångfalden. Utan Moderaterna i regeringen
              år 1992 hade det knappast blivit en friskolereform.
            </seg>
            <seg n="7e46c550">
              Varför säger jag att det är nödvändigt för vår politik? Riksdagsbindningarna
              innebär bland annat att nationella prov inte får vara obligatoriska
              från årskurs 9.
            </seg>
            <seg n="c86dd6bb">
              Vi ska nu lägga fram förslag om att vi vill ha obligatoriska
              nationella prov i årskurs 3 och i årskurs 6. Det är väl naturligt
              att vi inte lägger fram ett förslag som strider mot de så kallade
              riksdagsbindningarna.
            </seg>
            <seg n="3abd5398">
              Det tredje gällde vad Sten Tolgfors tyckte och tänkte då. Jag
              samarbetade visserligen med Sten då, och jag träffar honom ibland
              nu, men mitt minne är inte så gott att jag kan uttala mig om hur
              han tänkte då. Det får Mats Pertoft ursäkta.
            </seg>
          </u>
          <note type="speaker" n="eb06c6cd">
            Anf. 238 MATS PERTOFT (mp) replik:
          </note>
          <u who="mats_pertoft_eb413b" xml:id="i-29af89530fdc2ec1-9" n="6793cc8d">
            <seg n="19d69736">
              Herr talman! Jag konstaterar att Margareta Pålsson inte svarar
              på frågan hur man ska förhålla sig på landets Waldorfskolor. Ska
              deras elever testas på sådana saker som de inte har lärt sig enligt
              den kursplan som är godkänd av Skolverket? Är kursplanen ogiltig
              i och med detta? Eller tänker Moderaterna verka för att de kan
              få till exempel nationella prov utifrån den kursplan som de är
              godkända på? Det är ett fullt möjligt alternativ. Det är inte
              något som jag tycker är fantastiskt det tycker inte heller Waldorfskolefederationen
              men det är ändå fullt möjligt.
            </seg>
            <seg n="d150f58a">
              Jag skulle gärna vilja ha ett konkret svar. Det handlar om pedagogisk
              mångfald. Det är den mest annorlunda pedagogik vi har i Sverige.
              Den är godkänd av Skolverket. Jag undrar: Kommer den att vara
              det vidare i alliansens Sverige?
            </seg>
            <seg n="83ea1e88">
              Sedan undrar jag om vi diskuterar olika saker när vi pratar om
              riksdagsbindning. Som jag har förstått det kommer dessa frågor
              inte längre att diskuteras i Sveriges riksdag. Vi kan ändå fatta
              beslut om hur många nationella prov som helst som regeringen vill
              föreslå. Men i och med att man nu upphäver riksdagsbindningen
              kommer dessa beslut inte längre att fattas i riksdagen. Det är
              det som är alliansens odemokratiska förflyttning av ärenden till
              regeringssammanträden.
            </seg>
            <seg n="bb7943b7">
              Då bör Margareta Pålsson svara på den frågan, och inte hänvisa
              till att nationella prov blir obligatoriska. Vi kan diskutera
              hur många nationella prov som helst som regeringen föreslår, men
              jag vill att diskussionen försiggår här i kammaren och inte bakom
              lyckta dörrar på regeringssammanträden.
            </seg>
          </u>
          <note type="speaker" n="b6063af3">
            Anf. 239 MARGARETA PÅLSSON (m) replik:
          </note>
          <u who="margareta_palsson_309089" xml:id="i-d87b76f805b19ede-11" n="1b1c3df6">
            <seg n="21bc0c7f">
              Herr talman! Man kan knappast påstå att det inte är demokrati
              i vår regering. I det demokratiska styrelseskick vi har i landet
              har vi genom allmänna val utsett denna riksdag och därmed sedan
              också vår regering. Den är demokratisk i allra högsta grad.
            </seg>
            <seg n="d326925d">
              När det gäller diskussionen om nationella prov är jag övertygad
              om och säker på att de kommer att diskuteras mycket här i kammaren.
              Om oppositionen inte är beredd är vi alla beredda att diskutera
              dem länge och mycket eftersom vi tycker att de är bra och viktiga.
            </seg>
            <seg n="aab40ba6">
              När det gäller Waldorfskolor är detta naturligtvis ett problem.
              Vi har inga planer på att säga att deras kursplan, som vi har
              varit med om att göra tillåten, är ogiltig. Det är ett litet problem,
              som vi säkert kan lösa. Ärligt och uppriktigt vet jag inte hur,
              och jag vet inte vad svaret blir. Vi är alla flitigt uppvaktade
              av människor som jobbar och driver Waldorfskolor.
            </seg>
            <seg n="1483d355">
              Vårt mål med de nationella proven i årskurs 3 är återigen att
              barnen tidigt ska lära sig att läsa, skriva och räkna. Målet är
              att de som inte lyckas ska upptäckas i tid, att de ska få det
              stöd och den hjälp som de behöver och som de har rätt till. Det
              gäller naturligtvis också barnen i Waldorfskolan. Jag är övertygad
              om att vi kommer fram till en bra lösning på deras problem.
            </seg>
          </u>
          <note type="speaker" n="c980887f">
            Anf. 240 ULF NILSSON (fp):
          </note>
          <u who="ulf_nilsson_b08371" xml:id="i-756f1734289330d7-6" n="e02d6ea8">
            <seg n="3ca6d3bd">
              Herr talman! Jag har träffat rätt många grundskoleelever som
              säger att det första betyget i åttan kom som en väldigt obehaglig
              överraskning. Jag pratade nyligen med en kille som sade: Varför
              talade ingen om för mig att jag var så dålig i matte? Hade jag
              vetat det hade jag jobbat mer.
            </seg>
            <seg n="e949ef5a">
              Om vi ser tillbaka några år går det en gräns någon gång i början
              av 70-talet, då vi delvis fick en ny skolideologi i Sverige som
              har dominerat fram till nu. Det har väldigt länge i den officiella
              skolpolitiken varit fult och gammalmodigt att tala om kunskaper.
              I stället för att tala om vad eleverna ska lära sig har man talat
              mycket mer om hur de ska lära sig. Processen har varit viktigare
              än målet. Det har funnits ett ideologiskt motstånd, särskilt från
              dem som nu är oppositionspartier här, mot att mäta kunskap och
              utvärdera skolans resultat.
            </seg>
            <seg n="6403a121">
              Nu ser vi facit av tolv års socialdemokratisk, vänsterpartistisk
              och miljöpartistisk skolpolitik. Var tionde elev som går ut årskurs
              9 har inte godkända betyg i svenska, engelska och matte. Var tredje
              20-åring har inte en godkänd gymnasieutbildning. Många av dessa
              elever har varit efter sedan tvåan och trean.
            </seg>
            <seg n="f4c3080a">
              Det är därför alliansregeringen nu på bred front, inte bara med
              detta beslut i dag, utlovar en politik med tydliga kunskapsmål,
              tidigare betyg, tidigare nationella prov och stöd tidigt.
            </seg>
            <seg n="0c4bf854">
              Protester hörs från oppositionen. Ni säger mer eller mindre att
              det är elakt att ge klara besked till elever och föräldrar. Vi
              menar tvärtom: Det är mer elakt att sopa problemen under mattan
              och upptäcka dem tio år senare.
            </seg>
            <seg n="950e348f">
              Svenska elever får betyg i skolan senare än nästan alla elever
              i hela världen. Vi är faktiskt inte bäst i världen med våra skolresultat
              långt därifrån. I Sverige får man betyg först i åttan, och ofta
              kommer då det första betyget som en obehaglig överraskning. Ibland
              är det inte så, för ibland har utvecklingssamtalen fungerat bra.
              Men de gör det inte alltid.
            </seg>
            <seg n="dddc0f93">
              En poäng med att sätta betyg tidigt och göra utvärderingar tidigt
              är att politiker, skolledare och ekonomer som bestämmer kommunens
              ekonomi inte kan blunda för att elever behöver stöd. En annan
              poäng är att eleven får mer tid att försöka komma i kapp.
            </seg>
            <seg n="5714df6f">
              Som jag ser det, och som statistiken visar, är det de elever
              som har störst behov av stöd och hjälp i skolan som riskerar att
              bli utan om de inte blir upptäckta.
            </seg>
            <seg n="5a476d81">
              I dag ska vi, herr talman, som sagt var besluta att ta bort två
              gamla riksdagsbeslut, så kallade riksdagsbindningar. Det är dels
              att nationella prov inte får vara obligatoriska före årskurs 9,
              dels att skriftliga omdömen inte får delas ut om inte föräldrarna
              har begärt det och att de dessutom inte får vara betygsliknande.
            </seg>
            <seg n="8146ef33">
              Regeringen ska få rätt att utarbeta nya förordningar, och så
              småningom ska de här reglerna inarbetas i skollagsarbetet. Förutom
              att man kan väcka motioner i riksdagen kommer de här sakerna att
              diskuteras när vi tar ställning till den nya skollag som regeringen
              kommer att föreslå riksdagen 2009 enligt beräkningarna.
            </seg>
            <seg n="73eb3c1e">
              Samtidigt har regeringen väldigt tydligt visat vilken väg man
              vill gå med bättre utvärdering och tydligare information i skolan.
              Skolverket har redan, vid sidan om det vi diskuterar i dag, fått
              i uppdrag att utarbeta tydliga mål för årskurs 3 och dessutom
              börja förbereda nationella prov i svenska och matte. Regeringen
              har även aviserat att man ganska snart tänker fatta beslut om
              att nationella prov ska bli obligatoriska också i årskurs 6 och
              9 och dessutom i fler ämnen.
            </seg>
            <seg n="9dcb304a">
              De senaste dagarnas betygsdebatt visar att betyg fortfarande
              inte sätts på likvärdiga grunder, och inte heller på rättvisa
              grunder. Det har även visat sig tidigare, i till exempel Skolverkets
              utvärdering, att inom en kommun kan betygskriterierna variera
              kraftigt. Det är också en poäng med att använda nationella prov
              i sexan och nian. Egentligen debatterar vi inte det i dag, men
              det är också en poäng att ha nationella prov i fler ämnen, vilket
              är på gång. Det berör betygsdiskussionen.
            </seg>
            <seg n="99d2c35b">
              Utvecklingssamtalen är väldigt viktiga, som många har talat om
              här, men de behöver kompletteras med skriftlig information. Vi
              människor är sådana att det inte är så lätt att ta till sig lite
              jobbiga budskap, och risken är att dessa samtal blir otydliga
              och missförstås.
            </seg>
            <seg n="f65a5b9b">
              Jag har själv varit med om det som förälder. Jag har träffat
              lärare som haft utmärkta utvecklingssamtal, men andra lärare har
              helt enkelt inte orkat med att ge negativ information i den meningen
              att din pojke har svårt för det här och är verkligen efter. Både
              min pojke inte minst och skolan själv hade haft glädje av att
              få den informationen.
            </seg>
            <seg n="eba971ee">
              Det är inte så att nationella prov och skriftliga omdömen ska
              användas för att trycka ned och stressa elever. Det är tvärtom
              så att de ska ge möjligheter för skolan att planera för extra
              stöd, fler timmar och så vidare.
            </seg>
            <seg n="44c0e43c">
              Man har försökt med skriftliga omdömen i årskurser där man inte
              sätter betyg i olika delar av Sverige, bland annat här i Helsingfors
              och i Nacka. När man för några år sedan frågade eleverna i Helsingfors
              om de ville ha skriftliga omdömen svarade nästan alla ja. Föräldrar
              vill veta hur det går för barnen i skolan. Föräldrar vill veta
              hur de ska hjälpa till med skolarbetet och med läxor. Föräldrar
              vill veta om deras barn har problem.
            </seg>
            <seg n="1785f443">
              Men med de gamla reglerna blev det, som ni kanske kommer ihåg,
              en närmast parodisk diskussion om skolan bröt mot lagen när de
              formulerade de här skriftliga omdömena. Fick man skriva: Eva har
              svårt med engelskan? Fick man däremot inte skriva: I engelska
              har Eva mindre goda kunskaper? Var det för betygsliknande? Den
              typen av parodiska diskussioner ska vi inte behöva ha. Jag vill
              påpeka att det som regeringen planerar inte är något tvång att
              skriftliga omdömen ska vara betygsliknande. Det är inte ens ett
              tvång att sätta betygsliknande omdömen. Det får kommuner, skolhuvudmän
              och skolor tillsammans bestämma lokalt, men vi öppnar för möjligheten
              för att slippa de här löjliga diskussionerna som vi hade då om
              hur de ska formuleras.
            </seg>
            <seg n="7a58bbaf">
              Låt oss avslutningsvis titta lite på reservationerna. Det är
              ganska tydligt vad partierna vill. Vänsterpartiet säger helt tydligt,
              som de har sagt i många år, att det inte är någon diskussion.
              De vill avskaffa betygen i grundskolan och ersätta dem med ett
              intyg. De vill naturligtvis inte ha fler nationella prov.
            </seg>
            <seg n="6bf389ce">
              Miljöpartiet och Socialdemokraterna har två gemensamma reservationer.
              De är tydligt inte bara emot dagens beslut om riksdagsbindningar,
              utan de är emot nationella prov och emot förslag om utökade möjligheter
              till skriftlig information.
            </seg>
            <seg n="7b92321d">
              Det är rätt intressant att se. Den förra riksdagsperioden hade
              de här tre partierna väldigt svårt att komma överens om skolpolitiken,
              men nu verkar de mer eller mindre helt överens om att fortsätta
              i samma hjulspår som har lett till de försämrade resultat som
              Sverige har.
            </seg>
            <seg n="cc8cc04a">
              I sin eftervalsanalys har Socialdemokraterna kommit fram till
              att det var skolpolitiken som bidrog till valförlusten. Skolpolitiken
              uppfattades som för lite kunskapsinriktad, säger Socialdemokraterna
              bland annat. Därför har man satt ihop en grupp som ska föreslå
              förändringar av skolpolitiken i partiet. Frågan är bara när vi
              får se några tecken på en ny skolpolitik från Socialdemokraterna.
              I dag ser vi bara samma motstånd som tidigare, motstånd till kunskapsmål
              och motsats till tydlighet.
            </seg>
            <seg n="1cf0efe1">
              Herr talman! Med dagens förslag till beslut tar vi några viktiga
              första steg mot en kunskapsinriktad skola med tydliga mål, bättre
              utvärdering och bättre stöd till dem som behöver det. Jag yrkar
              bifall till förslaget i betänkandet och avslag på motionerna.
            </seg>
          </u>
          <note type="speaker" n="f3cc9612">
            Anf. 241 ROSSANA DINAMARCA (v) replik:
          </note>
          <u who="rossana_dinamarca_5b4631" xml:id="i-ef79d3bd7a2f6484-12" n="33910b13">
            <seg n="0379160e">
              Herr talman! När jag hör Ulf Nilsson börjar jag fundera på varför
              vi ska ha en professionell och utbildad lärarkår om vi inte ska
              lyssna på den. Ni underkänner lärarnas kompetens när ni inte vill
              lyssna på vilka behov de har och vilka resurser de behöver. De
              har tydligt sagt att de inte behöver fler mätinstrument. De vet
              vad deras elever ligger någonstans. De vet vilka behov eleverna
              har, men de kan inte ge dem det stöd de har rätt till därför att
              resurser saknas och därför att det pågår nedskärningar. Här kan
              ni inte frita er från ansvar. Ni har styrt, och styr fortfarande,
              i många kommuner. Ni slår undan benen för de här lärarna som tydligt
              visar vilken bedömning de gör av vad olika elever behöver utifrån
              den pedagogiska kompetens som de har. Ni förvägrar dem det.
            </seg>
            <seg n="251f5900">
              Inte ens nu när ni har regeringsmakten kan ni presentera att
              ni kommer att ge ökade resurser till skolan för att man ska kunna
              ha mindre grupper, anställa fler specialpedagoger, fritidspedagoger
              och så vidare.
            </seg>
          </u>
          <note type="speaker" n="0670db19">
            Anf. 242 ULF NILSSON (fp) replik:
          </note>
          <u who="ulf_nilsson_b08371" xml:id="i-756f1734289330d7-7" n="e02d6ea8">
            <seg n="38035236">
              Herr talman! Det måste vara något missförstånd här. Det pågår
              inga nedskärningar enligt den borgerliga budget som gäller just
              nu. Tvärtom har kommunerna inte haft så god ekonomi som nu på
              många år. Det finns vissa förändringar som man alltid kan diskutera.
              Det finns vissa öronmärkta bidrag som lades in i kommunbidraget
              och så vidare. Men som helhet kan man inte säga att det pågår
              några nedskärningar av resurserna till skolan eller till kommunerna.
            </seg>
            <seg n="910011b9">
              När det gäller att lyssna på en professionell lärarkår vill jag
              säga att det finns många olika uppfattningar bland lärarna. Jag
              vet inte om Rossana Dinamarca har gjort någon form av gallupundersökning
              eller opinionsundersökning som säger att en majoritet av lärarna
              vill det eller det. Någon sådan har inte jag sett i alla fall.
              Däremot vet jag att det förs en debatt och att det finns delvis
              olika åsikter i olika lärarförbund och bland olika enskilda lärare.
            </seg>
            <seg n="aa41256f">
              Det är klart att det vore väldigt bra om vi alltid kan öka resurserna
              till skolan. Jag, som skolpolitiker, arbetar naturligtvis inom
              vår egen regeringsallians för att få mer resurser. Det gör man
              ju alltid för det man brinner för. Men faktum är att Sverige har
              en väldigt lärartät skola. Vi har en väldigt dyr skola per elev.
              Man har satsat mycket på skolan genom åren. Det är bra. Det är
              bra att även Socialdemokraterna har satsat mycket på skolan. Felet
              är att de har använt pengarna fel. I stället för att sätta in
              åtgärder tidigt när det både är mänskligt och billigt har man
              satt in dem sent när det är jobbigt för eleven och dyrt.
            </seg>
            <seg n="0c67df9c">
              Jag tycker att Rossana Dinamarca fokuserar på fel saker. Resurser
              är naturligtvis viktiga, men det allra viktigaste i det här läget
              är hur vi använder resurserna. Jag håller, som sagt var, inte
              med om att det pågår några nedskärningar för tillfället tvärtom.
            </seg>
          </u>
          <note type="speaker" n="23060068">
            Anf. 243 ROSSANA DINAMARCA (v) replik:
          </note>
          <u who="rossana_dinamarca_5b4631" xml:id="i-ef79d3bd7a2f6484-13" n="33910b13">
            <seg n="2383a25f">
              Herr talman! Ulf Nilsson säger att det inte pågår några nedskärningar.
              Säg det till lärarna på Noltorpsskolan i Alingsås! Åtta lärare
              ska bort. Vad är det? Är det en tillökning? Minus brukar innebära
              att man tar bort saker. I det här fallet är det åtta lärare som
              ska bort, trots att man visar vilka behov man har. Man har stora
              behov. Det är en skola där det finns väldigt stora behov, bland
              annat på grund av att många har ett annat modersmål än svenska.
              Jag talade om att det finns flera där som har behov av lässtöd.
              Andelen elever där som inte har uppnått målen i svenska, matte
              och engelska är betydligt större än vad den är på de andra skolorna.
              Trots det ska åtta lärare bort. Är det rimligt? Är inte det nedskärningar?
            </seg>
            <seg n="1a316fe7">
              Folkpartiet brukar ofta hävda att vi har en lärartät skola. Ni
              brukar säga att vi har världens mest personaltäta skola. Både
              Lärarnas Riksförbund och Lärarförbundet säger att man behöver
              göra mindre grupper, och för att man ska kunna göra mindre grupper
              i skolan behövs det fler lärare. Eller ska en mindre grupp vara
              utan lärare?
            </seg>
          </u>
          <note type="speaker" n="9dc2974d">
            Anf. 244 ULF NILSSON (fp) replik:
          </note>
          <u who="ulf_nilsson_b08371" xml:id="i-756f1734289330d7-8" n="e02d6ea8">
            <seg n="47bd7432">
              Herr talman! Det riktigt stora och akuta problemet som Rossana
              Dinamarcas parti och den regering som ni stödde inte har gjort
              någonting åt på tolv år är att det inte finns tillräckligt många
              lärare. 20 procent av lärarna som är tillsvidareanställda är inte
              färdigutbildade lärare. Det är en verklig utmaning som jag hoppas
              att vi kan visa att vi gör någonting åt de närmaste åren.
            </seg>
            <seg n="5c83d0cd">
              Jag känner tyvärr inte till den här skolan i Alingsås. Jag vet
              inte om det har fattats några dumma beslut där. Jag kan inte veta
              om det fattas dumma beslut och om det görs felaktiga nedskärningar
              på olika håll i kommunerna i Sverige. Jag menade bara att Rossana
              Dinamarca har helt fel om hon påstår att vi i majoriteten i riksdagen
              har gjort nedskärningar i Sveriges kommuner och skolor. Det har
              vi inte gjort.
            </seg>
          </u>
          <note type="speaker" n="b755d594">
            Anf. 245 MATS PERTOFT (mp) replik:
          </note>
          <u who="mats_pertoft_eb413b" xml:id="i-29af89530fdc2ec1-10" n="6793cc8d">
            <seg n="b3f434f1">
              Herr talman! Jag vill fortsätta att koncentrera mig på mina två
              frågor som jag även vill ställa till Folkpartiet. Alla ska ha
              rätt att få svara, tycker jag.
            </seg>
            <seg n="e6e74648">
              Allteftersom kvällen fortskrider ser jag att det verkar finnas
              en okunnighet inom alliansen som jag tycker är väldigt beklaglig.
              Okunnigheten verkar till viss del handla om vad begreppet upphävande
              av riksdagsbindning innebär. Beslutet, som det är formulerat,
              innebär att dessa frågor som berörs i propositionen i princip
              inte ska diskuteras i kammaren längre. Det måste väl allianspartierna
              vara medvetna om!
            </seg>
            <seg n="ae116d7c">
              Vi ska inte diskutera omställningstillfällen. Vi ska inte diskutera
              skriftliga omdömen. Man kan i sak ha olika uppfattningar, men
              är det så att ni är oroliga att förlora voteringar i framtiden?
              Är det därför vi inte ska diskutera frågorna? Jag menar att det
              är odemokratiskt att flytta dessa beslut bakom regeringssammanträdenas
              lyckta dörrar.
            </seg>
            <seg n="d1d3ab08">
              Lika okunnig verkar man vara när det gäller frågan om pedagogisk
              mångfald och vad dessa nationella prov innebär för alternativ
              pedagogik. Man verkar inte ha förstått att alternativ pedagogik
              finns. Jag trodde faktiskt att de borgerliga partierna som Miljöpartiet
              ju har samarbetat med i många frågor just kring friskolor och
              alternativ pedagogik visste om det.
            </seg>
            <seg n="9f8f8dc1">
              Är det så att enbart Miljöpartiet har kompetens i denna fråga?
              Vi kan naturligtvis låna ut vår kompetens om ni behöver råd och
              stöd.
            </seg>
            <seg n="82f19f3b">
              Står Folkpartiet verkligen fast vid att avskaffa Waldorfskolans
              läroplan? Jag fick ett ganska bra svar av Margareta Pålsson nyss.
              Hon var åtminstone beredd att tänka över saken. Jag undrar var
              Ulf Nilsson och Folkpartiet står.
            </seg>
          </u>
          <note type="speaker" n="e58684be">
            Anf. 246 ULF NILSSON (fp) replik:
          </note>
          <u who="ulf_nilsson_b08371" xml:id="i-756f1734289330d7-9" n="e02d6ea8">
            <seg n="f39946df">
              Herr talman! När det gäller den första frågan om riksdagsbindningen
              tycker jag att Mats Pertoft tar till väldigt stora ord när han
              talar om demokrati. Vi har ju vissa saker där regeringen har bemyndigande
              att fatta beslut genom förordningar och annat. När det gäller
              till exempel läroplan och kursplaner beslutar riksdagen om kärnämnen
              medan regeringen efter Skolverkets förslag får besluta om fördelningen
              av karaktärsämnen och så vidare. Den här uppdelningen finns alltså
              ständigt.
            </seg>
            <seg n="9d8781cb">
              Fram till början av 90-talet beslutade regeringen om antalet
              avstämningstillfällen, eller i varje fall om antalet nationella
              prov. Sedan ändrades det av någon anledning som jag inte känner
              till. Jag tycker inte att det är någon dramatisk fråga, särskilt
              inte då Mats Pertoft har alla möjligheter att föra upp frågan
              om avstämningstillfällen till debatt genom att skriva motioner
              och genom att argumentera så bra att han kan få en majoritet för
              de motionerna. Det kan alltså verkligen förekomma riksdagsdebatter
              om detta även i framtiden om vi vill det!
            </seg>
            <seg n="c2225962">
              När det gäller mångfalden öppnar vi i dag för och det vet vi,
              även om vi inte beslutar om det formellt att det ska bli obligatoriska
              nationella prov redan i årskurs 3. Bakom det beslutet ligger det
              som mängden av läsforskare menar, nämligen att det är väldigt
              vikigt att knäcka läskoden tidigt, helst före åtta nio års ålder.
              Det är mot bakgrund av det som vi säger att det är väldigt viktigt
              att utvärdera hur det har gått med läskunskaperna för elever i
              årskurs 3.
            </seg>
            <seg n="519f2005">
              Därför är jag helt enkelt inte beredd det kan jag frankt säga
              att göra något undantag för Waldorfskolorna. Vad det får för konsekvens
              för Waldorfskolorna är nästan omöjligt att diskutera i dag, men
              jag är beredd att fortsätta att diskutera det och se vad som händer.
              Ett generellt undantag för en viss skola tycker jag dock är väldigt
              svårt att utlova.
            </seg>
          </u>
          <note type="speaker" n="422209a5">
            Anf. 247 MATS PERTOFT (mp) replik:
          </note>
          <u who="mats_pertoft_eb413b" xml:id="i-29af89530fdc2ec1-11" n="6793cc8d">
            <seg n="7b769f5f">
              Herr talman! Uppdelningen är, som Ulf Nilsson påpekar, när det
              gäller riksdagsbindningen att riksdagen fattar vissa beslut och
              regeringen fattar vissa beslut. Nu är det dock så att denna proposition
              handlar om att ändra på den uppdelningen och flytta ämnen från
              riksdagen till regeringens bord. Det tycker jag är principiellt
              felaktigt eftersom det är ett faktum i dag att dessa frågor ligger
              på riksdagens bord.
            </seg>
            <seg n="a0f1fa1b">
              När det sedan gäller de nationella proven sade jag tidigare i
              talarstolen att man visst kan tänka sig nationella prov som utgår
              från vederbörande pedagogiks kursplan. Problemet är att ni aldrig
              gav Skolverket uppdraget att ta hänsyn till sådana frågor. Ni
              har antagligen inte vetat om eller tänkt på att det finns andra
              kursplaner som Skolverket kunde ta med i betänkandet när de nu
              lade fram sina förslag till nationella mål i års-kurs 3.
            </seg>
            <seg n="dbac318d">
              Det är det jag finner så beklagligt, och det är där jag tycker
              att det vore bra om regeringen kunde agera och värna om den pedagogiska
              mångfalden. Nu har man i alla fall glömt bort den totalt. Det
              är illavarslande när det är en regering som annars pratar väldigt
              mycket om mångfald på alla möjliga håll och kanter men när det
              kommer till kritan visar att man varken verkar ha kompetens eller
              verkar tänka på saken.
            </seg>
          </u>
          <note type="speaker" n="82027a95">
            Anf. 248 ULF NILSSON (fp) replik:
          </note>
          <u who="ulf_nilsson_b08371" xml:id="i-756f1734289330d7-10" n="e02d6ea8">
            <seg n="ce929b5b">
              Herr talman! Först vill jag kommentera detta med riksdagsbindningar.
              Sådana beslut att vi ibland förändrar vad regeringen ska besluta
              och vad riksdagen ska besluta fattar vi ju ständigt oavsett vilket
              regering det är. Jag ser dock inte problemet i det. Det kommer
              med i skollagen, som jag sagt tidigare, och då kommer hela detta
              paket att diskuteras. Det finns möjlighet att yrka avslag på de
              delar som handlar om nationella prov, för det kommer att beröras
              i skollagen. Dessutom kan man motionera om det och ta upp det
              på så vis. Det kan alltså verkligen debatteras här i riksdagen
              om man vill det.
            </seg>
            <seg n="45808679">
              Nationella prov har ju den egenheten att de ska utvärdera sådant
              som staten med hjälp av skolforskare, experter, lärare och så
              vidare fastställer är allmängiltiga mål att nå. Staten lägger
              sig inte i hur man når de målen, men meningen är att de ska nås.
            </seg>
            <seg n="d2998516">
              Man gör bedömningen på grundval av vad våra läs- och språkforskare
              säger, nämligen att det är väldigt viktigt att barn lär sig läsa
              tidigt i skolan. Vi fattar inget beslut här och regeringen tänker
              inte fatta något beslut om att stänga Waldorfskolorna, men när
              denna utvärdering görs kommer det naturligtvis att bli en diskussion
              om vad det beror på att det är så här i Waldorfskolorna. Jag vet
              inte vad det kommer att ge för resultat.
            </seg>
            <seg n="1dea2554">
              Det kommer också att bli en diskussion två år senare om hur det
              ser ut i Waldorfskolorna, om det går bra då och så vidare. Det
              öppnar ju för en diskussion, men det finns ingen anledning att
              i detta skede fatta ett beslut om ett generellt undantag för Waldorfskolorna.
              Det övergripande är att det är väldigt viktigt att våra barn tidigt
              knäcker läskoden. Det är de allra flesta överens om.
            </seg>
          </u>
          <note type="speaker" n="6d3da8f1">
            Anf. 249 MIKAEL DAMBERG (s) replik:
          </note>
          <u who="mikael_damberg_22ef9e" xml:id="i-71f535c98c9567c9-4" n="89c4349f">
            <seg n="5ec357bc">
              Herr talman! Jag tänkte faktiskt inte begära en replik, men när
              det for i väg lite grann kände jag att jag kanske måste göra det.
            </seg>
            <seg n="fb6b9f0c">
              Jag tror att Socialdemokraterna kommer att ha en ordentlig eftervalsdiskussion.
              Vi är inne i det, och vi kommer att ompröva, tänka nytt och fundera
              över vad vi ska gå till val på 2010. Jag tror dock inte att Socialdemokraterna
              är det enda partiet som behöver en eftervalsdebatt. Folkpartiet
              halverades i förra valrörelsen, så jag hoppas för er egen skull
              att ni också kanske tar en funderare på vad som gick snett i förra
              valrörelsen.
            </seg>
            <seg n="bf67b5e7">
              Ulf Nilsson försöker dock påstå ett antal saker om socialdemokratisk
              politik som inte stämmer överens med verkligheten. Jag har här
              sagt att nationella prov är viktiga, att de behövs och att de
              är viktiga inte minst för likvärdigheten i betygssättningen. Jag
              har sagt att skriftliga omdömen kan vara viktiga om man vill ha
              det och att det är viktigt att lärarna kan utforma dem. Jag har
              sagt att tidig uppföljning är helt centralt för att fånga upp
              de elever som har behov av tidiga stödinsatser. Jag har sagt att
              jag inte tycker att man ska vänta tre år i skolan på tidiga uppföljningar.
              Jag tycker att man ska ha det i årskurs 1 för att man ska veta
              hur barnen har det och vilka stödinsatser man kan sätta in.
            </seg>
            <seg n="5d2f9efc">
              Däremot kan man fundera på vilket stöd och vilken hjälp ni är
              beredda att ge. Där är ni svaret skyldiga. Vi har i denna debatt
              konstaterat att ni har färre satsningar på de mindre barnen än
              vad vi har.
            </seg>
            <seg n="c3ce309a">
              Jag vill i alla fall återkomma till den sista frågan som på något
              sätt är skiljelinjen i debatten. Den handlar om att ni bryter
              upp mot en svensk tradition om att vi faktiskt inte ska införa
              betygsliknande omdömen eller betyg för väldigt små barn. Det är
              ju det denna debatt handlar om! Det är det ni öppnar för.
            </seg>
            <seg n="2b2d9d21">
              Jag har ställt denna fråga tre gånger här i debatten: Hur ska
              en tjej på sju år förstå skillnaden mellan omdöme och betyg om
              hon får Icke godkänd?
            </seg>
            <seg n="45911c20">
              Varför säger jag då Icke godkänd? Jo, för att skolministern har
              sagt att det är okej i detta kommande system att skriva Icke godkänd
              när det gäller en sjuårig tjej eller kille. Varför är det så viktigt
              att skriva Icke godkänd när det gäller en elev som är sju år?
              På vilket sätt gynnar det kunskapsutvecklingen i skolan?
            </seg>
          </u>
          <note type="speaker" n="fc708592">
            Anf. 250 ULF NILSSON (fp) replik:
          </note>
          <u who="ulf_nilsson_b08371" xml:id="i-756f1734289330d7-11" n="e02d6ea8">
            <seg n="f6a5d9e7">
              Herr talman! Det är ju lite flytande vid vilken tidpunkt någonting
              blir tradition. Mikael Damberg talar om att det är tradition att
              inte ha skriftliga omdömen. Vi satte betyg i årskurs 3 så sent
              som omkring år 1975, vilket jag inte tycker att man ska göra.
              Det är alltså ingen särskilt lång tradition att inte ha några
              tydliga omdömen i de åldrarna.
            </seg>
            <seg n="89315bc8">
              Eftervalsdebatt har vi i Folkpartiet, men vi har inte direkt
              känt något större behov av en eftervalsdebatt om skol- och utbildningspolitiken,
              för den känner vi att vi har ett väldigt starkt stöd för.
            </seg>
            <seg n="b90e8f04">
              Jag väntar med spänning på när Socialdemokraterna ska börja visa
              en kunskapsinriktad politik. Mikael Damberg säger att det är bra
              med nationella prov men vill inte ha dem förrän i årskurs 9. Mikael
              Damberg säger att det är bra med skriftliga omdömen men vill ha
              kvar den här parodiska diskussionen om hur de ska formuleras om
              en formulering som mindre goda kunskaper ska vara betygsliknande
              eller inte, och den löjliga diskussion som han förde kring Nackaomdömena
              till exempel. Han vill ha tidiga uppföljningar men vill inte ha
              obligatoriska tidiga uppföljningar.
            </seg>
            <seg n="0fa3fd7c">
              Vill man som rikspolitiker se till att skolorna ska sätta upp
              mål och utvärdera tidigt så måste man ju bestämma det på något
              sätt, och ni säger i och med beslutet i dag tydligt nej till alla
              de förslag som finns just nu i den riktningen.
            </seg>
            <seg n="35d0bcb4">
              Sedan har vi ju en rad förslag som både på kort sikt och på lång
              sikt kommer att förändra skolan. Det vi diskuterat i dag är en
              del i det. Vi sätter i gång en enorm fortbildningssatsning på
              lärare, till exempel en ny speciallärarutbildning. Vi jobbar fram
              nya och tydliga mål i grundskolan. Vi får en ny och förbättrad
              lärarutbildning. Det händer väldigt mycket på skolområdet. Det
              hände inte mycket de senaste tolv åren, Mikael Damberg.
            </seg>
          </u>
          <note type="speaker" n="669fd12b">
            Anf. 251 MIKAEL DAMBERG (s) replik:
          </note>
          <u who="mikael_damberg_22ef9e" xml:id="i-71f535c98c9567c9-5" n="89c4349f">
            <seg n="00ad4dc0">
              Herr talman! Man noterar att det kallas för löjliga formuleringar
              det är liksom en töntig diskussion om formuleringar, det här att
              betygssätta små barn.
            </seg>
            <seg n="6a5aece2">
              Min dotter är fem och ett halvt år, och hon kommer att börja
              i förskoleklass här till hösten. För mig är det inte några löjliga
              formuleringar om det ska bli tillåtet att sätta Icke godkänd på
              henne när hon går sitt första år i skolan. Det har skolministern
              sagt. Med det här systemet vill man öppna för att, när man är
              sju år och går i skolan, säga: Du är icke godkänd!
            </seg>
            <seg n="6430d4e5">
              Tror man att det leder till kunskapsutveckling i den svenska
              skolan så ska man stå för det och säga det.
            </seg>
            <seg n="2ffaae25">
              Jag tycker att det i alla fall är en nutida tradition i svensk
              skolutveckling att ha den syn jag talade om på barn och kunskap.
              Däremot har vi inte olika uppfattningar om tidiga uppföljningar
              och de nationella provens betydelse. Vi kan diskutera i många
              olika sammanhang.
            </seg>
            <seg n="5d10a79c">
              Men det är ju inte så att den borgerliga regeringen för några
              samtal om stora, övergripande, gemensamma projekt för den svenska
              skolpolitiken. Det handlar ju bara om att få igenom ert alliansprogram,
              som ni totade ihop inför valet. Det finns ju inget intresse för
              att hitta långsiktiga och smarta lösningar som vi är involverade
              i på något sätt. Här kommer ni med era förslag, och de är dåligt
              underbyggda och leder i helt fel riktning.
            </seg>
            <seg n="f7841551">
              Jag kan skriva under på Ulf Nilssons beskrivning av att det kommer
              att läggas fram en rad förslag som förändrar svensk skola ja,
              åt fel håll. Det som vi diskuterar nu är ett sådant förslag. Förslaget
              om att de språkval man gör redan i sexan kommer att avgöra vilka
              möjligheter man har att komma in på universitet är ett annat sådant
              förslag. Förslaget om att ta bort 25:4-regeln för att komma in
              på högskola är ett sådant förslag. Att dela upp gymnasieskolan
              och sänka kunskapskraven för hälften av gymnasiegrupperingarna
              är ett annat sådant förslag.
            </seg>
            <seg n="2c60afd3">
              Det är klart att ni genomför ett antal förslag som förändrar
              den svenska skolan tyvärr inte till det bättre utan till det sämre.
            </seg>
          </u>
          <note type="speaker" n="cb3f736f">
            Anf. 252 ULF NILSSON (fp) replik:
          </note>
          <u who="ulf_nilsson_b08371" xml:id="i-756f1734289330d7-12" n="e02d6ea8">
            <seg n="93daf8cc">
              Herr talman! Jag använde inte uttrycket löjliga formuleringar,
              men jag sade att det blir en löjlig diskussion för de människor
              som helt odramatiskt och seriöst försöker skriva skriftliga omdömen
              som information till föräldrarna. Då är lagstiftningen i dag,
              innan vi fattar det här beslutet, så tråkigt formulerad att tjänstemän
              och andra fastnar i den här diskussionen: Har jag nu skrivit fel?
              Är det olagligt att säga mindre godkänd nivå eller har inte riktigt
              nått målen än? Var går gränsen?
            </seg>
            <seg n="8178a001">
              Den gränsen slipper man fundera över nu. Men det sägs ju väldigt
              tydligt här att det inte är betyg. Det ska alla vara medvetna
              om. Detta är inte betyg.
            </seg>
            <seg n="14356eb2">
              Ni har haft chansen i dag att visa genom någon formulering att
              ni vill ha nationella prov tidigare, att ni vill ha fler avstämningstillfällen
              och så vidare, men det har ni inte visat.
            </seg>
            <seg n="8b7b9083">
              Allt det andra Mikael Damberg räknar upp hinner vi inte med nu
              att vi satsar på en bättre yrkesutbildning och kvalitet i högskolan
              till exempel. Högskolan debatterar vi nästa vecka, så det kanske
              blir tillfälle då.
            </seg>
            <seg n="bc4d8f37">
              Jag kan konstatera att vi får en väldig massa frågor från Socialdemokraterna,
              men hittills inga förslag. Det föreligger inga konkreta förslag
              om hur vi ska nå målen i en kunskapsinriktad skola inga nya förslag
              från Socialdemokraterna. Men det kanske kommer.
            </seg>
          </u>
          <note type="speaker" n="461aa3e9">
            Anf. 253 GUNILLA TJERNBERG (kd):
          </note>
          <u who="gunilla_tjernberg_794b01" xml:id="i-7613e5e95fa0e455-3" n="d4565069">
            <seg n="79c6eab3">
              Herr talman! Skolans viktigaste uppgift är att ge varje elev
              de kunskaper som är nödvändiga för att leva och verka i ett modernt
              samhälle. Att eleverna når kunskapsmålen måste därför vara den
              självklara och främsta målsättningen för skolan och skolpolitiken.
            </seg>
            <seg n="b18de976">
              Enligt Skolverkets rapport 0405 är det i dag 30 000 elever som
              lämnar grundskolan utan godkända betyg, och det måste ju ses som
              ett misslyckande, ingenting annat. Samma rapport visar att det
              har skett en successiv ökning sedan 2001, alltså under Socialdemokraternas
              och stödpartiernas regeringsinnehav. Jag utgår ifrån att vi är
              överens om att det här måste ses som ett misslyckande.
            </seg>
            <seg n="acaee17e">
              Herr talman! Jag förväntade mig det kanske inte, men tänkte ändå
              att det nästan var dags för en replik från Mikael Damberg när
              Rossana Dinamarca höll sitt anförande, när hon så tydligt klagade
              på anledningen till att eleverna inte uppnådde målen. Det var
              ju därför att de aldrig fick det stöd och den hjälp som de hade
              rätt till. Det saknades resurser. Det var en kraftig kritik mot
              Socialdemokraternas skolpolitik.
            </seg>
            <seg n="9ce1f42b">
              Herr talman! Det måste vara vår primära uppgift och vårt primära
              ansvar att tillsammans med lärare, elever och skolledare göra
              allt som står i vår makt för att söka vända den negativa trenden.
              Vi kan inte, och vi får inte, stillatigande se på när årskull
              efter årskull lämnar grundskolan, utan att göra något för att
              vända den negativa trenden.
            </seg>
            <seg n="40fc1ebc">
              Jag vill faktiskt hålla med Ulf Nilsson. Inte ett konkret förslag
              har jag hört jag har lyssnat mycket noga på den här debatten från
              Socialdemokraterna, från Vänsterpartiet eller från Miljöpartiet
              om vad man vill göra åt denna negativa situation. Det handlar
              alltså om 30 000 som lämnade grundskolan utan godkända betyg 20042005.
            </seg>
            <seg n="06aa24ed">
              Elever med svårigheter får aldrig, herr talman, ses som hopplösa
              fall. För de allra flesta är det möjligt att nå skolans mål, men
              en förutsättning är att skolan tidigt uppmärksammar och ger de
              elever som så behöver det stöd som de har rätt till.
            </seg>
            <seg n="f06de918">
              När vi nu i Allians för Sverige häver vissa riksdagsbindningar
              gör vi det möjligt för regeringen att sätta in effektiva åtgärder
              för att tidigt uppmärksamma elever som riskerar att inte nå målen.
              Det handlar inte om att sortera elever utan om att ge varje elev
              en rimlig chans. Det är vår utgångspunkt: Eleven står i centrum.
              Det handlar om att se till att varje elev får ett tillräckligt
              stöd för att nå målen.
            </seg>
            <seg n="2be17fc5">
              I vänsterns retorik framställs förslagen som ett hot mot den
              jämlika skolan. Enligt Socialdemokraterna är syftet med nationella
              prov och skriftliga omdömen det kan man läsa i reservationen att
              jämföra eleverna med varandra, vilket riskerar att leda till en
              utslagning av elever. Det är starka ord, och min fråga blir: Är
              det inte en lika stor risk för utslagning i årskurs 9, eftersom
              man där vill ha det och inte tidigare, enligt vad jag har kunnat
              uttolka av debatten?
            </seg>
            <seg n="10e363e4">
              Frågan som med automatik infinner sig är följande: Är Socialdemokraterna
              emot att vi ska ha nationella prov och skriftliga omdömen i skolan,
              eller är det bara i vissa åldrar som det anses vara en utslagningsmekanism?
            </seg>
            <seg n="43d8aa28">
              Vilka förslag vill man ha i stället? Jag kan inte hitta några
              sådana. Däremot har jag hört den nuvarande partiledaren Mona Sahlin
              säga att hon mycket väl kan tänka sig kontrollstationer i tidigare
              åldrar än vad som är fallet i dag. Det är mycket välkommet och
              mycket bra.
            </seg>
            <seg n="33c16034">
              Herr talman! Eleverna ska inte jämföras med varandra utan med
              de mål som vi är överens om att eleverna ska nå. Det handlar om
              att garantera elevernas rätt till kunskap, att tydliggöra skolornas
              skyldighet och att ge stöd i lärandet, ingenting annat.
            </seg>
            <seg n="91e6d0e6">
              Forskning visar, herr talman, att föräldrars intresse för deras
              barns skolgång är avgörande för hur barnen trivs och lyckas i
              skolan efter de förutsättningar de har. Föräldrar ska ha möjlighet
              att vara insatta i sina barns vardag och ha rätt att få fortlöpande
              information om hur deras barn ligger till i skolan. Utvecklingssamtalen
              är ett viktigt område för att utveckla samarbetet mellan föräldrar
              och skola. Vi kristdemokrater är också positiva till att man vid
              utvecklingssamtalen lägger fast en utvecklingsplan för varje elev.
            </seg>
            <seg n="7d8ee3c8">
              Till skillnad från Socialdemokraterna anser vi att utvecklingsplanerna
              inte enbart kan vara framåtsyftande. En beskrivning av elevens
              resultat, det vill säga en form av skriftligt omdöme, kan, men
              måste inte, vara betygsliknande. Det måste vara utgångspunkten
              för att komma överens om åtgärder för framtiden. Det har Socialdemokraterna
              förbjudit skolorna att göra. När vi nu häver dessa riksdagsbindningar
              blir det möjligt.
            </seg>
            <seg n="ab857244">
              Kristdemokraterna vill dessutom ytterligare tydliggöra elevens,
              lärarens och föräldrarnas gemensamma ansvar för elevens utveckling.
              Därför vill vi att den individuella utvecklingsplanen ska mynna
              ut i ett så kallat ansvarskontrakt som vi gärna vill diskutera.
              I kontraktet skulle man årligen skriftligt konkretisera vilket
              ansvar varje part skolan, eleven och naturligtvis föräldrarna
              har för elevens lärande.
            </seg>
            <seg n="8656a6c0">
              Nationella prov och skriftliga omdömen är ett litet steg på vägen
              mot att fler elever ska nå målen i skolan. Det är ingen lösning
              men ett hjälpmedel för lärare, elever och föräldrar att tydligt
              få veta vilket stöd som behövs och när. Tillsammans med andra
              insatser kan det skapa nya möjligheter för en likvärdig skola
              som ger varje elev möjlighet att utvecklas och nå sin fulla potential.
            </seg>
          </u>
          <note n="e4d68326">
            Herr talman! Jag vill avslutningsvis yrka bifall till utskottets
            förslag i betänkandet i dess helhet och avslag på samtliga reservationer.
          </note>
          <note type="speaker" n="1da5329e">
            Anf. 254 PETER RÅDBERG (mp):
          </note>
          <u who="peter_radberg_0a5fb2" xml:id="i-aa362b90dd8bd5c1-0" n="f023dc99">
            <seg n="10552de2">
              Herr talman! Jag tror att den här debatten väldigt tydligt visat
              att regeringen mer och mer går mot en centralisering av skolan.
              Det hörde man inte i debatten under valrörelsen. Jag ska återkomma
              till det.
            </seg>
            <seg n="1788e336">
              Regeringen föreslår i propositionen att upphäva riksdagsbindningen
              vid avstämningstillfällena, när eleverna ska uppnå viss kunskap,
              samt den om skriftlig information om elevernas skolgång i grundskolan.
              Med andra ord: Det har funnits en demokratisk möjlighet för oss
              förtroendevalda att styra skolan i vissa frågor. Den demokratiska
              möjligheten vill regeringen nu ta bort.
            </seg>
            <seg n="48ead442">
              Regeringens avsikt är, som vi hört, att få fria tyglar att göra
              stora förändringar i grundskolan utan att behöva komma till riksdagen
              för beslut. På vilket sätt kommer denna centralisering, genom
              att man tar bort riksdagsbindningen som jag beskrev ovan, att
              vara till gagn för elevens utveckling och för demokratin? Ni svarar
              inte på den frågan.
            </seg>
            <seg n="9043cc10">
              När det sedan gäller frågan om att öka kunskapen hos våra elever
              tror majoriteten att om alla årskurs 3-elever i hela landet gjorde
              samma prov, alltså de nationella proven, skulle det leda till
              någon form av ökad kunskap. Tror ni på allvar att elevernas motivation
              för lärandet ökar genom att införa de nationella proven i årskurs
              3?
            </seg>
            <seg n="929626e6">
              Vi vet att det inte finns några forskningsresultat som pekar
              i den riktningen. Vi vet också att nio av tio elever trivs med
              sina lärare och att de allra flesta trivs med sitt skolarbete.
              Detta togs upp på Brännpunkt i Svenska Dagbladet i går, och några
              har också refererat till det. Det Sveriges Skolledarförbund trycker
              på är inte det som regeringen lägger fram i sin proposition. De
              tycker att skolan är mycket bättre än vi tror. Om man sätter en
              krisstämpel på skolan, vilket vi hört talas om i dagens debatt,
              gynnar det varken eleverna eller de lärare som arbetar i skolan.
              Det Skolledarförbundet i stället trycker på är att lärarutbildningen
              ses över, att arbetsron i skolan behöver förbättras och att själva
              ledarskapet inom skolan bör ses över. Det är vad de trycker på,
              ingenting annat.
            </seg>
            <seg n="01fa6616">
              Det vi också vet är att förslagen kommer att försvåra för de
              pedagogiska alternativen samt individualiseringen av undervisningen
              i de lägre årskurserna. Det är just i de årskurserna som individualiseringen
              av undervisningen är som störst.
            </seg>
            <seg n="6a2ff9c0">
              Förslaget innebär att arbetsbördan för lärarna inom de lägre
              årskurserna kommer att öka markant jämfört med hur det är i dag.
              En översyn av lärarnas totala arbetsbelastning vore därför önskvärd
              innan ett sådant förslag läggs på riksdagens bord. Det propositionen
              säger är att man inte riktigt litar på lärarnas kompetens när
              de ska bedöma elevernas kunskapsnivå, utan det behövs nationella
              instrument.
            </seg>
            <seg n="d49c4849">
              Detta är i sak fel. Lärarna i de tidiga årskurserna har en mycket
              bra bild av vad deras elever kan och inte kan efter att ha undervisat
              dem i cirka tre år. Lärarna i de lägre årskurserna prövar och
              mäter elevernas kunskaper kontinuerligt under terminen. Att instrumentet
              med nationella prov för nioåringar skulle öka motivationen för
              skolarbetet och att eleverna därmed skulle få ökade kunskaper
              är, som jag sade tidigare, inte sant.
            </seg>
            <seg n="4972010f">
              När man ska uppnå en viss nivå och är nio år betyder det i sak
              att regeringen tvingar samtliga lågstadielärare till en likriktning.
              Det bidrar inte till mångfald och en positiv utveckling för eleven.
              Att elever och föräldrar ska få tydlig information är naturligtvis
              självklart, men det kan ske genom att utveckla de individuella
              utvecklingsplanerna.
            </seg>
            <seg n="8547ead5">
              För knappt två år sedan började man arbetet med att upprätta
              de individuella utvecklingsplanerna. Syftet var att ge föräldrar
              tydlig och utförlig information om hur det går för eleven i skolan.
              Planen ska vara framåtsyftande och tydliggöra vad eleven ska göra
              för att uppnå målen. Arbetet med individuella utvecklingsplaner
              har nyligen kommit i gång och behöver få tid att sätta sig och
              utvecklas innan nya direktiv kommer.
            </seg>
          </u>
          <note n="10e35add">
            Med det yrkar jag bifall till reservationerna 1 och 3.
          </note>
          <note n="9e316b4a">
            Överläggningen var härmed avslutad.
          </note>
          <note n="dbc4c563">
            17 § Fortsatt svenskt deltagande i den internationella säkerhetsstyrkan
            i Afghanistan
          </note>
          <note n="035ca7fe">
            Föredrogs
          </note>
          <note type="speaker" n="952ab1ab">
            Anf. 255 HANS LINDE (v):
          </note>
          <u who="hans_linde_3886bf" xml:id="i-a2f7345da9a84cf6-0" n="d3a174b7">
            <seg n="a5002808">
              Herr talman, riksdagsledamöter, åskådare, åhörare och samlad
              världspress! I snart 30 år har Afghanistan härjats av krig. Gång
              på gång har detta utfattiga land gjorts till slagfält för olika
              globala och regionala stormakters ekonomiska och säkerhetspolitiska
              ambitioner. De som fått betala det högsta priset genom ett ofattbart
              mänskligt lidande är det afghanska folket.
            </seg>
            <seg n="70bf7cff">
              Medellivslängden ligger i dag på 46 år enligt UNDP. Spädbarnsdödligheten
              är den högsta i världen. Vart femte barn kommer aldrig att få
              uppleva sin femårsdag. Utvecklingen går åt fel håll. Under 2006
              stod 100 000 afghanska barn som året innan gått i skolan utan
              skolgång. Den humanitära och mänskliga katastrof vi ser i Afghanistan
              kan på inget sätt överdrivas. Det lidande vi ser i dag kommer
              under många år framöver att utgöra ett allvarligt hinder för utveckling
              och demokratisering även om en fredlig lösning skulle uppnås.
            </seg>
            <seg n="4123a567">
              Afghanistan är i dag ett land långt ifrån ett tillstånd som kan
              beskrivas som fred, och för varje dag som går blir freden i Afghanistan
              alltmer avlägsen. I dag eskalerar våldet, den brokiga motståndsrörelsen
              växer och blir alltmer effektiv, och våldet sprider sig till allt
              större delar av landet. Mellan 2005 och 2006 ökade antalet självmordsbombare
              med 400 procent. Även i norra Afghanistan, där de svenska trupperna
              är stationerade, ser vi hur våldet och attackerna ökar.
            </seg>
            <seg n="53f4237c">
              Säkerhetssituationen förvärras inte trots de internationella
              insatserna, utan till del också på grund av Operation Enduring
              Freedom, OEF. Denna USA-ledda koalition har genom sin krigföring
              bedrivit ett kontraproduktivt arbete som underlättat nyrekryteringen
              till talibanerna. Talibanerna står i dag starkare än de gjort
              sedan 2001. OEF har ett stort ansvar för det.
            </seg>
            <seg n="8c233ecc">
              Vi som har varit kritiska mot insatsen har fått rätt. Vi kommer
              inte att kunna främja fred i Afghanistan genom en ensidig konfrontativ
              och militär strategi. Det är hög tid att vi omprövar Sveriges
              engagemang för Afghanistan.
            </seg>
            <seg n="cc9e91e5">
              Herr talman! När ISAF:s mandat utökades 2006 till att omfatta
              hela Afghanistan var Vänsterpartiet starkt kritiskt till den ökade
              sammanblandningen mellan den krigförande och USA-ledda Operation
              Enduring Freedom å ena sidan och ISAF-styrkorna å den andra. Sedan
              dess har sammanblandningen ökat på område efter område. Gränsdragningen
              mellan de båda insatserna har steg för steg suddats ut.
            </seg>
            <seg n="7e890d24">
              I dag står ISAF under befäl av generalen Dan K. McNeill, tidigare
              befälhavare för USA:s War on Terror i Afghanistan. Soldater från
              OEF har gått över till ISAF. De har bara bytt emblem på sina uniformer.
              Sammanlagt har 13 000 man från stridande förband i OEF förts över
              till ISAF. Historien har lärt oss att det uppstår problem när
              stridande trupp över en natt plötsligt ska gå över till att främja
              fred. Man kan byta emblem på uniformerna, men attityder och förhållningssätt
              som skapats under krigföringen kvarstår.
            </seg>
            <seg n="9ef6eeda">
              Den 5 oktober 2006 övertog ISAF-styrkan ansvaret för säkerheten
              i hela Afghanistan från OEF. I praktiken har de delar av ISAF
              som är stationerade i de södra delarna av Afghanistan ärvt OEF:s
              misslyckade militära strategi och tagit över USA:s roll som aktiv
              krigförande part i konflikten.
            </seg>
            <seg n="d1f21287">
              Mandaten skiljer sig formellt åt mellan ISAF och OEF, men det
              blir alltmer en teoretisk fråga. Den centrala frågeställningen
              är om civila afghaner i dag ser skillnad på de båda insatserna,
              om insatserna i det reella arbetet på marken skiljer sig åt.
            </seg>
            <seg n="7accdcdc">
              I en interpellationsdebatt den 26 mars kunde till och med försvarsministern
              tillstå följande: Naturligtvis kan man hävda att en genomsnittlig
              afghan har svårt att se skillnad på utländska trupper och varifrån
              de kommer. Så är det förvisso. Men problemet för utskottsmajoriteten,
              som i dag säger att ISAF och OEF även fortsättningsvis ska vara
              två distinkt skilda insatser, är att det finns en verklighet i
              Afghanistan, att det finns fakta på marken i Afghanistan bortom
              retoriken. Där är de två insatserna inte distinkt skilda åt. Men
              utskottsmajoriteten väljer att inte se några problem med ISAF.
              Man vill inte höra om några problem med ISAF, och man vill inte
              diskutera problemen med ISAF.
            </seg>
            <seg n="804d0095">
              Herr talman! Man kan fråga sig om denna sammanblandning är något
              problem. De fyra borgerliga partierna och Socialdemokraterna tycks
              ju inte se några problem som behöver åtgärdas. Men det finns ett
              fundamentalt problem: Hur ska ISAF kunna främja fred i Afghanistan
              om man i allt högre utsträckning sammanblandas med en insats som
              har det rakt motsatta uppdraget? OEF:s uppdrag är i dag inte att
              främja fred i Afghanistan. OEF:s uppdrag är att föra krig.
            </seg>
            <seg n="f735421a">
              Det andra stora problemet är att OEF genom sina omfattande övergrepp,
              kränkningar och brott mot de mänskliga rättigheterna bränt sitt
              förtroende bland afghanerna. Man har kommit att i allt större
              utsträckning uppfattas som en ockupationsmakt, i afghanernas ögon
              inte olik den sovjetiska. I afghanernas ögon har OEF förlorat
              all legitimitet. I takt med att gränsen suddas ut mellan ISAF
              och OEF ökar risken för att legitimiteten undergrävs även för
              ISAF.
            </seg>
            <seg n="79efefd4">
              Det sägs att vårt deltagande i ISAF syftar till att möjliggöra
              återuppbyggnads- och utvecklingsarbete i Afghanistan. Men samtidigt
              som de militära utgifterna nu ökar kraftigt, till över 700 miljoner
              kronor, ligger biståndet kvar på i genomsnitt 350 miljoner kronor
              per år. Totalt utgör biståndet till Afghanistan en bråkdel av
              kostnaderna för den militära insatsen. Man missar därigenom att
              angripa konfliktens grundorsaker: fattigdom, hopplöshet och bristande
              framtidstro.
            </seg>
            <seg n="3d196260">
              I betänkandet talas det om samverkan mellan de militära och civila
              insatserna. Det finns betydande risker med en ökad integrering
              mellan bistånd och militära insatser. Om vårt utvecklingsarbete
              ska bibehålla det starka stöd det åtnjuter bland afghanerna i
              dag är det avgörande att rollerna är glasklara och att biståndets
              integritet bibehålls. Risken är annars att vårt utvecklingssamarbete
              äventyras.
            </seg>
            <seg n="2ae3608e">
              Herr talman! Den 12 september genomfördes en anfallsoperation
              mot byn Boka utanför Mazar-i-Sharif. Under svenskt befäl gick
              svenska, amerikanska och afghanska trupper med sammanlagt ett
              20-tal fordon in i byn. I byn utbröt en två timmars eldstrid,
              där över 1 000 skott avlossades. Frågetecknen är många runt denna
              anfallsoperation. Var de svenska truppernas svar på beskjutningen
              proportionell? Varför fanns amerikanska soldater med i insatsen,
              och vilken typ av amerikanska styrkor deltog?
            </seg>
            <seg n="b7959bc3">
              Operationen i Boka slutade med att en man dog: Matou Nematullah,
              som hade kopplingar till den islamistiska rörelsen Hezb-e Islami.
              Även runt hans död finns det i dag en rad frågetecken. Striderna
              i Boka var de mest omfattande som svensk trupp deltagit i sedan
              insatsen i Kongo på 60-talet. För vårt lands trovärdighets skull
              behöver korten läggas på bordet. Frågetecknen är för många för
              att kunna ignoreras, och därför vill Vänsterpartiet se en grundlig
              utredning av händelserna.
            </seg>
            <seg n="5447fea9">
              Herr talman! Det har sagts, och det kommer säkert att sägas igen
              under denna debatt, att Vänsterpartiet sviker Afghanistans folk.
              Jag vill hävda att det är precis tvärtom. Att fortsätta med dagens
              ensidiga militära och konfrontativa strategi, utan att ta intryck
              av de alltmer omfattande problem som finns med ISAF-insatsen det
              är om något att svika Afghanistans folk.
            </seg>
            <seg n="39a1c72a">
              Afghanistans historia visar att det inte finns några militära
              lösningar på landets problem. Fred kommer bara att kunna byggas
              genom en inkluderande och bred freds- och försoningsprocess. Det
              kommer inte att vara enkelt att bygga fred och frihet i Afghanistan,
              men alternativen är så mycket värre.
            </seg>
            <seg n="a4d85de4">
              Sverige har ett långt engagemang i Afghanistan genom vårt utvecklingssamarbete.
              Det är ett engagemang som vi vill ta till vara. Vänsterpartiet
              vill att ett svenskt militärt tillbakadragande kombineras med
              att regeringen tar initiativ till en FN-konferens om Afghanistans
              framtid med syfte att få till stånd en bred och inkluderande freds-
              och försoningsprocess. Det skulle vara att stå upp för Afghanistans
              folk.
            </seg>
          </u>
          <note n="a8bd1a13">
            Jag vill därmed yrka bifall till reservationerna 1 och 6.
          </note>
          <note type="speaker" n="065ef689">
            Anf. 256 PETER RÅDBERG (mp):
          </note>
          <u who="peter_radberg_0a5fb2" xml:id="i-aa362b90dd8bd5c1-1" n="f023dc99">
            <seg n="efaad8bc">
              Herr talman! Afghanistan är ett av världens allra fattigaste
              länder. Över två decenniers inbördeskrig har söndrat ett redan
              tidigare utsatt land. Stor fattigdom råder, och det är stor brist
              på mat och rent vatten. Det afghanska folkets umbärande har berört
              svenska folket under en lång rad år. Miljöpartiet anser att det
              har varit riktigt att sända svensk trupp med FN-mandat till Afghanistan.
              Vår bedömning av säkerhetsläget i landet under de senaste åren
              är att internationellt väpnad personal med stöd av ett FN-mandat
              behövs för skydd av civilbefolkningen och för uppbyggnadsarbetet.
            </seg>
            <seg n="d1edbd53">
              Men detta skydd måste åstadkommas genom ett helhetsperspektiv
              som syftar till att skapa långsiktig och hållbar fred. Därför
              är det viktigt att respekten för mänskliga rättigheter är grundläggande
              hos alla internationella parter som finns i landet. Den får ej
              underordnas säkerhetsåtgärder.
            </seg>
            <seg n="58212410">
              Fred handlar om att skapa förtroende hos lokalbefolkningen och
              att stärka återuppbyggnaden av landet, inte bara återuppbyggnaden
              av infrastruktur och demokratiska institutioner, utan också återskapandet
              av förtroendet människor emellan genom bland annat försoningsarbete
              och återuppbyggnad av civilsamhället. Detta har inte fungerat,
              eftersom säkerhetsläget har försvårat biståndsverksamheten. Det
              beror framför allt på den USA-ledda Operation Enduring Freedom,
              OEF, som bedriver ett krig mot terrorismen och talibangerillan
              i landets södra och östra delar samtidigt som FN och Nato försöker
              bedriva fredsbevarande verksamhet i landet i övrigt.
            </seg>
            <seg n="27acc599">
              USA:s krigföring är problematisk på flera sätt. Det är svårt
              eller omöjligt för civilbefolkningen att särskilja FN:s soldater
              med civila uppdrag och krigande styrkor. Risken för detta har
              ökat under 2006 då en amerikanisering av ISAF har skett.
            </seg>
            <seg n="68c42f94">
              Stridande förband inom Operation Enduring Freedom, det vill säga
              OEF, har förts över till ISAF. Högsta befäl för ISAF-styrkorna
              är den tidigare amerikanske befälhavaren för Operation Enduring
              Freedom. Dessutom ser vi att ISAF och OEF samordnas alltmer.
            </seg>
            <seg n="2d98ecff">
              Den senaste tiden har vi nåtts av en rad rapporter om en eskalerande
              våldsspiral i Afghanistan. Talibanerna växer i styrka. Den USA-ledda
              krigföringen skördar mängder av civila offer och den FN-sanktionerade
              ISAF-styrkan dras alltmer in i krigförande operationer.
            </seg>
            <seg n="339841d9">
              För sex år sedan föll talibanerna, vilket välkomnades av en stor
              afghansk majoritet. Men i det efterföljande kriget har den USA-ledda
              koalitionen gjort sig skyldig till oproportionerligt övervåld
              med många civila dödsfall och en mängd människorättsbrott som
              följd.
            </seg>
            <seg n="e4dd0386">
              På grund av detta har USA:s militära närvaro av många afghaner
              kommit att uppfattas som en ockupation. USA:s strategi har tveklöst
              misslyckats. Talibanerna växer åter i styrka, och vi ser allt
              fler självmordsbombningar, dödsskjutningar och kidnappningar.
            </seg>
            <seg n="0ed0ecab">
              Det regelbundet förnyade FN-mandatet som styr ISAF har i ökad
              utsträckning betonat samordning med OEF. De regler som styr ISAF-soldaternas
              våldsanvändning i fält har blivit mer tillåtande gentemot offensiva
              militära operationer.
            </seg>
            <seg n="8192abb3">
              I praktiken har detta inneburit att ISAF har tagit över alltmer
              av den krigföring som tidigare enbart OEF bedrivit. Risken är
              nu att ISAF:s insatser blir lika kontraproduktiva som den amerikanska
              krigföringen. Om det svenska stridsflygplanet JAS 39 Gripen sätts
              in i Afghanistan skulle det ytterligare förstärka intrycket av
              en sådan utveckling.
            </seg>
            <seg n="a3b5e391">
              Regeringen måste nu ta initiativ som gör en bättre utveckling
              möjlig. Regeringen måste kräva av FN, Nato och de truppbidragande
              länderna att ISAF:s roll som säkerhetsfrämjande styrka omedelbart
              förtydligas och att den offensiva krigföringen och amerikaniseringen
              av styrkan upphör.
            </seg>
            <seg n="e00a5c28">
              Det måste tydliggöras att ISAF-truppernas uppgift ska vara att
              främja fred och säkerhet samt att skapa förutsättningar för återuppbyggnad
              och utveckling. Vi ser först och främst hotbilden för svensk personal
              komma från det faktum att det är mycket svårt att bedriva fredsbevarande
              insatser när USA för ett krig i landet.
            </seg>
            <seg n="4b56ae06">
              Den svenska regeringens svar är att skicka mer svensk trupp för
              att öka säkerheten. Risken är då stor att säkerheten blir ett
              självändamål.
            </seg>
            <seg n="35c36fcd">
              Herr talman! Det ska bli spännande att se om den svenska regeringen
              är redo att på allvar stå upp för den afghanska befolkningen genom
              att aktivt agera för en förändring av ISAF. Eller kommer vi att
              se hur Sverige och världen återigen sviker den afghanska befolkningen?
            </seg>
          </u>
          <note n="310cbab2">
            Herr talman! Därmed yrkar jag bifall till reservationerna 2 och
            6.
          </note>
          <note type="speaker" n="91fbedef">
            Anf. 257 KENNETH G FORSLUND (s):
          </note>
          <u who="unknown" xml:id="i-51446916c89c63fe-0" n="23299020">
            <seg n="64950858">
              Herr talman! Afghanistan är, precis som Peter Rådberg sade, ett
              av världens absolut fattigaste länder. Det är söndertrasat efter
              årtionden av krig och ockupationer, talibanvälde och narkotikahandel.
              Dess befolkning har utstått ofantligt mycket lidande.
            </seg>
            <seg n="24690396">
              Det är ett land som Sverige har varit engagerat i sedan länge
              med utvecklingsarbete, framför allt genom Svenska Afghanistankommittén.
              Det är ett land som FN ända sedan år 2001 har valt att stödja
              genom att sända en internationell säkerhetsstyrka som har vad
              som kallas ett kapitel 7-uppdrag.
            </seg>
            <seg n="2dc50560">
              Sverige har deltagit i det uppdraget sedan tidigt år 2002. Det
              är ett svårt uppdrag, det är ett angeläget uppdrag och det är
              ett riskfyllt uppdrag. Det är ett uppdrag som Sverige ska fortsätta
              att delta i. Det är den grundläggande socialdemokratiska inställningen.
            </seg>
            <seg n="3042dd52">
              Nu när riksdagen står inför att fatta ett nytt beslut som möjliggör
              ett fortsatt svenskt deltagande i den internationella säkerhetsstyrkan
              i Afghanistan, ISAF, har vi socialdemokrater haft ett antal krav
              för att kunna ställa oss bakom beslutet.
            </seg>
            <seg n="98cffa1f">
              Det är krav som på ett tillfredsställande sätt har tillgodosetts
              av den borgerliga regeringen och den borgerliga majoriteten i
              det sammansatta utrikes- och försvarsutskottet. Det är bra att
              ett så viktigt beslut kan fattas med en sådan bred majoritet.
            </seg>
            <seg n="3cccdf97">
              Det bästa hade naturligtvis varit om det hade varit en totalt
              enig riksdag som stod bakom beslutet att sända ut svensk militär
              på ett mycket riskfyllt uppdrag.
            </seg>
            <seg n="e323814d">
              De krav som vi socialdemokrater ställt i vår motion är bland
              annat att längden för mandatet ska vara kortare än det regeringen
              föreslagit. Vi vill helt enkelt att den här frågan ska komma tillbaka
              till riksdagen för en ny prövning snabbare.
            </seg>
            <seg n="c5f56606">
              Socialdemokraterna tycker att det är mycket viktigt att det görs
              tydlig skillnad mellan de två olika internationella styrkorna
              OEF respektive ISAF. En sammanblandning riskerar den svenska personalens
              säkerhet.
            </seg>
            <seg n="c5948aa4">
              Vi vill också att Sverige ska ha en bred och långsiktig strategi
              för Sveriges engagemang i Afghanistan. Det är också viktigt med
              ett fortsatt svenskt stöd till den civila säkerhetssektorn. Det
              gäller rättsväsendet och EU:s polisinsats.
            </seg>
            <seg n="7c5de412">
              På ett tillfredsställande sätt har den borgerliga majoriteten
              i det sammansatta utskottet ställt sig bakom texter i betänkandet
              som reflekterar de kraven.
            </seg>
            <seg n="3201043b">
              Trots att problemen är många och stora i Afghanistan har utvecklingen
              också gått framåt under de senaste åren. Allmänna och fria val
              hölls år 2005. I dag går fem och en halv miljon barn i skolan
              att jämföra med 500 000 barn under talibanernas styre. Ändå är
              det fortfarande mindre än hälften av alla barn som går i skola.
            </seg>
            <seg n="ccc72eb1">
              I dag har nära 90 procent av befolkningen tillgång till enkel
              sjukvård. Ändå drabbas afghanska kvinnor av världens högsta mödradödlighet.
              Säkerhetsläget är alltigenom avgörande i nuläget. Men långsiktigt
              är perspektivet humanitär hjälp, bistånd och demokratisering.
              Det är vad som långsiktigt kan skapa en hållbar lösning. För att
              det ska bli möjligt måste det finnas en fungerande säkerhetssituation.
            </seg>
            <seg n="cd4def7f">
              Kort sagt finns det mycket mer att uppnå i Afghanistan. Det internationella
              samfundet måste fortsätta att ta sitt ansvar i Afghanistan. ISAF
              måste fortsätta sitt arbete. Sverige måste fortsätta sitt deltagande
              i ISAF. Samtidigt ska vi vara klara över riskerna.
            </seg>
            <seg n="19695fc0">
              I november 2005 miste två svenska soldater livet i Afghanistan.
              Samtidigt skadades två varav en allvarligt. Nya förluster och
              nya skadade kan inte uteslutas. Vi hoppas naturligtvis att det
              inte ska bli så. Framför allt ska vi se till att den svenska personalen
              är väl förberedd, väl utrustad och väl informerad.
            </seg>
            <seg n="1b0f2130">
              Den afghanska befolkningen har stora förhoppningar om vad ISAF
              ska uträtta. Det är där svensk trupp ingår och ska fortsätta att
              ingå. Det är den truppen som har ett fredsfrämjande mandat från
              FN:s säkerhetsråd.
            </seg>
            <seg n="83cdb8b4">
              Utan ISAF och utan svenskt deltagande i ISAF skulle Afghanistan
              bli ett ännu farligare land att leva i och definitivt ett land
              med en brant kurs utför.
            </seg>
          </u>
          <note n="1999f2eb">
            Med detta, herr talman, yrkar jag bifall till förslaget i det
            sammansatta utrikes- och försvarsutskottets betänkande nr 3.
          </note>
          <note n="ec06b679">
            I detta anförande instämde Peter Jeppsson och Åsa Lindestam (båda
            s).
          </note>
          <note type="speaker" n="499254a3">
            Anf. 258 HANS LINDE (v) replik:
          </note>
          <u who="hans_linde_3886bf" xml:id="i-a2f7345da9a84cf6-1" n="d3a174b7">
            <seg n="f33852da">
              Herr talman! Jag är fullt medveten om att man kanske inte kommer
              att vinna något pris som månadens riksdagsledamot genom att begära
              repliker vid den här tidpunkten på dygnet. Men jag tycker att
              det är viktigt att denna avgörande fråga får debatteras grundligt
              och genomgående här i riksdagen.
            </seg>
            <seg n="3994f057">
              Jag tror inte att fred kan tvingas fram med våld. Fredsansträngningar
              måste som jag ser det vara obefläckade, det vill säga frånkopplade
              från våld och dödande, om freden ska bli långsiktig. Olof Palme
              sade ofta att användandet av våld bara trappar upp våld. Så skrev
              den tidigare socialdemokratiska försvarsministern Thage G. Peterson
              i Expressen i februari. Jag tror att vi är många som undrar vad
              ditt svar blir till Thage G. Peterson, Kenneth G Forslund.
            </seg>
          </u>
          <note type="speaker" n="758ddd36">
            Anf. 259 KENNETH G FORSLUND (s) replik:
          </note>
          <u who="unknown" xml:id="i-51446916c89c63fe-1" n="23299020">
            <seg n="490bb770">
              Herr talman! Framför allt är mitt svar till Hans Linde att jag
              tror att det är ett allvarligt misstag att tro att det går att
              undgå ansvar för det som händer i Afghanistan genom att lämna
              ISAF-styrkan där 37 olika länder ingår. Man har ett ansvar även
              när man vänder ryggen till det som händer i Afghanistan.
            </seg>
            <seg n="624b698b">
              Att med våld tvinga fram fred, fredsuppgörelser och säkerhet
              är självfallet en svår balansgång. Men det är ett medel som FN
              har i sina stadgar och som är det yttersta verktyget som FN kan
              använda när ingenting annat fungerar. I detta fall har FN valt
              att använda det verktyget. Jag tycker att det är rimligt att Sverige
              ställer upp när FN fattar beslut och när FN genomför uppdrag.
              Tycker inte Hans Linde att det är rimligt att Sverige ställer
              upp när FN ska genomföra även de svåraste uppdragen?
            </seg>
          </u>
          <note type="speaker" n="1d310bb9">
            Anf. 260 HANS LINDE (v) replik:
          </note>
          <u who="hans_linde_3886bf" xml:id="i-a2f7345da9a84cf6-2" n="d3a174b7">
            <seg n="fd9a3b19">
              Herr talman! Vänsterpartiets linje är tydlig; Sverige ska delta
              i FN-insatser när det finns en reell möjlighet att bidra till
              fred, återuppbyggnad och demokratisering. Möjligheterna till detta
              i Afghanistan är oerhört dåliga i dag.
            </seg>
            <seg n="911c79b7">
              Man pratar här om att vi vänder ryggen till. Som jag sade i mitt
              inledningsanförande tror jag att vända ryggen till i dag är precis
              den linje som utskottsmajoriteten har när man blundar för de problem
              som finns i Afghanistan.
            </seg>
            <seg n="2357733d">
              När USA och dess allierade anföll Afghanistan 2001 hänvisade
              man till tre FN-resolutioner. Den dåvarande socialdemokratiska
              regeringen konstaterade att själva resolutionerna dock enligt
              svensk uppfattning inte utgör en tillräcklig folkrättslig grund
              för koalitionen att agera i Afghanistan.
            </seg>
            <seg n="0c8b072c">
              Men i dag, när vi ska behandla detta betänkande, ser vi att Socialdemokraterna
              utan reservationer och utan invändningar ställer sig bakom utskottsmajoriteten.
              Man har inga invändningar mot att ISAF i dag verkar under ett
              amerikanskt befäl. Man har inga invändningar mot att 13 000 soldater
              har förts över från OEF till ISAF. Man har inga invändningar mot
              att ISAF i oktober övertog OEF:s ansvar och roll i södra Afghanistan.
              Man pratar om att man har ställt krav, men man ställer sig ju
              bakom ett betänkande där man betonar vikten av samverkan mellan
              ISAF och OEF.
            </seg>
            <seg n="66b10426">
              Kraven på att man ska förtydliga mandaten är någonting som vi
              inte har hört tidigare i diskussionen med Socialdemokraterna.
              Den naturliga frågan till Kenneth G Forslund och Socialdemokraterna
              i dag blir: När övergick OEF från att vara en folkrättsvidrig
              anfallare till att bli en legitim aktör i Afghanistan som vi uppenbarligen
              utan problem kan samverka med?
            </seg>
          </u>
          <note type="speaker" n="a51a58c0">
            Anf. 261 KENNETH G FORSLUND (s) replik:
          </note>
          <u who="unknown" xml:id="i-51446916c89c63fe-2" n="23299020">
            <seg n="b218ec54">
              Herr talman! När man hör Hans Linde kan man tro att debatten
              handlar om huruvida Sverige ska delta i OEF eller inte. Debatten
              handlar som bekant om huruvida Sverige ska delta i ISAF eller
              inte.
            </seg>
            <seg n="98dfa4eb">
              Jag tror för min del att ISAF inte blir bättre av att Sverige
              lämnar ISAF-insatsen. Jag tror tvärtom att det är viktigt att
              vi med våra värderingar och våra ideal är med i den insatsen och
              sätter vår prägel på den. Det är 36 andra länder som deltar i
              ISAF. USA är ett av dem.
            </seg>
            <seg n="c2b282eb">
              Jag är också mycket bekymrad över de risker som finns för sammanblandning
              och de risker som finns för att den nye Natobefälhavaren som har
              en bakgrund i bland annat OEF tar med sig andra värderingar och
              metoder än dem som är acceptabla i något som helst sådant här
              arbete. Jag är mycket kritisk mot en del av det arbete som OEF
              utför och framför allt mot formerna för det. Det är en kritik
              som delas av Afghanistans Hamid Karzai den demokratiskt valde
              ledaren. Även han och den afghanska regeringen kritiserar OEF
              för dess brutala metoder.
            </seg>
            <seg n="a7bc844b">
              Man ska också komma ihåg, Hans Linde, att grunden för OEF:s i
              dag folkrättsliga mandat är en inbjudan just från den regering
              som samtidigt i dag kritiserar OEF.
            </seg>
            <seg n="1905db96">
              Om Hans Linde läser den motion som vi socialdemokrater har skrivit
              och den betänkandetext som finns här ser han att där finns en
              diskussion om just de problem som finns kring den här operationen.
              Det är ingen lätt verksamhet att utföra, men det är en oerhört
              nödvändig verksamhet att utföra.
            </seg>
          </u>
          <note type="speaker" n="8488c1c7">
            Anf. 262 ISABELLA JERNBECK (m):
          </note>
          <note n="7941e784">
            Herr talman! Jag börjar med att yrka bifall till utskottets förslag
            till beslut i betänkandet.
          </note>
          <u who="isabella_jernbeck_f081c0" xml:id="i-4de24dae78b06c7c-0" n="708705a4" prev="i-fec4a52a43f325c2-0">
            <seg n="379f3e70">
              Dagens beslut är oerhört viktigt. Beslutet handlar om möjligheten
              att ställa ytterligare svenska soldater till förfogande för fortsatt
              deltagande i Afghanistan. Det handlar om att stödja den afghanska
              regeringen så att den kan arbeta för en stabilisering och en återuppbyggnad
              av landet.
            </seg>
            <seg n="a2880e75">
              I dag har Sverige 340 soldater på plats i Afghanistan. De ingår
              i den FN-auktoriserade Natoledda internationella säkerhetsstyrkan
              ISAF. Enligt utskottets förslag vill vi nu ha möjlighet att vid
              behov utöka antalet soldater till maximalt 600 stycken under en
              period till och med den 20 december 2008.
            </seg>
            <seg n="c3045c22">
              Sverige har deltagit i ISAF:s insatser sedan 2002. Till en början
              var dessa uppgifter enbart fredsbevarande. Men allteftersom oroligheterna
              i landet har tilltagit har insatserna även kommit att inkludera
              stridsuppgifter.
            </seg>
            <seg n="d9a4a964">
              I dagsläget har vi ledningsansvar för en lokal grupp som leder
              återuppbyggnadsarbetet i Mazar-i-Sharif-provinsen i norra Afghanistan.
              Detta arbete innebär att de svenska soldaterna arbetar med att
              stödja den folkvalda regeringen och hjälpa den att nå ut i landet
              för att uppnå ett bättre säkerhetsläge.
            </seg>
            <seg n="1f3b0999">
              Det finns nu ett behov av att möjliggöra en strategisk förstärkning
              av såväl personal som materiel samt undsättning och evakuering.
            </seg>
            <seg n="692d20d7">
              Situationen för civilbefolkningen är mycket svår. Våldet med
              politiska förtecken har ökat. Det utförs av militanta extremister,
              kriminella grupper samt gamla krigsherrar. Det har även skett
              en ökad rekrytering till regeringsfientliga grupper, i första
              hand talibanrörelsen.
            </seg>
            <seg n="2543b622">
              Kidnappningar och våldsbrott tillhör vardagen liksom attacker
              mot skolor och hjälporganisationer, som blir allt vanligare. Speciellt
              svår är situationen för flickorna, då flickors utbildning betraktas
              som extra kontroversiell och uppbringar ett stort motstånd bland
              talibanstyrda grupper.
            </seg>
            <seg n="78b9c884">
              De extrema förhållanden som den afghanska civilbefolkningen lever
              under har lett till att stödet för talibanerna till viss del har
              ökat. Det kan förklaras genom att talibanerna med hjälp av sin
              totalitära ideologi har lyckats uppbringa ett visst mått av ordning
              och reda. För att en trött och uppgiven civilbefolkning ska visa
              fortsatt stöd för landets demokratiska krafter krävs snara förbättringar
              av säkerhetsläget.
            </seg>
            <seg n="1f6808f6">
              En viktig förutsättning för att hållbar fred i Afghanistan ska
              kunna uppnås så att den internationella militära närvaron ska
              kunna avslutas är att afghanerna själva kan garantera landets
              och befolkningens säkerhet.
            </seg>
            <seg n="742c3c17">
              Man ska komma ihåg att viktiga framsteg faktiskt har uppnåtts
              i Afghanistan efter att talibanerna drevs från makten. Landet
              har för första gången en folkvald president och ett parlament
              med 25 procent kvinnor. Fyra miljoner fler barn går i skolan.
              Ekonomin har tredubblats, och ett hundratal nya sjukhus har byggts.
            </seg>
            <seg n="05d60625">
              Men i dagsläget är svagheterna inom rättsområdet fortfarande
              stora och begränsar möjligheterna att hantera säkerhetssituationen.
              Det krävs omfattande militära och civila insatser för att stödja
              den afghanska regeringen så att den kan åstadkomma en långsiktig
              stabilitet. Bland annat behöver den afghanska armén stärkt kompetensutveckling.
              Polisen behöver stöd för att förbättra sin verksamhet. Den svenska
              styrkan samverkar redan med lokala ledare, polisen och militären
              inom just dessa områden. Vi vill att detta samarbete ska fortsätta
              och förstärkas i och med dagens beslut.
            </seg>
            <seg n="daecb9b6">
              Fred och ett hållbart säkerhetsläge är grundläggande förutsättningar
              för att fattiga länder ska kunna utvecklas positivt. För att uppnå
              detta spelar militära, fredsfrämjande insatser en stor roll. Är
              det rimligt att Sverige avstår från att delta, att vi säger nej
              och därmed sviker vår del av det gemensamma ansvaret för säkerhet
              och stabilitet i världen? Jag tycker inte det.
            </seg>
            <seg n="db63fe1c">
              Det går inte heller att bortse från att säkerhetsläget på en
              rad platser runt om i världen i allra högsta grad påverkar vår
              egen svenska säkerhet. Säkerhet i Sverige kan inte enbart uppnås
              genom insatser här på hemmaplan. För att inte terrorism ska få
              grogrund att växa sig stark är det av stor vikt att konflikter
              får fredliga lösningar och att vi som demokratiskt land främjar
              en demokratisk utveckling i världen. För detta krävs mer internationellt
              samarbete, inte mindre.
            </seg>
            <seg n="2b940533">
              Herr talman! Dagens beslut handlar alltså om att skicka svenska
              väpnade soldater till Afghanistan. Det handlar om att riskera
              dessa soldaters liv utomlands. Men det handlar också om att hjälpa
              och stödja ett land i kris och kombinera civila och militära insatser
              för att en återbyggnad av Afghanistan ska kunna ske. Det är mycket
              angeläget att vi har en bred förankring i riksdagen när det gäller
              ett sådant beslut.
            </seg>
            <seg n="e830f9e5">
              Om vi menar allvar och vill sätta kraft bakom ord som demokrati,
              mänskliga rättigheter och kvinnors lika värde måste vi vara beredda
              att göra insatser. De svenska soldaterna i Afghanistan gör skillnad
              och främjar en stabil utveckling av Afghanistan.
            </seg>
          </u>
          <note n="5e228a3d">
            Med denna motivering vill jag yrka bifall till utskottets förslag
            till beslut.
          </note>
          <note n="ca0eebe0">
            I detta anförande instämde Rolf K Nilsson (m).
          </note>
          <note type="speaker" n="581c4379">
            Anf. 263 PETER RÅDBERG (mp) replik:
          </note>
          <u who="peter_radberg_0a5fb2" xml:id="i-aa362b90dd8bd5c1-2" n="f023dc99">
            <seg n="5afe7a43">
              Herr talman! Isabella Jernbeck sade att vi behöver mer internationellt
              samarbete. Det håller jag helt med om. Den bild hon målar upp
              av Afghanistan i dag, med våldet som ökar och så vidare, är också
              sann. Men den intressanta frågan är vad det ökade våldet beror
              på. Jag påstod att det amerikanska, alltså OEF:s, agerande de
              senaste två åren har gjort att våldet har eskalerat oerhört. Ser
              då inte Moderaterna och Isabella att det är ett problem när Sverige
              på ett väldigt markant sätt närmar sig OEF och att Sverige kan
              hamna i en väldigt svår situation? Den roll som ISAF har är på
              väg att urholkas och ska plötsligt bli en helt annan.
            </seg>
            <seg n="59eef2a8">
              Vi tycker därför att vi ska få ett förnyat ISAF-uppdrag som inte
              går i OEF:s ledband från FN och FN:s säkerhetsråd. Delar du den
              uppfattningen eller tycker du att den sammanblandning som just
              nu pågår är okej?
            </seg>
          </u>
          <note type="speaker" n="1ce43af0">
            Anf. 264 ISABELLA JERNBECK (m) replik:
          </note>
          <u who="isabella_jernbeck_f081c0" xml:id="i-23d54a12a5cb9772-0" n="708705a4">
            <seg n="d0a5a1e4">
              Herr talman! ISAF och OEF har två helt skilda mandat. ISAF har
              fått ett mandat från FN:s säkerhetsråd att bistå den afghanska
              regeringen och upprätthålla säkerheten i landet. OEF har ett helt
              annat mandat, men de är också inbjudna på folkrättslig grund av
              den afghanska regeringen för terroristbekämpning och utbildning
              av den afghanska armén.
            </seg>
            <seg n="b0c3d1ab">
              Det kan finnas olika orsaker att våldet har trappats upp. En
              anledning kan vara att 90 procent av världens opiumodling finns
              i Afghanistan. Där finns mycket pengar som förstås kontrolleras
              av talibanstyrda styrkor. Pengarna används för att uppbringa våld,
              till vapen och fordon. Det är väldigt lätt att rekrytera ungdomar
              i Afghanistan. De har liksom inget att sätta emot när talibangrupper
              kommer. Antingen får man 1 000 dollar för att uträtta ett uppdrag
              eller så kommer man inte därifrån. Det finns alltså många orsaker
              till att våldet har trappats upp.
            </seg>
            <seg n="392c1468">
              Men då är det ännu viktigare att vi är där och kanske skickar
              dit fler soldater för att försöka uppbringa något slags säkerhet
              för civilbefolkningen. Det är därför vi är där för att hjälpa
              civilbefolkningen.
            </seg>
          </u>
          <note type="speaker" n="8da023ea">
            Anf. 265 PETER RÅDBERG (mp) replik:
          </note>
          <u who="peter_radberg_0a5fb2" xml:id="i-aa362b90dd8bd5c1-3" n="f023dc99">
            <seg n="2845fd56">
              Herr talman! Det var inte min fråga, utan min fråga var om den
              här sammanblandningen. Att de har två olika uppdrag vet jag också,
              men problemet är att dessa två organisationer kommer att sammanblandas.
              Det uppdrag vi hade från början kommer kanske att urholkas, och
              vi får en mer krigisk inställning. Det är det som är problemet.
            </seg>
            <seg n="ca73c296">
              Det är klart att det finns en massa opiumhandel och en massa
              annat, men vad beror våldet på? Jag försökte säga att en av orsakerna
              är just OEF:s våldsamma spiral de senaste åren. Talibanrörelsen
              har ökat, och den afghanska befolkningen ser den amerikanska inblandningen
              som en ockupation av landet. Först tyckte de att det var bra att
              de kom och att talibanerna försvann, men nu är de på väg tillbaka
              igen. OEF har bidragit till detta, och ISAF är på väg att gå in
              och bli delaktiga i det. Det är det som är problemet, och då kommer
              huvudfrågan: Vad ska Sveriges roll bli i framtiden? Jag hoppas
              att Moderaterna och Isabella ser en risk i detta, att vi kan kräva
              ett nytt mandat och att ISAF frigör sig från OEF.
            </seg>
          </u>
          <note type="speaker" n="73d44fdc">
            Anf. 266 ISABELLA JERNBECK (m) replik:
          </note>
          <u who="isabella_jernbeck_f081c0" xml:id="i-23d54a12a5cb9772-1" n="708705a4">
            <seg n="d4993839">
              Herr talman! Jag kan hålla med om att det finns en risk. Det
              är viktigt att mandatet för den styrka där vi ingår är tydligt.
              I det område där Sverige befinner sig finns inga amerikanska styrkor.
              De finns i de södra och östra delarna och inte i de norra delarna
              där vi är.
            </seg>
            <seg n="770c5c29">
              Jag har också en lite annan utgångspunkt. Jag tycker nämligen
              att det är bra att terrorism bekämpas. Jag tycker att det är bra
              att USA har tagit på sig den uppgiften.
            </seg>
          </u>
          <note type="speaker" n="58363d41">
            Anf. 267 HANS LINDE (v) replik:
          </note>
          <u who="hans_linde_3886bf" xml:id="i-a2f7345da9a84cf6-3" n="d3a174b7">
            <seg n="b77067e0">
              Herr talman! En av de centrala frågeställningar vi har att diskutera
              i dag och troligtvis även i morgon är USA:s närvaro och agerande
              i Afghanistan.
            </seg>
            <seg n="c2f02c7a">
              Isabella Jernbeck lyfte fram att en av ISAF:s roller är att bidra
              till en demokratisering. Men vi behöver också vara tydliga och
              se att det i dag begås systematiska brott mot de mänskliga rättigheterna
              i Afghanistan, framför allt av motståndsrörelsen, det vill säga
              av talibanerna och de organisationer som vi inte på något sätt
              känner sympati för. Men det begås även systematiska brott mot
              de mänskliga rättigheterna av den afghanska regeringen och av
              de krigsherrar som står på regeringens sida. Vi ser också att
              brott mot de mänskliga rättigheterna begås av USA och dess allierade
              inom ramen för Operation Enduring Freedom. Det finns omfattande
              rapportering om utomrättsliga avrättningar, utomrättsliga arresteringar
              och om amerikanska fängelser där fångar har misshandlats till
              döds. Amnestys rapporter om USA:s övergrepp i Afghanistan är långa
              och fylliga.
            </seg>
            <seg n="14d5ad73">
              Ska vi vara en kraft som verkar för demokratisering och mänskliga
              rättigheter i Afghanistan är det helt avgörande att vara konsekvent
              i vårt försvar av mänskliga rättigheter. Vi måste våga kritisera
              varje brott mot de mänskliga rättigheterna, oavsett vem som begår
              dem talibaner, den afghanska regimen eller USA.
            </seg>
            <seg n="b37299f8">
              Som jag har förstått av den tidigare debatten fanns det uppenbarligen
              röster bakom den breda majoriteten som var djupt kritiska till
              USA:s närvaro och agerande i Afghanistan, även om den kritiken
              aldrig tog sig uttryck i text. Min fråga till Isabella Jernbeck
              är: Hur ser Moderaterna på USA:s närvaro i Afghanistan? När ska
              ni börja kritisera USA för deras konsekventa brott mot de mänskliga
              rättigheterna i landet?
            </seg>
          </u>
          <note type="speaker" n="e6abf946">
            Anf. 268 ISABELLA JERNBECK (m) replik:
          </note>
          <u who="isabella_jernbeck_f081c0" xml:id="i-23d54a12a5cb9772-2" n="708705a4">
            <seg n="1dd2c4f1">
              Herr talman! Denna debatt handlar inte om USA:s krigföring i
              Afghanistan utan om att vi ska skicka ytterligare styrkor till
              Afghanistan för att hjälpa. Varför gör vi det? Vi gör det för
              att hjälpa det afghanska folket. Det är inte rimligt att lämna
              Afghanistan åt sitt öde.
            </seg>
            <seg n="f5382d58">
              Sverige och omvärlden måste hjälpa den demokratiskt valda regeringen
              att uppnå ett stabilt samhällsläge. Vi får ingen utveckling i
              Afghanistan utan en ökad säkerhet.
            </seg>
            <seg n="980b743f">
              Vad är era recept för att klara av det här? Det var en konferens,
              fick jag höra. Men vad ska ni säga till de kvinnorna? När trupperna
              drar sig tillbaka är det inte troligt att talibanerna tillåter
              hjälpinsatser. De har en stark ovilja till all kontakt med omvärlden,
              och all utbildning av kvinnor och flickor kommer att upphöra.
              Sannolikt blir det inbördeskrig, för det finns motståndsrörelser
              mot talibanrörelsen. Vad ska ni säga till civilbefolkningen i
              Afghanistan när vi drar bort trupperna därifrån, när vi inte kan
              hjälpa dem att hålla uppe ett säkerhetsläge som är värt namnet?
            </seg>
          </u>
          <note type="speaker" n="072fa09f">
            Anf. 269 HANS LINDE (v) replik:
          </note>
          <u who="hans_linde_3886bf" xml:id="i-a2f7345da9a84cf6-4" n="d3a174b7">
            <seg n="149823cf">
              Herr talman! Vad jag säger till den afghanska befolkningen, både
              kvinnor, barn och män, är att de i dag lever i ett inbördeskrig.
              Det råder ju krig i dag i Afghanistan. Det går inte att prata
              om en postkonfliktsituation. Afghanistan är i dag på många sätt
              ett land i konflikt med vår närvaro där.
            </seg>
            <seg n="c6d26bdf">
              Vår internationella insats, både ISAF och OEF, har ju i grunden
              misslyckats på den punkten. Våldet eskalerar, ökar, sprider sig.
              Den strategin har inte varit framgångsrik. Vi behöver i stället
              fokusera på dialog, på försoningsprocess och på en fredsprocess.
              Det är det enda sättet att stoppa de attacker vi ser i dag med
              ISAF:s närvaro.
            </seg>
            <seg n="ece82260">
              Visst är det här en debatt om ISAF, men det är ändå så att vi
              agerar i Afghanistan sida vid sida med OEF, med amerikanska soldater.
              Även i det svenska PRT finns det ju amerikanska trupper, och de
              påverkar vår närvaro och våra möjligheter att bedriva den fredsfrämjande
              verksamhet som det sägs att vi ska göra.
            </seg>
            <seg n="6100e1ea">
              Jag observerar att ingen kritik kommer mot USA:s närvaro i Afghanistan,
              mot deras brott mot de mänskliga rättigheterna. Det är väl inte
              så förvånande. Vi har lärt oss nu att den transatlantiska länken
              i de flesta sammanhang betyder att man aldrig ska kritisera USA
              på någon punkt.
            </seg>
            <seg n="eee6dfc2">
              I söndags dödades sju civila afghaner, varav flera var kvinnor
              och barn, efter flygbombningar från OEF i en by i södra Afghanistan.
              Tidigare i maj besköt amerikanska soldater civila afghaner besinningslöst.
              Hamid Karzai, presidenten, och den afghanska MR-kommissionen under
              ledning av Sima Samar har hårt kritiserat USA:s brott mot de mänskliga
              rättigheterna.
            </seg>
            <seg n="8b8ddb10">
              Man hävdar med emfas att USA:s agerande underlättar för motståndsrörelsen
              att rekrytera nya soldater. Om Hamid Karzai kan kritisera USA:s
              agerande och brott mot de mänskliga rättigheterna, varför kan
              inte Moderaterna göra det i Sveriges riksdag?
            </seg>
          </u>
          <note type="speaker" n="4b2318f4">
            Anf. 270 ISABELLA JERNBECK (m) replik:
          </note>
          <u who="isabella_jernbeck_f081c0" xml:id="i-23d54a12a5cb9772-3" n="708705a4">
            <seg n="5eee859e">
              Herr talman! Jag kan hålla med dig i den delen att det är önskvärt
              om man kan lösa konflikter på fredlig väg med diplomati. Men jag
              tror att som det ser ut i Afghanistan så är det inte möjligt.
            </seg>
            <seg n="a79882d8">
              Jag har, som jag sade, en helt annan syn på USA som är världens
              största demokrati och som också är inbjuden av den afghanska regeringen
              att bekämpa terrorismen i Afghanistan. Jag tycker fortfarande
              att det är bra. Terrorism ute i världen påverkar ju oss här i
              Sverige också. Så jag tycker att det är bra.
            </seg>
          </u>
          <note type="speaker" n="e92b5f27">
            Anf. 271 STAFFAN DANIELSSON (c):
          </note>
          <u who="staffan_danielsson_d9e83c" xml:id="i-39eeb7ebf994bae0-0" n="7eb74dcb">
            <seg n="f59ad386">
              Herr talman! Jag växte upp i det kalla krigets skugga med järnridåer,
              sovjetkommunism och kärnvapenhot som en ständig oroskälla. I dag
              har så mycket i världen ändå förändrats till det bättre, i världen
              och i Europa. Världen är öppnare. Handel och välstånd breder faktiskt
              ut sig, och några nya världskrig mellan maktblock står inte vid
              dörren.
            </seg>
            <seg n="4fb8fc83">
              I Europa betyder EU-samarbetet alltmer för fred och utveckling,
              och globalt är det i Förenta nationerna som världssamfundet samlas.
            </seg>
            <seg n="7ea1cdfd">
              Dagens stora oroskälla och terrorhot är i stället i hög utsträckning
              de fundamentalistiska strömningarna i delar av den muslimska världen,
              där begreppet al-Qaida är välkänt och står bakom fruktansvärda
              våldsdåd mot oskyldiga människor, män, kvinnor och barn. Ändamålet
              tillåts totalt att helga medlen.
            </seg>
            <seg n="1c6e69ad">
              Afghanistan är ett mycket fattigt land, sönderslitet efter flera
              decenniers inbördeskrig. Talibanrörelsen hade makten 19962002.
              Talibanerna är en rörelse inom sunnitisk islam som framhåller
              fromhet, allvar och familj. Ett kännetecken är deras kvinnosyn,
              där kvinnan bland annat anses vara förpliktad att gå klädd i burka,
              en fotsid klädnad som döljer kroppen och ansiktet med en ofta
              beslöjad glipa för ögonen. Det finns också ett totalt förbud mot
              avbildning av människor. Kvinnorna diskriminerades fruktansvärt
              under talibanernas tid, till exempel genom att förvägras rätten
              till utbildning.
            </seg>
            <seg n="65bc3961">
              En hög al-Qaida-ledare förklarade för några månader sedan sin
              rörelses trohet till talibanledaren mulla Omar och beskrev honom
              som ledare för världens jihadister, muslimska krigare.
            </seg>
            <seg n="00172724">
              Olle Svenning beskrev i Aftonbladet för några år sedan läget
              i södra Afghanistan, och det är tyvärr inte bättre i dag. Det
              är vi överens om. Talibanerna har, med stöd från Pakistan och
              Iran, vuxit sig allt starkare. I södra delen av landet terroriseras
              på nytt befolkningen. Unga, ofta tonåriga och väl beväpnade, talibaner
              krossar systematiskt skolor och återuppbyggnadsprojekt. De finansieras
              av Al Qaida och de allt starkare krigsherrarna, som drar in väldiga
              förtjänster på att beskatta smuggling och på knarkhandel. Afghanistan
              svarar för 76 procent av världens produktion av opium. Hjälporganisationer
              flyr landet och FN hotar att följa efter.
            </seg>
            <seg n="3fff10cc">
              Den fruktansvärda terrortekniken från till exempel Irak verkar
              nu öka även i Afghanistan, det vill säga att utan några skrupler
              mörda oskyldiga genom så kallade självmordsdåd eller andra dåd.
              Flera massmordsdåd på marknadsplatser bland oskyldiga människor
              har inträffat den senaste tiden. Enligt talibankällor har hundratals
              självmords- och massmordssprängare utbildats. Nyligen lät någon
              talibangrupp en tolvårig pojke skära halsen av en människa och
              visa upp detta på video.
            </seg>
            <seg n="6f2098dd">
              Jag upprörs över varje människa eller organisation som vill nå
              sina mål genom medvetna massmord på så många oskyldiga människor
              som möjligt. Detta kan aldrig försvaras och måste fördömas.
            </seg>
            <seg n="3a70db7f">
              Det här är sagt som en bakgrund till det betänkande som vi behandlar
              här i dag. Jag noterar att två av riksdagens partier i Sverige
              anser att det bästa för Afghanistans befolkning är att Sverige
              och FN lämnar Afghanistan. Med den historik som jag beskrev är
              det lätt att ana vad som skulle hända i Afghanistan, och den tanken
              förskräcker. Vad händer om FN och Sverige plötsligt skulle svika
              Afghanistan genom att flyga hem de fredsbevarande styrkorna?
            </seg>
            <seg n="93092b64">
              Desto mer glädjande är det att en bred riksdagsmajoritet i övrigt
              står bakom Sveriges fortsatta och långsiktiga engagemang i Afghanistan.
              Den internationella fredsstyrkan ISAF, den internationella säkerhets-
              och hjälpstyrkan, har en otvetydig folkrättslig grund för sitt
              arbete genom återkommande FN-resolutioner sedan 2001 och genom
              samtycke från den demokratiskt valda afghanska regeringen.
            </seg>
            <seg n="5c6663b9">
              Den multinationella säkerhetsstyrkan ska bland annat skapa förutsättningar
              för den politiska stabiliseringsprocessen och möjliggöra för FN
              och andra hjälporganisationer att genomföra humanitära insatser
              och återuppbyggnad. Sverige ger också ett omfattande bistånd till
              Afghanistan och kommer även att bidra till EU:s insats för återuppbyggnaden
              av den afghanska polisen.
            </seg>
            <seg n="9b4acddc">
              Sverige har alltsedan FN uppmanade sina medlemsstater att bidra
              till säkerhetsstyrkan deltagit i ISAF, och vi har i dagsläget
              knappt 350 soldater där. Efter en bra dialog i utskottet är vi
              brett överens om att enligt regeringens förslag höja ramen för
              våra styrkor till högst 600 personer samt att detta beslut gäller
              till den 20 december 2008, mer än ett och ett halvt år framåt
              från i dag. Bakgrunden till det här har belysts väl i debatten,
              och innebär alltså egentligen en oförändrad närvaro i Afghanistan
              men med en bättre beredskap om situationen skulle kräva det.
            </seg>
            <seg n="6b446a1a">
              Jag vill avsluta med att yrka bifall till förslaget i utskottets
              betänkande och avslag på reservationerna och än en gång betona
              vikten av att FN, och självfallet även Sverige, agerar långsiktigt
              när man griper in för att bygga fred och säkerhet. Det är ett
              svårt och oroligt läge i Afghanistan, med svår terrorism och med
              strider i främst de södra delarna. Det finns ett behov av stabilitet
              i hela landet. Våra svenska soldater gör en mycket värdefull insats
              på ett i vanlig ordning utmärkt sätt i sitt regionala ansvarsområde.
              De behöver känna ett starkt stöd för sitt uppdrag från Sveriges
              riksdag, och jag är glad att en bred majoritet i Sveriges riksdag
              i alla fall ger dem det stödet.
            </seg>
          </u>
          <note type="speaker" n="9d2f3dc4">
            Anf. 272 PETER RÅDBERG (mp) replik:
          </note>
          <u who="peter_radberg_0a5fb2" xml:id="i-aa362b90dd8bd5c1-4" n="f023dc99">
            <seg n="10e3575d">
              Herr talman! Jag reagerade lite grann på att Staffan Danielsson
              påstod att Miljöpartiet sagt att FN och Sverige skulle lämna Afghanistan.
              Det sade jag inte. Jag sade precis tvärtom, att Miljöpartiet har
              ställt upp på det här mot den bakgrund som jag beskrev, att det
              är ett fattigt land och så vidare. Vi har ju ställt upp på FN:s
              resolution och deltar.
            </seg>
            <seg n="694f54a3">
              Problemet nu är något helt annorlunda, nämligen att OEF har gått
              in i ISAF:s styrkor mer och mer. Då kommer frågan om Staffan Danielsson
              och Centerpartiet kan stå upp för den afghanska befolkningen genom
              att agera för en förändring av ISAF. Det är ju det vi kräver,
              att vi ska ha en förändring av ISAF så att de kan ha det uppdrag
              som de fick från början. Det är det som Miljöpartiet kräver, inget
              annat.
            </seg>
          </u>
          <note type="speaker" n="6beff6dc">
            Anf. 273 STAFFAN DANIELSSON (c) replik:
          </note>
          <u who="staffan_danielsson_d9e83c" xml:id="i-39eeb7ebf994bae0-1" n="7eb74dcb">
            <seg n="3b66caf5">
              Herr talman! Jag kan ge Peter Rådberg rätt i att jag var väl
              kortfattad i min summering. Men om ni i Miljöpartiet inte får
              som ni vill med era krav säger ni att Sverige och även FN nog
              bör dra sig ur. Det är den inriktningen. Jag tycker att det är
              bra att Miljöpartiet har stött det här.
            </seg>
            <seg n="cf53bf3f">
              Miljöpartiet liksom även ett annat parti fokuserar på bristerna
              hos USA som ju finns. USA gör misstag. Det är en fruktansvärd
              situation att stabilisera, med gerillakrig, terrordåd och med
              en motståndare som inte drar sig för någonting. Att USA då gör
              misstag ska vi självfallet kritisera och begära att man så långt
              möjligt inom krigets ramar ska jobba så som FN har sagt att man
              ska jobba.
            </seg>
            <seg n="dc04071b">
              Däremot säger ni inget om den verklighet de har att bekämpa efter
              den 11 september i USA, som föregick al-Qaida i Afghanistan. Ni
              säger inget om, som jag beskrev i mitt inlägg, det motstånd man
              har mot en demokratiskt vald regim, ett motstånd som inte har
              brett stöd på något vis bland den afghanska befolkningen.
            </seg>
            <seg n="e24aafc7">
              Som det har sagts tidigare här ska det vara distinktioner. OEF
              är en sak och ISAF är en annan sak. Jag delar oron som har framförts.
              Det gäller att hålla armbågslucka här. Var och en har, som Isabella
              Jernbeck sade, sina uppgifter. Det får vi diskutera. Men jag tror
              inte att det nyttar att ställa villkor och ultimatum: Får vi inte
              precis som vi vill från Sveriges sida utmanar vi FN att lämna
              det hela eller att minska insatsen.
            </seg>
            <seg n="34cab064">
              Jag tror inte heller lösningen i dag är att kraftfullt öka de
              civila insatserna när säkerhetsläget är som det är.
            </seg>
          </u>
          <note type="speaker" n="c8faca06">
            Anf. 274 PETER RÅDBERG (mp) replik:
          </note>
          <u who="peter_radberg_0a5fb2" xml:id="i-aa362b90dd8bd5c1-5" n="f023dc99">
            <seg n="b419646a">
              Herr talman! För tids vinning ska jag bara säga att vi inte heller
              har krävt att FN ska dra sig ur. Det vi har sagt är, precis som
              du sade, att om inte detta uppfylls kan vi tänka oss att dra oss
              ur. Det är helt riktigt. Men vi har inte satt någon tidsaspekt
              på det som vår partistyrelse har bifallit. Det är korrekt.
            </seg>
          </u>
          <note type="speaker" n="d632093e">
            Anf. 275 STAFFAN DANIELSSON (c) replik:
          </note>
          <u who="staffan_danielsson_d9e83c" xml:id="i-39eeb7ebf994bae0-2" n="7eb74dcb">
            <seg n="15809a08">
              Herr talman! Då hoppas jag att FN noterar att Miljöpartiet har
              detta krav, att Sverige ska vara kvar i Afghanistan.
            </seg>
          </u>
          <note type="speaker" n="49de0343">
            Anf. 276 ALLAN WIDMAN (fp):
          </note>
          <u who="allan_widman_8718b1" xml:id="i-010e749ac969c985-0" n="75cb9a5d" next="i-4d3e2ad102e4cfcc-0">
            <seg n="10352e4a">
              Herr talman! Jag tycker att det är ett bra tillfälle att passa
              på att tacka alla de svenska män och kvinnor som just i detta
              ögonblick tjänstgör i Afghanistan, de som vågar sin säkerhet för
              andras fred och säkerhet. Det är en större uppoffring än de flesta
              andra i våra liv.
            </seg>
            <seg n="8547a24e">
              Afghanistan är också det i särklass farligaste internationella
              uppdrag som Sverige har deltagit i under snart en mansålders tid.
              Jag vill gärna passa på att uttrycka min glädje över att både
              biståndsminister Gunilla Carlsson och försvarsminister Mikael
              Odenberg mycket tidigt under sin ämbetsperiod faktiskt besökte
              de svenska trupperna i Afghanistan och bekantade sig med läget
              där.
            </seg>
            <seg n="55dbdbed">
              Herr talman! Under våren har det varit ett upprop till förmån
              för ett hemkallande av de svenska trupperna. Det här uppropet
              har gjort gällande att uppdraget är alldeles för farligt för svenska
              soldater och att Sverige inte någon annanstans än inom rikets
              gränser ska försvara med vapen i hand. Jag vill passa på att säga
              att jag tycker att den ståndpunkten är djupt cynisk. Det är så
              att våra soldater deltar frivilligt i missionerna i utlandet.
              De gör ju det med insikt om att alla människors värde är lika
              och att det är lika angeläget att skydda försvarslösa barn i Nuristan
              som det är att försvara svenskar vid Morjärvlinjen.
            </seg>
            <seg n="751505d7">
              Flera har varit inne på vad som händer om ISAF lämnar Afghanistan.
              Det som händer är naturligtvis att säkerheten för civilbefolkningen
              kommer att försämras ytterligare. FN:s före detta generalsekreterare
              Kofi Annan talade om a responsibility to protect . Och vilka ska
              försvara oskyldiga, värnlösa män, kvinnor och barn i Afghanistan
              om inte ett av de rikaste länderna i världen?
            </seg>
            <seg n="776ae800">
              Det har också framförts att Sverige som militärt alliansfritt
              land skulle få hålla sig neutralt till talibanerna. Jag vill erinra
              om att sedan augusti 2005 har 200 skolor i Afghanistan stuckits
              i brand. I mars månad i Nuristan skar talibaner av näsa och öron
              på fyra lärare för att visa vad de ansåg om undervisningen.
            </seg>
            <seg n="b501f812">
              Det har sagts tidigare i debatten att utveckling kräver säkerhet,
              och ISAF har inneburit säkerhet i Afghanistan. Det har lett till
              en lång rad olika framsteg. Det är i dag elva gånger fler barn
              som går i skolan än 2001. 40 procent av eleverna i skolorna är
              flickor. Det har byggts 500 nya sjukhus, vård- och läkarcentraler
              över hela landet. Det har byggts 10 000 kilometer vägar totalt.
              Bnp ökar, oaktat de bekymmer som landet har, med drygt 10 procent
              varje år i det sjätte fattigaste landet på jorden.
            </seg>
            <seg n="7c0d9ba8">
              Men det är också så, som flera påpekar, att säkerhet kräver utveckling
              i ekonomiska och sociala termer. Sedan 2001 har det internationella
              samfundet bidragit med 11,5 miljarder US-dollar i bistånd till
              Afghanistan. Det är över 70 miljarder kronor. Av det här beloppet
              har USA svarat för mer än en tredjedel.
            </seg>
            <seg n="9b5a83e8">
              Jag har under debatten följt flera anmärkningar mot USA. Det
              finns skäl att göra sådana, inte mot USA som land, för USA som
              land vill inte kränka mänskliga rättigheter. USA som land vill
              inte agera på ett sådant sätt att det uppstår collateral damage
              . Däremot finns det naturligtvis enskilda människor, det har funnits
              i alla försvarsmakter världen över, som begår misstag och som
              begår övergrepp. Till skillnad mot de övergrepp som begås av talibaner
              lagför vi dem som bryter mot reglerna och dömer dem också till
              långa fängelsestraff.
            </seg>
            <seg n="c4dd1e06">
              Samtidigt ska vi svenskar vara medvetna om att den situation
              som råder i södra och östra Afghanistan inte är jämförbar med
              den situation som råder i de delar där vi är. Skälet till att
              USA, Kanada och Storbritannien tar det ansvar som de gör i söder
              och öster är därför att andra europeiska länder inte vill vara
              där. Skälet till att det blir våldsamt är naturligtvis inte att
              de är mer våldsamma av naturen än andra europeiska nationaliteter
              utan att det är där pashtunerna finns. Det är där grogrunden för
              talibanerna och terroristerna finns.
            </seg>
            <seg n="fa4037e9">
              Men det är rätt, mer kan göras när det gäller utvecklingsbiståndet,
              och Folkpartiet anser att mer också bör göras. Som vi alla vet
              har biståndet, om än försiktigt, ökat med den nya regeringen.
              Ambitionerna är naturligtvis att de militära freds- och säkerhetsengagemang
              som Sverige har i Afghanistan också ska motsvaras av en ordentlig
              biståndsinsats.
            </seg>
            <seg n="1be7af4a">
              Det jag däremot inte förstår är varför man ställer den militära
              närvaro Sverige har i Afghanistan i någon sorts motsatsställning
              till bistånd. Det blir ingen utveckling om det inte blir säkerhet.
              Biståndsorganisationerna lämnar ju Afghanistan till följd av att
              de inte kan garantera säkerheten för sin personal.
            </seg>
            <seg n="b5c2c7cd">
              Herr talman! Det finns tre alternativ i Sveriges förhållande
              till Afghanistan och i förhållande till ISAF. Det ena alternativet
              är att lämna Afghanistan. Det andra alternativet det som lyckligtvis
              en klok regering med stöd av Socialdemokraterna har valt är att
              förstärka i Afghanistan genom att skapa tillräckliga resurser.
            </seg>
            <seg n="260c8b17">
              Det tredje alternativet är att bli kvar med otillräckliga resurser.
              Jag menar, herr talman, att det alternativ som Miljöpartiet de
              gröna har valt i det här sammanhanget är i det särklass sämsta
              alternativet. Det innebär att vi inte kan lösa uppgiften att upprätthålla
              fred och säkerhet för civilbefolkningen. Det innebär samtidigt
              att vi utsätter svensk personal för stora och onödiga risker.
              När Miljöpartiet inte går med på att höja personalramen upp till
              600, säger Miljöpartiet samtidigt nej till att vi ska kunna skicka
              en undsättnings- eller evakueringsstyrka dit.
            </seg>
            <seg n="3ed1d1f7">
              Har Peter Rådberg funderat över detta? Om den svenska insatsen
              utsätts för ett oproportionerligt tryck, om våldsnivån ökar, kommer
              regeringen att vara förhindrad att skicka hjälp härifrån. Det
              blir så om Miljöpartiets förslag går igenom, men det ligger väl
              inte riktigt i korten förhoppningsvis. Men det är ett cyniskt
              sätt att hantera risken och säkerheten för det svenska förbandet.
            </seg>
            <seg n="81f22e01">
              Hans Linde har haft många synpunkter om behovet av mer politik,
              diplomati och samförstånd. Han har talat om en freds- och försoningskonferens.
              Jag tror, Hans Linde, att om Sverige drar sig ur Afghanistan,
              och de svenska soldaterna åker hem, och vi lämnar ansvaret till
              de 36 andra, kommer få länder att komma till din freds- och försoningskonferens.
              De tycker att vi ska vara med och dela bördorna.
            </seg>
            <seg n="e91e368d">
              Herr talman! Det har den här gången varit glädjande att arbeta
              i utskottet med frågan om Afghanistaninsatsen. Det har inte varit
              något som har slunkit igenom. Samtliga partier har bidragit konstruktivt
              med förbättringar. Skarpa och viktiga frågor har ställts till
              Försvarsmakten om säkerhet, utrustning och många andra saker.
              Det är precis så som Sveriges riksdag ska hantera den typen av
              beslut. Jag är stolt över att ha tillhört det utskott som har
              tagit fram det här betänkandet.
            </seg>
            <seg n="7ccb22ad">
              Fler soldater i Afghanistan betyder större säkerhet, bland annat
              för civilbefolkningen men också för de egna förbandet. När fler
              soldater rör sig i grannskapet får vi också bättre underrättelser.
              Då har vi möjlighet att förebygga och förutse de hot som finns
              både mot oss och mot afghanerna.
            </seg>
            <seg n="cdc2f5dc">
              En särskild fråga som har uppmärksammats i betänkandet är problemet
              för Sverige som varande ett icke-Natoland att få del av vital
              underrättelseinformation som rör vårt förbands säkerhet. Det är
              glädjande att konstatera att försvarsministern har skickat ett,
              som jag förstår, mycket skarpt brev till Natos generalsekreterare.
              Han har påtalat det självklara i att om man är med och delar bördan,
              om man skickar soldater till Afghanistan, måste man också få del
              av den vitala informationen.
            </seg>
            <seg n="4399acd6">
              Jag kan också i förbifarten upplysa om att Sveriges riksdags
              parlamentariska delegation deltog i Natos församling i Madeira
              i helgen och hade tillfälle att framföra synpunkter. De synpunkter
              som framfördes från delegationens sida handlade om att vi måste
              få del av informationen. Ska vi dela på bördan ska vi också dela
              på säkerheten.
            </seg>
            <seg n="ca7492d6">
              Utskottet har också uppmärksammat bristerna i den medicinska
              evakueringen, det vill säga om soldater blir skadade kan det i
              dag dessvärre ta lång tid att ta dessa soldater till en kvalificerad
              sjukvård. Delvis som ett resultat av utskottets behandling av
              ärendet, tror jag, har det nu gått ett uppdrag till Försvarsmakten
              att se över den medicinska evakueringen.
            </seg>
            <seg n="2223c1b9">
              I onsdags förra veckan dödades den 29-årige finske sergeanten
              Tapio Immonen till följd av en vägbomb utanför den norska campen
              i Faryab. I det sammanhanget upptäckte norrmännen, och även finländarna,
              att de brister som fanns när det gällde medicinsk evakuering behövde
              åtgärdas.
            </seg>
            <seg n="23a1c925">
              Jag ska avsluta, herr talman, med att också uttrycka min glädje
              över att åtminstone den stora majoriteten i utskottet på nytt
              uttalat att Sveriges engagemang i Afghanistan är långsiktigt.
              Jag tror att det är en viktig signal till det internationella
              samfundet.
            </seg>
          </u>
          <note n="f36a5f80">
            Jag yrkar bifall till utskottets förslag!
          </note>
          <note n="ffb9c5bb">
            18 § Beslut om uppskjuten ärendebehandling
          </note>
          <note n="121db672">
            Kammaren beslutade på förslag av förste vice talmannen att pågående
            ärende samt återstående ärende på dagens föredragningslista skulle
            uppskjutas till morgondagens sammanträde.
          </note>
          <note n="2f9e222e">
            19 § Bordläggning
          </note>
          <note n="a6964982">
            Anmäldes och bordlades
          </note>
          <note n="2951a4cb">
            20 § Anmälan om interpellationer
          </note>
          <note n="d050266d">
            Anmäldes att följande interpellationer framställts
          </note>
          <note n="7c322e31">
            den 30 maj
          </note>
          <note n="7f867664">
            Thomas Östros
          </note>
          <note n="5dd3cb39">
            Margareta Israelsson
          </note>
          <note n="5dd3cb39">
            Margareta Israelsson
          </note>
          <note n="79c648b7">
            Bosse Ringholm
          </note>
          <note n="cfecb46a">
            Ann-Kristine Johansson
          </note>
          <note n="deda56e9">
            Gunnar Andrén
          </note>
          <note n="81ecbe69">
            Börje Vestlund
          </note>
          <note n="e0de2b3e">
            Ann-Christin Ahlberg
          </note>
          <note n="81ecbe69">
            Börje Vestlund
          </note>
          <note n="450e8190">
            Eva-Lena Jansson
          </note>
          <note n="deda56e9">
            Gunnar Andrén
          </note>
          <note n="450e8190">
            Eva-Lena Jansson
          </note>
          <note n="81ecbe69">
            Börje Vestlund
          </note>
          <note n="a728a326">
            Kent Persson
          </note>
          <note n="deda56e9">
            Gunnar Andrén
          </note>
          <note n="81e3326d">
            Anne Ludvigsson
          </note>
          <note n="d1f35175">
            Hillevi Larsson
          </note>
          <note n="aca22f74">
            Göran Persson
          </note>
          <u who="allan_widman_8718b1" xml:id="i-4d3e2ad102e4cfcc-0" n="75cb9a5d" prev="i-010e749ac969c985-0">
            <seg n="1c0e7f4c">
              Luciano Astudillo
            </seg>
          </u>
          <note n="afd1f253">
            Mats Pertoft
          </note>
          <note n="29e02844">
            Jasenko Omanovic
          </note>
          <note n="ad37afc5">
            Karin Åström
          </note>
          <note n="433fec6d">
            Interpellationerna redovisas i bilaga som fogats till riksdagens
            snabbprotokoll tisdagen den 5 juni.
          </note>
          <note n="224c9aae">
            21 § Anmälan om frågor för skriftliga svar
          </note>
          <note n="5afcdcdb">
            Anmäldes att följande frågor för skriftliga svar framställts
          </note>
          <note n="7c322e31">
            den 30 maj
          </note>
          <note n="bf3d9c25">
            Bodil Ceballos
          </note>
          <note n="4a4a183b">
            Lena Hallengren
          </note>
          <note n="8da805d4">
            Karin Svensson Smith
          </note>
          <note n="381e0e63">
            Johan Linander
          </note>
          <note n="bf3d9c25">
            Bodil Ceballos
          </note>
          <note n="17b9772c">
            Ulf Holm
          </note>
          <note n="b989c248">
            Anita Brodén
          </note>
          <note n="5dd3cb39">
            Margareta Israelsson
          </note>
          <note n="05f43319">
            Gunvor G Ericson
          </note>
          <note n="0ec8f6e9">
            Frågorna redovisas i bilaga som fogats till riksdagens snabbprotokoll
            tisdagen den 5 juni.
          </note>
          <note n="9ff551f2">
            22 § Anmälan om skriftliga svar på frågor
          </note>
          <note n="15bd9932">
            Anmäldes att skriftliga svar på följande frågor inkommit
          </note>
          <note n="7c322e31">
            den 30 maj
          </note>
          <note n="9bde2c70">
            Kalle Larsson
          </note>
          <note n="c9d0fa3a">
            Krister Örnfjäder
          </note>
          <note n="c7992ee2">
            Désirée Pethrus Engström
          </note>
          <note n="c5123cfc">
            Désirée Liljevall
          </note>
          <note n="494f41e8">
            Hans Wallmark
          </note>
          <note n="85bcc190">
            Ewa Björling
          </note>
          <note n="ab3d7a23">
            Christer Nylander
          </note>
          <note n="befe89fa">
            Lars Wegendal
          </note>
          <note n="ab3d7a23">
            Christer Nylander
          </note>
          <note n="a730befc">
            Raimo Pärssinen
          </note>
          <note n="5c8395da">
            Birgitta Ohlsson
          </note>
          <note n="b32ffc61">
            Fredrik Lundh
          </note>
          <note n="6739ba97">
            Anne Marie Brodén
          </note>
          <note n="befe89fa">
            Lars Wegendal
          </note>
          <note n="c68c7d27">
            Hans Linde
          </note>
          <note n="e884abe7">
            Siv Holma
          </note>
          <note n="0cc0d1bc">
            Lars Hjälmered
          </note>
          <note n="4a4a183b">
            Lena Hallengren
          </note>
          <note n="c68c7d27">
            Hans Linde
          </note>
          <note n="4a421996">
            Hans Backman
          </note>
          <note n="4a421996">
            Hans Backman
          </note>
          <note n="befe89fa">
            Lars Wegendal
          </note>
          <note n="9b50a911">
            Elina Linna
          </note>
          <note n="d6b5124b">
            Britta Rådström
          </note>
          <note n="a1d41b83">
            Jan Lindholm
          </note>
          <note n="c5123cfc">
            Désirée Liljevall
          </note>
          <note n="5dac30e6">
            Eva Flyborg
          </note>
          <note n="bfbe505a">
            Tina
          </note>
          <note n="ee058da8">
            Acketoft
          </note>
          <note n="0ed34907">
            Tina Acketoft
          </note>
          <note n="85f3985a">
            Lars Mejern Larsson
          </note>
          <note n="b81d2d3c">
            Mauricio Rojas
          </note>
          <note n="5d2682be">
            Camilla Lindberg
          </note>
          <note n="2887389e">
            Kent Härstedt
          </note>
          <note n="16873c97">
            Svaren redovisas i bilaga som fogats till riksdagens snabbprotokoll
            tisdagen den 5 juni.
          </note>
          <note n="22751b25">
            23 § Kammaren åtskildes kl. 23.06.
          </note>
          <note n="c3d79771">
            Förhandlingarna leddes
          </note>
          <note n="3f295cec">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
