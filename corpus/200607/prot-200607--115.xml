<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2006</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2006</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200607--115</head>
          <docDate when="2006-05-29">2006-05-29</docDate>
        </div>
      </front>
      <body>
        <div>
          <note n="7349b6ae">
            ﻿
          </note>
          <note n="cda44842">
            Riksdagens protokoll
          </note>
          <note n="3784aa61">
            2006/07:115
          </note>
          <note type="date" n="5a4f6580">
            Tisdagen den 29 maj
          </note>
          <note n="fb4510bd">
            Kl. 13:30 - 19:28
          </note>
          <note n="d8a820d3">
            1 § Justering av protokoll
          </note>
          <note n="35cec101">
            Justerades protokollet för den 23 maj.
          </note>
          <note n="a5bed3c6">
            2 § Anmälan om fördröjda svar på interpellationer
          </note>
          <note n="38280d30">
            Till riksdagen hade inkommit följande skrivelser:
          </note>
          <note n="a739dbdd">
            Interpellation 2006/07:545
          </note>
          <note n="ef8219cd">
            Interpellation 2006/07:545 Tvärstopp för nya hyreslägenheter
          </note>
          <note n="9320ea10">
            Interpellationen kommer att besvaras måndagen den 11 juni 2007.
          </note>
          <note n="8b196cac">
            Skälet till förseningen är andra åtaganden som inte kan ändras.
          </note>
          <note n="045a25f8">
            Mats Odell
          </note>
          <note n="46db9e0d">
            Interpellation 2006/07:550
          </note>
          <note n="65d0e234">
            Interpellation 2006/07:550 Trovärdighet i utnämningspolitiken
          </note>
          <note n="9320ea10">
            Interpellationen kommer att besvaras måndagen den 11 juni 2007.
          </note>
          <note n="17900409">
            Anledningen till dröjsmålet är andra åtaganden som inte kan ändras.
          </note>
          <note n="045a25f8">
            Mats Odell
          </note>
          <note n="c6bee027">
            Interpellation 2006/07:551
          </note>
          <note n="e2dd075f">
            Interpellation 2006/07:551 Ungas möjlighet till bostad
          </note>
          <note n="9320ea10">
            Interpellationen kommer att besvaras måndagen den 11 juni 2007.
          </note>
          <note n="17900409">
            Anledningen till dröjsmålet är andra åtaganden som inte kan ändras.
          </note>
          <note n="045a25f8">
            Mats Odell
          </note>
          <note n="bc973f16">
            3 § Svar på interpellation 2006/07:530 om rasen belgisk blå
          </note>
          <note type="speaker" n="58d1bca1">
            Anf. 1 Jordbruksminister ESKIL ERLANDSSON (c):
          </note>
          <u who="eskil_erlandsson_afa9cb" xml:id="i-14ce0ba5aa2c7ccf-0" n="5413c1b7">
            <seg n="077e2249">
              Herr talman! Ulf Holm har frågat mig om jag avser att lyfta fram
              frågan i EU om rätten att skärpa lagstiftningen kring användningen
              av köttrasen belgisk blå i Sverige, om jag ämnar ta initiativ
              till rundabordssamtal med branschen gällande hantering av rasen
              och om jag avser att ta initiativ för att införa märkning av kött
              för att möjliggöra för konsumenter att göra ett aktivt val om
              man inte vill köpa kött av rasen.
            </seg>
            <seg n="f4770626">
              Enligt en dom meddelad av EG-domstolen (C-162/97 Nilsson m.fl.)
              1998 är nationella bestämmelser som förbjuder eller kräver tillstånd
              för användning av sperma från avelstjurar av rasen belgisk blå
              inte förenliga med EG-rätten om dessa djur godkänts för artificiell
              insemination i en annan medlemsstat enligt en EG-rättslig standard.
              Avel med rasen förekommer i Sverige trots att rasen bär på anlag
              för muskelhypertrofi. Enligt EG-bestämmelser är ett renrasigt
              nötkreatur automatiskt godkänt för avel i Sverige ifall det testats
              och blivit godkänt för avel i en annan medlemsstat. De kalvar
              som i dag föds i Sverige med belgisk blå i härstamningen har ofta
              föräldrar som är födda och godkända i en medlemsstat. Det är också
              möjligt att importera sperma eller embryon från godkända djur
              till Sverige och därmed på laglig väg få in en kalv med belgisk
              blå i härstamningen. EG:s bestämmelser för godkännande gäller
              dock bara renrasiga nötkreatur. Enligt Djurskyddsmyndighetens
              föreskrifter om avelsarbete kan korsningsdjur som har belgisk
              blå i härstamningen aldrig lagligt användas för avel i Sverige
              om de inte dessförinnan testats för att visa att kalven inte är
              bärare av anlaget för muskelhypertrofi. Om djuret bär på anlaget
              kan uppfödaren på laglig väg föda upp kalven endast till slakt.
              Om kalven är en renrasig belgisk blå kan uppfödaren föra ut den
              ur Sverige i syfte att få den godkänd för avel i en annan medlemsstat
              och därmed även i Sverige.
            </seg>
            <seg n="1fa9a6e6">
              Skärpningar av lagstiftningen kring avel och slakt med rasen
              belgisk blå skulle i dag enligt min bedömning vara mycket svåra
              att få igenom inom EU, och jag avser inte heller att i detta läge
              se över den svenska lagstiftningen. I dag gäller en överenskommelse
              mellan samtliga svenska bondeägda slakterier och alla större privatägda
              slakterier om att avstå från rasen belgisk blå och korsningar
              av denna. Dessa slakterier står tillsammans för över 95 procent
              av all svensk slakt på nöt. Sverige är för närvarande det enda
              land i EU där bönder och kött- och charkföretagen i en bred branschöverenskommelse
              sagt nej till belgisk blå.
            </seg>
            <seg n="609782d2">
              Jag anser att hanteringen och märkning av belgisk blå i Sverige
              i första hand är en fråga för branschen själv. Lagstadgad märkning
              med ras av allt nötkött skulle bli mycket dyr och därtill en administrativ
              börda på grund av svårigheten att med säkerhet kunna kontrollera
              spårbarheten. Men en frivillig rasmärkning skulle kunna innebära
              en konkurrensfördel eftersom konsumenten då har möjlighet att
              välja bort kött av belgisk blå.
            </seg>
            <seg n="eddfca24">
              Jag håller mig kontinuerligt informerad i frågan, och ledande
              företrädare för två av de största slakterierna har nyligen meddelat
              att de nu ska se över sina inköpsrutiner. Jag ser fram emot att
              denna översyn verkligen blir genomförd och anser inte att något
              rundabordssamtal är aktuellt för närvarande.
            </seg>
          </u>
          <note type="speaker" n="97cc2568">
            Anf. 2 ULF HOLM (mp):
          </note>
          <u who="ulf_holm_0cd69a" xml:id="i-2f3942ab307686e7-0" n="85c0ee09">
            <seg n="775c7b1b">
              Herr talman! Tack så mycket, statsrådet, för svaret! Det var
              väldigt utvecklande, men det var tyvärr föga klargörande i ämnet.
              I alla fall fanns det inga löften om förbättringar.
            </seg>
            <seg n="bccbd1a3">
              Vi får gå tillbaka till tiden innan vi blev medlemmar i EU 1995.
              I EU-valkampanjen sade man att belgisk blå aldrig någonsin skulle
              komma till Sverige. Det var ett löfte från ja-sidan. Det dröjde
              inte länge förrän det visade sig att vi på nej-sidan hade rätt
              och att det faktiskt var tillåtet att få in belgisk blå i Sverige
              och att EU:s lagstiftning alltså stod över den svenska.
            </seg>
            <seg n="1e272a76">
              Vad är då så speciellt med belgisk blå? Jo, det är, precis som
              ministern vet, att den är framavlad till bristningsgränsen. Det
              är inget naturligt på något sätt. De har muskler som är stora.
              De kan inte föda på naturligt sätt, utan man kräver kejsarsnitt.
              Det är helt enkelt helt oacceptabelt i ett djurvänligt jordbruk.
              Därför har också de flesta varit väldigt negativt inställda till
              den här. Och LRF har tagit klart avstånd från detta och sagt att
              vi inte ska ha det här djuret i Sverige. Därför finns det en branschöverenskommelse
              sedan många år.
            </seg>
            <seg n="049c0fa4">
              Men nu visar det sig genom avslöjanden i medierna att den här
              överenskommelsen för att skydda oss konsumenter, för att vi ska
              veta vad det är för kött vi äter, är ganska ihålig. Den fungerar
              uppenbarligen inte därför att det är tillåtet med belgisk blå
              i Sverige. Nu visar det sig också att vissa slakterier faktiskt
              tar emot det här köttet och säljer det vidare till oss konsumenter.
            </seg>
            <seg n="de8264a4">
              Då blir jag lite besviken på ministern, bland annat på grund
              av den här uppgivenheten inför EU. Bara för att EU säger så här
              ska Sverige tydligen inte verka för en förändring. Om ministern
              nu är övertygad om att belgisk blå inte är de bästa korna vi kan
              få i Sverige, det bästa köttet eller det bästa för oss konsumenter
              borde ministern då inte börja påtala detta faktum i EU? Man kanske
              inte kan få till stånd förändringar i alla 27 medlemsstater men
              åtminstone undantag så att varje land kan ha enskilda undantag
              och man därmed kan förbjuda den här aveln och de här djuren i
              Sverige. Men ministern svarar bara: Nej, jag har inga ambitioner
              att försöka påverka EU. Det är lustigt av en EU-anhängare som
              Eskil Erlandsson att ha den ingångspunkten.
            </seg>
            <seg n="fee32d67">
              Den andra frågan var om ministern nu kommer att ta till sig branschen
              och diskutera det faktum att det inte fungerar som det ska. Ska
              man ha en diskussion med branschen om hur man kan förbättra regelverket
              för att se till att vi konsumenter ska slippa det här om vi vill?
            </seg>
            <seg n="d4c198ee">
              Inte heller där säger ministern någonting utan hänvisar till
              att han litar på branschen. Det är just branschen som inte ser
              till att det verkligen fungerar. Visst, 95 procent av nötköttet
              handhas av slakterier som har sagt nej, men det innebär faktiskt
              att 5 procent kan innehålla belgisk blå, och vad händer med de
              berörda konsumenterna?
            </seg>
            <seg n="ef37962a">
              Och så hade jag en sista fråga. Om nu inte den här branschöverenskommelsen
              fungerar, finns det då något sätt att kanske införa någon sorts
              märkning så att vi konsumenter i alla fall kan läsa att detta
              är belgisk blå och detta är det inte? Då kan vi välja det i hyllan.
              Men inte ens denna frihet för konsumenterna vill Eskil medverka
              till.
            </seg>
            <seg n="9b5fbfa5">
              Jag tycker att det är synd att vi inte får några fler svar och
              några mer initiativ från ministern i denna väldigt viktiga fråga
              för väldigt många av oss konsumenter.
            </seg>
          </u>
          <note type="speaker" n="a535ed7b">
            Anf. 3 Jordbruksminister ESKIL ERLANDSSON (c):
          </note>
          <u who="eskil_erlandsson_afa9cb" xml:id="i-14ce0ba5aa2c7ccf-1" n="5413c1b7">
            <seg n="302677a2">
              Herr talman! Skärpningen av lagstiftningen kring avel och slakt
              med till exempel rasen belgisk blå skulle enligt min bedömning
              vara mycket svår att få igenom inom den europeiska unionen. Och
              vad bygger jag detta påstående på? Jo, jag bygger det på att vi
              är det enda land, som jag sade i mitt svar, som har frivilliga
              överenskommelser kring rasen belgisk blå.
            </seg>
            <seg n="0b422823">
              Vi är en av 27, därav mitt påstående att jag bedömer det som
              väldigt svårt att få igenom något som vi kanske i sak, både Ulf
              Holm och jag, skulle vilja ha igenom. Därtill vill jag påtala
              i sammanhanget att vi har en dom på oss från en domstol. Det finns
              en lojalitetsplikt mot de domar som utfärdas. Man ska till och
              med enligt de fördrag som finns verka för att gemenskapens intentioner
              förverkligas i ett land när man får en dom på sig, som Ulf Holm
              säkert väl känner till.
            </seg>
            <seg n="975959c4">
              Vad gör då köttbranschen för att förhindra att kött från belgisk
              blå sprids och säljs till konsumenterna? I dag, som jag nämnde
              i mitt svar, gäller en överenskommelse mellan samtliga svenska
              bondeägda slakterier och de större privatägda slakterierna där
              man har sagt att man ska avstå från att använda rasen belgisk
              blå och korsning därav. Nu har det avslöjats att så inte alltid
              sker, men slakterierna har valt att sköta detta internt och nyligen
              kommit överens om en rad konkreta åtgärder för att förhindra att
              avkommor från belgisk blå kommer in till slakterierna. Samtidigt
              har man kommit överens om att utföra en ny utvärdering av för-
              och nackdelar med belgisk blå för att se om det har framkommit
              något nytt som gör att man kan ändra det ställningstagande som
              man har kommit överens om.
            </seg>
          </u>
          <note type="speaker" n="18828822">
            Anf. 4 ULF HOLM (mp):
          </note>
          <u who="ulf_holm_0cd69a" xml:id="i-2f3942ab307686e7-1" n="85c0ee09">
            <seg n="e9d9b76c">
              Herr talman! Det är uppenbart att lojaliteten mot EU är viktigare
              än innehållet i sakfrågorna och att andra länder inte tycker riktigt
              som vi. Det kan ministern egentligen inte veta, eftersom han inte
              har fört upp en debatt med de andra ministrarna. Men han utgår
              i alla fall från att de andra inte tycker som han.
            </seg>
            <seg n="da5e67d3">
              Betyder det också att regeringen slopar kravet på att vi ska
              försöka behålla Systembolaget? Vi är det enda land i EU som har
              ett systembolag. De andra tycker inte som vi. Ska vi ge upp det
              då? Det är en häpnadsväckande handfallenhet inför EU att bara
              säga att vi inte har någon chans att driva våra frågor, och därför
              ska vi inte ens ta upp dem.
            </seg>
            <seg n="b3c29717">
              Jag tycker att ministern ska lyfta upp det här som en allvarlig
              fråga där han faktiskt har stöd från köttbranschen själv. LRF
              har ju tagit avstånd från belgisk blå, hur det ska hanteras, och
              har väldigt klara regler för det här. Då borde det vara ett stöd
              för ministern när han tar upp sådana här frågor i EU, i stället
              för att han bara ska sitta tyst som en ja-sägare och nickedocka
              till andras förslag. Det borde vara en bra fråga.
            </seg>
            <seg n="1f53f398">
              Den andra saken är det som ministern nu sade i sitt andra svar,
              att branschen är intresserad av att diskutera frågan igen. Betyder
              det att ministern är beredd på att tvärtom släppa loss belgisk
              blå ännu mer i Sverige och inte vara pådrivande för att branschen
              ska ha en överenskommelse? Ministern säger själv i lantbrukarnas
              affärstidning ATL den 8 maj följande: Är branschen intresserad
              av att göra nya utvärderingar därför att saker och ting har förändrat
              sig så tycker jag de ska göra det.
            </seg>
            <seg n="4d5fd02a">
              Betyder det att ministern inte tycker att belgisk blå är ett
              problem längre utan tycker att det är fritt fram? Det är ju det
              som en del av de här slakterierna nu påstår, att det inte är så
              farligt, att de kan hantera den saken, och konsumenterna märker
              ändå ingenting. Nej, de märker ingenting, för de vet inte att
              de äter belgisk blå. Men om man skulle införa någon sorts märkning
              av det tror jag inte att det skulle bli så bra försäljning av
              den köttprodukten.
            </seg>
            <seg n="6cc37bbf">
              Ministern har ansvar för att försöka få till en bra djurhållning
              i Sverige. Nu avvecklar ni förvisso Djurskyddsmyndigheten, men
              jag hoppas att det inte betyder att allt djurskydd försvinner
              bara för det, även om det är lite illavarslande. Ministern måste
              väl jobba för det och säga att belgisk blå inte är bra och att
              det är en konkurrensfördel att det svenska lantbruket är fritt
              från den här aveln och de monstertjurar som jag kallar belgisk
              blå för. Jag hade faktiskt hoppats på att ministern åtminstone
              sade ja till att ta initiativ till rundabordssamtal med branschen
              för att diskutera frågan och kanske också lyfta frågan i EU-sammanhang
              om att svenskar är oroade över det här.
            </seg>
            <seg n="f8ee394d">
              Frivillig märkning är inte förstahandsalternativet, utan det
              är bara ett alternativ om inte branschen kan sköta sig själv.
              Där håller jag med. Det är ett sistahandsalternativ, men man ska
              inte utesluta det om inte branschen kan sanera detta själv. Jag
              hoppas därför att ministern tar initiativ till att hjälpa branschen
              i denna väldigt viktiga fråga.
            </seg>
          </u>
          <note type="speaker" n="f0b3add2">
            Anf. 5 Jordbruksminister ESKIL ERLANDSSON (c):
          </note>
          <u who="eskil_erlandsson_afa9cb" xml:id="i-14ce0ba5aa2c7ccf-2" n="5413c1b7">
            <seg n="70195fb1">
              Herr talman! Vad gäller lojalitetsplikten, om vi börjar med det,
              så är det ju en stor skillnad mot den jämförelse som Ulf Holm
              gjorde, nämligen mellan Systembolaget och Belgian blue. I det
              här fallet finns det en dom som har fallit. Så är det inte i det
              andra fallet, därav den lojalitetsplikt som vi har skrivit under
              i och med att vi numera följer Romfördraget i vårt land.
            </seg>
            <seg n="9c1785fc">
              Är jag då beredd att släppa det här än mer fritt? Nej, avel med
              Belgian blue innebär för det mesta allvarliga problem för djuret.
              I den lagstiftning och de föreskrifter som finns vad gäller avelsarbete
              framgår det helt klart och tydligt att djur som bär på anlaget
              för muskelhypotrofi inte får användas i avel, därav den överenskommelse
              som har skapats mellan företag inom slakt- och nötköttsbranschen.
            </seg>
            <seg n="887aaa90">
              Vad säger vi då på konsumentsidan? Vi säger att när det gäller
              nötköttsmärkningen är det området också harmoniserat inom EU.
              Det finns vissa uppgifter som det är obligatoriskt att märka på
              förpackningar så att vi konsumenter får del av de upplysningarna.
              Det som är obligatoriskt och ska framgå är var djuret är fött,
              uppfött, slaktat och styckat.
            </seg>
            <seg n="868c5dc0">
              Regelverket medger att man kan märka på frivillig väg. Varje
              aktör som önskar märka till exempel nötkött med uppgift utöver
              de obligatoriska, till exempel vad gäller uppfödningsförhållanden,
              kvalitetsutmärkelser eller slaktmetod och även djurets ras, kan
              till Livsmedelsverket lämna in specifikation för godkännande.
              För att märkningen ska kunna godkännas får den inte riskera att
              vilseleda konsumenterna.
            </seg>
            <seg n="9d886c49">
              Det måste också, Ulf Holm, gå att kontrollera. Jag säger återigen
              att för detta krävs det frivillighet. Att etablera system som
              är samhällskontrollerade skulle bli så oerhört dyrt att jag inte
              tror att vare sig Ulf Holm eller jag kan tänka oss att stå upp
              för de kostnader som skulle uppstå, därav mitt förordande av frivillighet
              vad gäller andra saker än dem som är harmoniserade och lagfästa
              inom unionen som obligatoriska.
            </seg>
          </u>
          <note type="speaker" n="dd7543c4">
            Anf. 6 ULF HOLM (mp):
          </note>
          <u who="ulf_holm_0cd69a" xml:id="i-2f3942ab307686e7-2" n="85c0ee09">
            <seg n="8b077591">
              Herr talman! För det första tycker jag inte att ministern tillräckligt
              har tagit avstånd från den öppning som man gör i lantbrukarnas
              affärstidning när det gäller att diskutera för- och nackdelar
              med Belgian blue. Jag tycker att vi ska vara väldigt noga med
              att ta avstånd från de här uppfödningsmetoderna och den framavlade
              monstertjuren.
            </seg>
            <seg n="f9d4ace0">
              Jag tycker också att vi ska ta initiativ till en sådan här diskussion
              i resten av EU-länderna, kanske inte för att ändra allt bland
              de 27 länderna men däremot möjliggöra för Sverige att vi som enskilt
              land skulle kunna gå före och införa strängare regler än de andra
              länderna. Det medger inte EU-reglerna i dag. Jag hade ändå hoppats
              på att ministern skulle öppna för en sådan diskussion.
            </seg>
            <seg n="cda2cb90">
              När det gäller den andra frågan om att ta initiativ till rundabordssamtal
              med branschen hoppas jag ändå att ministern kan tänka över en
              gång till om det inte är nödvändigt att ministern kallar till
              sig slakteribranschen för att diskutera det här problemet. Det
              kan inte vara i branschens intresse att det finns personer som
              inte följer överenskommelser. Man har givetvis ett väldigt stort
              ansvar att inför konsumenterna kunna redovisa vad det är för kött
              man levererar.
            </seg>
            <seg n="1d61137b">
              Jag tycker väl också att ministern öppnar lite för att märkning
              inte är omöjlig. Precis som ministern sade ska det redan i dag
              framgå en del saker när man köper kött. Möjligtvis skulle man
              kunna förbättra detta genom att också skriva vilken ras det är.
            </seg>
            <seg n="f92a796e">
              Det är möjligt, och det är därför det är så viktigt att ministern
              tar det till sig och kallar till rundabordssamtal om det här,
              om varifrån köttet vi konsumenter äter kommer. Det borde ligga
              i branschens intresse, men det är också ministerns ansvar att
              vi alla vet detta.
            </seg>
          </u>
          <note type="speaker" n="fe7267f7">
            Anf. 7 Jordbruksminister ESKIL ERLANDSSON (c):
          </note>
          <u who="eskil_erlandsson_afa9cb" xml:id="i-14ce0ba5aa2c7ccf-3" n="5413c1b7">
            <seg n="0d46a0ee">
              Herr talman! För det första vill jag tacka Ulf Holm för att han
              har väckt denna fråga som är angelägen att skapa debatt omkring.
            </seg>
            <seg n="1acdff97">
              För det andra vill jag gärna tala om min vision när det gäller
              att implementera den svenska synen på djuruppfödning i andra delar
              av Europa. Vi har under senare tid nått ett mål, nämligen att
              i Europa implementera ett kycklingdirektiv som kommer att innebära
              ett bättre liv för ungefär 4 miljarder kycklingar varje år. Jag
              påstår att detta inte hade varit möjligt utan ett enträget arbete
              från bland annat min sida.
            </seg>
            <seg n="ffaa463a">
              Håller jag mig då informerad? Gör jag något i den i dag debatterade
              frågan? Svaret är ja. Jag har regelbundna möten med företrädare
              för landets slakterier om bland annat djurskydd. Jag har regelbundna
              träffar med representanter från våra verk och statliga myndigheter
              och även från branschorganisationerna för att vi ska kunna bryta
              de problem som nu och då uppstår, men också för att tipsa varandra
              om vad som är möjligt att genomföra och nå resultat kring.
            </seg>
            <seg n="863c444d">
              Om man väljer att kalla detta för rundabordssamtal eller något
              annat är en semantisk fråga. Svaret är, Ulf Holm, att jag håller
              mig synnerligen välinformerad om vad som inträffar och händer
              på det område som jag har ansvar för inom Regeringskansliet.
            </seg>
          </u>
          <note n="66b58055">
            Överläggningen var härmed avslutad.
          </note>
          <note n="99b4e6ca">
            4 § Svar på interpellation 2006/07:508 om regeringens nedskärningar
            på Arbetsmiljöverket
          </note>
          <note type="speaker" n="cd571943">
            Anf. 8 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-402fe833749e2e46-0" n="5cce3b72">
            <seg n="94ed2dca">
              Herr talman! Torbjörn Björlund har frågat mig
            </seg>
            <seg n="c4582ae1">
              Låt mig först framhålla att regeringen anser att arbetsmiljöfrågorna
              är mycket viktiga, inte minst för att frågorna har nära beröring
              med regeringens övergripande prioritering: att bryta utanförskapet.
            </seg>
            <seg n="1bf3ad16">
              Goda arbetsmiljöförhållanden förebygger utslagning på grund av
              ohälsa och olycksfall och gör det möjligt för människor att vidareutvecklas
              i sitt yrkesliv. Samtidigt skapar en bra arbetsmiljö förutsättningar
              för människor som inte arbetar på grund av ohälsa, funktionshinder
              eller dylikt att ta sig in på arbetsmarknaden.
            </seg>
            <seg n="4fa278aa">
              Att området är viktigt behöver dock inte betyda att allt måste
              göras på samma sätt som förut. Liksom på många andra områden pågår
              nu på arbetsmiljöområdet en översyn av politiken. Det är ännu
              för tidigt att säga vad arbetet kommer att leda fram till. En
              avsikt är dock att det även i arbetsmiljöpolitiken bör finnas
              en koppling till frågorna om utanförskap och målsättningen att
              fler människor ska komma i arbete.
            </seg>
            <seg n="4d3cb3e3">
              För att härefter besvara den första frågan, är det inte aktuellt
              att tillföra mer resurser till Arbetsmiljöverket. Jag är förvissad
              om att verket kommer att bedriva en effektiv och målinriktad tillsynsverksamhet
              inom ramen för de resurser man tilldelas. Besparingarna görs stegvis
              och kommer att följas av regeringen. Det kan i sammanhanget läggas
              till att med de anslagsminskningar som regeringen har föreslagit
              kommer verket att ligga på samma anslagsnivå som man gjorde i
              slutet av 1990-talet.
            </seg>
            <seg n="16439bc8">
              Vad gäller den andra frågan bör man uppmärksamma att det inte
              finns någon ILO-rekommendation i sedvanlig mening om lämpliga
              nivåer på antalet arbetsmiljöinspektörer. Det Torbjörn Björlund
              hänvisar till handlar om ett riktmärke som kan användas vid jämförelser
              av tillsynsförhållandena i olika ILO-länder. Det kan dock inte
              ensamt läggas till grund för en bedömning av de svenska insatserna
              på arbetsmiljöområdet. Även andra insatser och verktyg måste uppmärksammas.
              Vid en jämförelse med andra länder kan man konstatera att systemet
              med regionala skyddsombud inte förekommer annat än undantagsvis
              i andra länder. Det svenska statliga stödet till den verksamheten
              torde således vara ganska unikt.
            </seg>
            <seg n="66d1e137">
              Beträffande den tredje frågan vill jag hänvisa till vad jag tidigare
              har sagt om det arbete som inletts avseende arbetsmiljöfrågorna.
              Jag kan som sagt inte i dagsläget säga vad det kommer att leda
              fram till.
            </seg>
            <seg n="c261c353">
              Vad gäller den fjärde frågan bör man först uppmärksamma att arbetsmiljölagen
              även gäller för verksamhet som erbjuder hushållsnära tjänster.
              Beträffande tillsyn kan det emellertid konstateras att inspektionsbesök
              avseende arbete som utförs i hem endast får ske på begäran av
              den arbetsgivare eller arbetstagare som berörs eller om det finns
              någon annan särskild anledning till det. Det är inte aktuellt
              att göra några ändringar av dessa bestämmelser.
            </seg>
            <seg n="b3d17c23">
              Till sist: Vad gäller den femte frågan följer av svaret på den
              första och fjärde frågan att det inte är aktuellt att anslå mer
              resurser för tillsyn av arbetsmiljön i hushåll.
            </seg>
          </u>
          <note type="speaker" n="2106ed96">
            Anf. 9 TORBJÖRN BJÖRLUND (v):
          </note>
          <u who="torbjorn_bjorlund_9bd25c" xml:id="i-cfc957d14afba817-0" n="688b7270">
            <seg n="c2499fcf">
              Herr talman! Arbetsmarknadsministern har i sitt svar på min interpellation
              lyft fram några saker som jag tänker ta upp för att klargöra hur
              situationen ser ut och hur den, enligt mitt sätt att se, kommer
              att se ut framöver.
            </seg>
            <seg n="39ed7621">
              Jag vill tacka för svaret, men som vanligt är jag inte nöjd.
              Det brukar vara så. Vi står här, vi interpellanter, och är aldrig
              nöjda med svaret, fast vi kanske har fått ett bra svar.
            </seg>
            <seg n="95b4a7bd">
              Det här svaret tycker jag andas en viss trötthet. Det är en fråga
              som återkommer och debatteras med jämna mellanrum. Den har varit
              aktuell många gånger tidigare. Det verkar finnas lite av en vilja
              att förminska de problem som kommer att dyka upp när det gäller
              arbetsmiljöarbetet framöver de problem som orsakas av just de
              neddragningar på Arbetsmiljöverket som regeringen har gjort i
              sina budgetar hittills.
            </seg>
            <seg n="67c2136d">
              Som vanligt återkommer mantrat om utanförskapet som ska brytas.
              Det är naturligtvis jättebra. Samtidigt menar man att arbetsmiljöfrågorna
              är oerhört viktiga och att man ska ta dem på allvar och så vidare.
              Det är en retorik som bara är ord; i handling gör man på ett annat
              sätt. När det gäller helheten för arbetsmarknadspolitiken och
              specifikt för arbetsmiljöpolitiken är det bara ord. Man gör precis
              tvärtom, och det är det som är problemet. Att man gör en drastisk
              nedskärning på Arbetsmiljöverket kommer naturligtvis att påverka
              verksamheten. I svaret sägs att den ska fortgå på något sätt och
              ha ungefär samma nivå, men det kommer naturligtvis att påverka.
              Det är fullständigt logiskt.
            </seg>
            <seg n="665ef4ad">
              Ungefär 225 tjänster kommer att försvinna, däribland naturligtvis
              en del inspektörer. Det är inte bara administration och det ministern
              förut har blivit beskylld för att kalla fluff-fluff, alltså byråkratin
              runt omkring, som kommer att försvinna. Enligt vissa källor, bland
              annat Naturvetarförbundet, räknar man med att 100 inspektörer
              försvinner. Det är rätt mycket med tanke på hur många de är. Det
              går knappast att undvika när pengarna försvinner.
            </seg>
            <seg n="2f76ed54">
              Man säger också att man följer utvecklingen och att det är för
              tidigt att säga vad resultatet blir. Det är samma svar hela tiden.
              Vi ska se vad som händer, och sedan får vi se om vi gör något
              åt det. Jag har sagt det förut: Den här regeringen bedriver en
              vänta-och-se-politik i många frågor.
            </seg>
            <seg n="2e69311d">
              Varför kan man inte prata klartext? Man kan erkänna att det blir
              problem när personalstyrkan skärs ned. Det är ju väldigt tydligt.
              Ett väl fungerande verk, Arbetsmiljöverket, kommer även administrativt
              att få problem att fungera på ett tillfredsställande sätt. Jag
              har lyft fram en del siffror i min interpellation. Det finns studier
              som visar en korrelation mellan antalet inspektörer och arbetsmiljöns
              positiva utveckling. Nedskärningar bromsar utvecklingen och gör
              arbetet och därmed arbetsmiljön sämre. Det är enkel logik.
            </seg>
            <seg n="c3b918dd">
              Om vi jämför med till exempel Danmark kommer vi 2009 att ha ungefär
              hälften så många inspektörer som de har. När det gäller ILO:s
              rekommendation eller riktmärke det har egentligen ingen betydelse
              vad det är för ord, och jag vet inte riktigt vad skillnaden är
              kan man i alla fall ta ställning till en sådan rekommendation
              eller ett riktmärke när man ska avgöra hur många inspektörer man
              ska ha. Vi kommer att halka efter de andra nordiska länderna ännu
              mer. Norge och Danmark som har satsat förutseende på detta har
              också sett att de faktiskt tjänar på det. Nivån är hög genom att
              man har ett stort antal inspektörer som faktiskt klarar av att
              ha just inspektionsarbetet i fokus.
            </seg>
            <seg n="f06ebfa0">
              Även arbetsmarknadsministern måste förstå att det får konsekvenser
              att inte ha kvar den nivån och att vi i sådana fall inte har kvar
              den kvaliteten på just inspektionsarbetet.
            </seg>
          </u>
          <note type="speaker" n="e0e44d70">
            Anf. 10 HILLEVI LARSSON (s):
          </note>
          <u who="hillevi_larsson_896639" xml:id="i-f186085f147a9649-0" n="8ef81cad">
            <seg n="e68ad4a8">
              Herr talman! Jag blir lite bekymrad när jag ser och hör svaren
              på de här frågorna. Vi kan inte se något tecken på att det sker
              några satsningar på arbetsmiljöarbetet. I stället är det bara
              nedskärningar. Arbetslivsinstitutet var först, och därmed förlorar
              vi viktig forskning och viktig utbildningsverksamhet inom arbetsmiljöområdet.
              Redan där drar man undan mattan för arbetsmiljöarbetet. Nu går
              man vidare med Arbetsmiljöverket.
            </seg>
            <seg n="441155f7">
              Det går faktiskt att jämföra det här verket med polisen. Arbetsmiljöverket
              är polisen inom arbetsmiljöområdet. På våra arbetsplatser, när
              det gäller arbetsgivarens skyldighet att följa gällande arbetsmiljölagar
              och arbetsmiljöregler, är Arbetsmiljöverket polisen. Om ni vill
              minska olyckorna och sjukdomarna på arbetsplatserna kan man fråga
              sig om det mest effektiva sättet verkligen är att skära bort en
              tredjedel av resurserna till Arbetsmiljöverket. Vi kan ju jämföra
              det med att vi skulle skära ned antalet poliser i Sverige med
              en tredjedel. Skulle det minska brottsligheten? Jag tror att det
              är få som menar det.
            </seg>
            <seg n="99ab9bc5">
              Frågan är hur länge vi ska vänta på att det dolda arbete som
              nu pågår i regeringen för att hitta något annat ger resultat.
              Jag tycker att det låter väldigt märkligt. När vi nu har en fungerande
              verksamhet som bevisligen har effekt frågar man sig varför vi
              ska lägga ned denna verksamhet. Snarare borde vi satsa mer, för
              ett av Arbetsmiljöverkets stora problem har varit just att de
              inte har hunnit med alla inspektioner.
            </seg>
            <seg n="d6af58a6">
              I svaret nämns också regionala skyddsombud. Det är bara det att
              regionala skyddsombud inte kan ersätta arbetsmiljöinspektörer.
              De har inte alls de befogenheterna. De kan bara se felen på arbetsplatsen
              och uppmärksamma Arbetsmiljöverket på dessa. Men om inspektörerna
              inte räcker till för att göra inspektioner kommer problemen inte
              att lösas.
            </seg>
            <seg n="91411743">
              Dessutom har inte de regionala skyddsombuden tillträde till de
              arbetsplatser där det inte finns fackliga medlemmar. På de arbetsplatserna
              riskerar arbetstagarna ännu mer. Risken är ju att arbetsgivaren
              missköter sitt ansvar ännu mer på de arbetsplatserna. Det här
              är verkligen ingen lösning på problemen.
            </seg>
            <seg n="ee46ff14">
              I dag är det många, framför allt unga flickor och kvinnor, som
              arbetar i hemmen. Inte minst de som kommer från andra länder utnyttjas
              väldigt mycket. Det finns till och med rapporter om att det förekommer
              sexuella trakasserier och att de här tjejerna får arbeta väldigt
              hårt för en väldigt liten lön.
            </seg>
            <seg n="61948377">
              Det finns också ett regelverk kring au pairer. Med täckmanteln
              att man har en au pair hemma hos sig kan man få billig arbetskraft.
              Mot den bakgrunden borde tillsynen i hemmet verkligen öka så att
              de här tjejerna slipper bli utnyttjade på det här sättet. Det
              är också en viktig arbetsmiljö att värna.
            </seg>
            <seg n="29369281">
              När en arbetsmiljöinspektör kommer ut till en arbetsplats och
              ser stora fel, till exempel en maskin som riskerar att klippa
              av händer och armar på arbetstagare det kan faktiskt handla om
              så allvarliga saker och till och med om liv eller död kan inspektören
              komma med en lista till arbetsgivaren. Det här och det här måste
              ni rätta till inom en viss tid. Gör de inte det går frågan till
              domstol. Då kan det bli tal om vite. Företaget får helt enkelt
              betala böter för att man inte har åtgärdat problemen. I värsta
              fall kan hela arbetsplatsen stängas.
            </seg>
            <seg n="ed52bf52">
              Utan de här möjligheterna går det inte att sätta press på de
              arbetsgivare som inte sköter sitt uppdrag. Det här riskerar att
              bli en katastrof, tyvärr.
            </seg>
          </u>
          <note type="speaker" n="67129ae1">
            Anf. 11 EVA OLOFSSON (v):
          </note>
          <u who="eva_olofsson_b34e2b" xml:id="i-cbfedf6bcb8529c6-0" n="8dc3b1d0">
            <seg n="a26153b1">
              Herr talman! Jag begärde egentligen ordet och ville vara med
              i debatten därför att jag har ställt en skriftlig fråga om det
              här. Det gjorde jag utifrån ett besök på Arbetsmiljöverkets distriktskontor
              i Göteborg, som har hand om Västra Götaland som har ungefär 1
              miljon invånare och 55 000 arbetsplatser. Det de berättade för
              mig var att de kan göra 7 000 besök per år på de här 55 000 arbetsplatserna.
              Med de neddragningar som alliansregeringen har gjort får de göra
              1 000 färre besök.
            </seg>
            <seg n="15895a16">
              De här besöken handlar ju om, som har sagts innan, att inspektörer
              tittar på brister på en arbetsplats som faktiskt orsakar både
              olyckor och sjukdom. Det handlar också om att följa upp så att
              åtgärderna blir vidtagna. Det handlar dessutom om att vara med
              och överföra kunskap och utbildning så att arbetsgivaren själv
              ska kunna jobba med det systematiska arbetsmiljöarbete som ska
              göras. När det är allvarliga olycksfall och dödsolyckor mer än
              en människa i veckan dör i en arbetsplatsolycka i Sverige ska
              man faktiskt utreda det.
            </seg>
            <seg n="7a8826ee">
              Jag har väldigt svårt att förstå hur vi ska kunna få en bättre
              arbetsmiljö genom att göra de här besparingarna så att inspektörerna
              faktiskt kan vara mindre ute på arbetsplatserna.
            </seg>
            <seg n="1a5c01b1">
              Då skulle jag vilja ställa en fråga till arbetsmarknadsministern.
              Ungefär en tredjedel av sjukskrivningarna och förtidspensioneringarna
              beräknas nu vara arbetsrelaterade. Försäkringskassan upptäcker
              faktiskt att folk är sjuka när de är förtidspensionerade i väldigt
              mycket större utsträckning än man har trott. Det här beräknas
              kosta 35 miljarder. Andra beräkningar i andra länder pekar någonstans
              uppåt 100 miljarder, men säg att det är någonstans mellan 35 och
              100 miljarder. Är det värt att spara de här miljonerna som får
              de här stora konsekvenserna på Arbetsmiljöverkets inspektioner?
            </seg>
            <seg n="027dced5">
              Den andra frågan jag skulle vilja ställa är: Orsakar inte det
              här mer utanförskap? Jag förstår inte arbetsmarknadsministerns
              beskrivning av att han ska koppla det här till utanförskapet.
              Jag skulle vilja ha en konkretisering där. Som jag ser det ökar
              detta utslagningen. När man blir sjukskriven och förtidspensionerad
              får man dålig ekonomi, sämre hälsa och ställs utanför.
            </seg>
            <seg n="6ef69a60">
              I det svar jag fick stod det också att det är viktigt att arbetsmarknadens
              parter jobbar bra. Det är självklart. Arbetsgivarna har ju huvudansvaret,
              men facket jobbar här också för arbetstagarna. När jag har träffat
              fackliga representanter har de uttryckt en stor oro för den här
              utvecklingen. Jag skulle vilja ställa frågan till ministern: Vad
              har du fått för reaktioner från de fackliga organisationerna?
              Har de sagt till dig att det går jättebra? Det här tar vi över.
              Vi behöver inte det här stora stödet. Det går bra med mindre.
              Det är en fråga som jag gärna skulle vilja ha ett svar på.
            </seg>
            <seg n="608837a5">
              Sedan kan jag se en utveckling. Jag var själv ute vid hemtjänstföretaget
              Curanda som finns i Nacka och är satt i blockad. I senaste numret
              av Kommunalarbetaren läste jag att skyddsombudet kanske inte var
              någon av arbetstagarna. Det var i alla fall ett frågetecken. Det
              var brodern till ägaren. Allt fler kommer i privatiseringens tecken
              att på små företag få arbetsgivare med dålig arbetsmiljökunskap,
              till exempel inom äldreomsorgen där man kanske inte är fackligt
              ansluten och där ägaren motverkar detta. Man kommer alltså nu
              att få sämre möjlighet till en bra arbetsmiljö. Då skär ni ned
              på inspektionerna, när det egentligen finns ett behov av att öka
              dem.
            </seg>
          </u>
          <note type="speaker" n="280df0d6">
            Anf. 12 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-402fe833749e2e46-1" n="5cce3b72">
            <seg n="8917ee5c">
              Herr talman! Jag skulle vilja ta EU:s arbetsmiljöstrategi som
              antogs i våras som utgångspunkt, för det har varit även min utgångspunkt
              i de här diskussionerna. Den arbetsmiljöstrategi som finns på
              EU-nivå tycker jag är viktig att följa upp och göra till en svensk
              nationell strategi. Det är det arbetet som vi nu har inlett. Jag
              har naturligtvis full respekt för att man tycker att allting borde
              ha varit klart helst i förrgår och gärna långt innan den europeiska
              arbetsmiljöstrategin fanns på plats. Men nu är inte det fallet,
              utan vi har inlett detta arbete.
            </seg>
            <seg n="dff28108">
              Min utgångspunkt är att vi naturligtvis ska ha det preventiva
              utgångsläge som finns, det vill säga att man inte ska behöva skada
              sig, råka ut för olyckor eller sjukdomar när man går till jobbet.
              Det är en naturlig utgångspunkt. Men jag skulle gärna vilja se
              detta också i ett lite bredare perspektiv.
            </seg>
            <seg n="92721fa6">
              Eva Olofsson frågade om jag har pratat med fackföreningarna om
              detta. Jag var senast på Kommunals kongress på förmiddagen och
              diskuterade precis de här frågorna. Svaret är ja på den frågan.
            </seg>
            <seg n="a5471f57">
              Jag tycker att det är intressant, för Kommunal har jobbat fram
              ett tiopunktsprogram för en god arbetsplats. Där återfinns mycket
              av det som jag tycker är en vettig utgångspunkt för en diskussion
              mellan arbetstagarorganisationer och arbetsgivarorganisationer
              om hur man ska utforma en arbetsplats. Den ska inte bara ha detta
              preventiva inslag utan också ta sin utgångspunkt i sådant som
              schemaläggning av arbetstiden och olika typer av andra förhållanden
              som styr upplevelsen av att bli mottagen på sin arbetsplats med
              den värdighet och respekt som man förtjänar och att man går ifrån
              arbetet när jobbet är slut för dagen och känner att man har gjort
              ett bra arbete. Det här är oerhört viktigt. Jag skulle vilja ha
              in den dimensionen på ett tydligare sätt i det nationella arbetsmiljö-
              och strategiarbetet som vi nu ska jobba vidare med.
            </seg>
            <seg n="21bf2566">
              Det finns goda erfarenheter från många andra ställen. Danmark
              har nämnts i några inslag i debatten. Jag var tillsammans med
              Kenth Pettersson i Danmark för en vecka sedan och besökte motsvarigheten
              till Arbetsmiljöverket. Vi ville lära mer, ta intryck och se vad
              som har fungerat och vad som inte har fungerat och hur man har
              jobbat med en nationell strategi under några år. Den har visat
              sig vara effektfull.
            </seg>
            <seg n="863c509a">
              Jag har här i debatten hört ganska tvärsäkra uttalanden om det
              beräknade antalet inspektörer och anställda framöver. Jag kan
              inte uttala mig lika tvärsäkert om det eftersom planeringen för
              hur detta ska se ut framöver pågår på Arbetsmiljöverket. Men jag
              kan konstatera att arbetsmiljöarbetet är viktigt. Det finns siffror
              som tyder på att dålig arbetsmiljö kostar oss 2 procent av bnp
              i utebliven tillväxt. Det är viktigt att ta fasta på. Det är dock
              inte samma sak som att säga att det finns ett rakt samband mellan
              anslagen till Arbetsmiljöverket rakt upp och ned och det som blir
              utfallet i statistiken. Den kraftiga ökningen av anslag till Arbetsmiljöverket
              under de senaste tio åren har inte följts av motsvarande nedgång
              i antalet arbetsplatsrelaterade sjukdomar och olyckor. Det tydliga
              sambandet finns inte.
            </seg>
            <seg n="1d32652f">
              Att frågan är viktig gör att vi avser att återkomma med en nationell
              strategi som säkerligen kommer att diskuteras i kammaren framöver.
              Jag vill inte nonchalera frågan, men det finns inte detta raka
              tydliga samband som jag ofta hör i debatten.
            </seg>
          </u>
          <note type="speaker" n="949dbcd1">
            Anf. 13 TORBJÖRN BJÖRLUND (v):
          </note>
          <u who="torbjorn_bjorlund_9bd25c" xml:id="i-cfc957d14afba817-1" n="688b7270">
            <seg n="f393144a">
              Herr talman! Det är intressant att ministern tar upp frågan om
              EU-perspektiv. Det är naturligtvis intressant. Jag hade tänkt
              att ta upp EU-frågan senare, men jag kan börja med den nu.
            </seg>
            <seg n="c579a56d">
              Vi vet att arbetslivsforskningen är i strykklass. Arbetslivsinstitutet
              läggs ned, och det finns inga perspektiv, inga riktlinjer, på
              vart det ska ta vägen. Det enda som finns är att Arbetsmiljöverket
              har fått något slags uppdrag att jobba med toxikologiskt inriktad
              kriterieverksamhet. I övrigt finns inga besked.
            </seg>
            <seg n="de61f9c8">
              Som ministern sade ser man i EU gärna att de nationella forskningscentrum
              som finns ska samarbeta mer och utbyta erfarenheter över gränserna.
              Men eftersom Arbetslivsinstitutet ska läggas ned, var hamnar de
              frågorna?
            </seg>
            <seg n="3d57ee08">
              Vad jag har förstått sade ministern i fredags i EU-nämnden att
              det här kan hamna på Arbetsmiljöverket. Det är en kommentar som
              det skulle vara intressant att höra något mer om. Var i sådana
              fall får verket pengar till detta? Även om det inte finns ett
              rakt samband som ministern tycker behövs, en koppling mellan resurser
              och arbetsinsats finns naturligtvis en koppling. Mer resurser
              ger faktiskt större möjligheter att göra ett bra jobb.
            </seg>
            <seg n="cf8e9d95">
              Vad är alternativet till det nationella forskningscentrumet?
              Ett universitet? Finns det något annat sätt att göra det på? Om
              vi inte hakar på kommer vi att halka efter även i den här statistiken.
            </seg>
            <seg n="59222bb1">
              Jag pratar ofta med borgerliga politiker om att ligga i topp
              på olika listor. Det är poppis bland borgerliga politiker att
              ligga i topp. Det ska vara listor från Svenskt Näringsliv och
              så vidare. Där vill man ligga i topp. Men i de här frågorna är
              det inte så viktigt. Det visar hur den här regeringen egentligen
              agerar. Det verkar vara det rätta ansiktet för hur det ser ut.
              Man är inte så intresserad av vanliga arbetstagares väl och ve.
              Det handlar om andra saker. Man pratar om olika saker, men i praktisk
              politik fungerar det inte.
            </seg>
            <seg n="1059e7c1">
              Ministern var inne på frågan om olyckor på arbetsplatser. Jag
              har ställt en fråga om en nollvision. Går det att ha en nollvision
              i antalet dödsfall i yrkes- och arbetslivet? Då hänvisar ministern
              till tidigare svar, nämligen att det inte går att förutsäga något
              sådant. Men är det så svårt att säga att man vill ha en nollvision?
              Det är väl inte så svårt att säga om man vill ha noll olyckor
              som leder till dödsfall på arbetsplatserna. Det borde kanske vara
              lättare att faktiskt bedriva en sådan politik. Då kan det bli
              en realistisk nollvision. Det går inte med den här regeringens
              politik, framför allt inte när man drar ned på de resurser som
              ska förhindra olyckorna. Det är problemet med de svar som kommer
              på frågor om arbetsmiljö och arbetsmarknadspolitik.
            </seg>
            <seg n="d708fdf8">
              Det finns ytterligare en sak att ta upp om tjänstesektorn. Vi
              var inne på frågor om facklig aktivitet och så vidare. Det finns
              en sak som arbetsgivare och arbetstagare kan göra tillsammans.
              När det gäller hushållsnära tjänster finns en koppling som är
              svårare att ta till sig. I hemmet, i hushållet, är det inte så
              givet att arbetsmiljön kan kontrolleras. Det är problematiskt.
              Det är oproblematiskt att införa denna sektor, det vill säga hushållsnära
              tjänster, men det är problematiskt att se till att frågan om arbetsmiljön
              når ända in. Hur gör man för att få det att fungera? Annars blir
              det ytterligare en bransch där människor som är i beroendeställning
              till sin arbetsgivare göms undan. Därmed har de svårt att få makt
              över och påverka sin egen arbetssituation i arbetslivet oavsett
              om det är fråga om schemaläggning eller vad som helst.
            </seg>
          </u>
          <note type="speaker" n="8129aa28">
            Anf. 14 HILLEVI LARSSON (s):
          </note>
          <u who="hillevi_larsson_896639" xml:id="i-f186085f147a9649-1" n="8ef81cad">
            <seg n="6dd83774">
              Herr talman! Det är lite märkligt att använda arbetet på EU-nivå
              som ett argument. Det är egentligen precis tvärtom. Nu har till
              och med EU-kommissionen lyft fram frågorna eftersom man ser med
              oro på en ökad mängd arbetssjukdomar och olyckor i EU. Man lägger
              fram tydliga krav. Vi ska ha nationella forskningscentrum som
              samarbetar, och mer resurser ska ges till inspektionsverksamhet
              just sådant som Arbetsmiljöverket håller på med. Därför förstår
              jag inte hur man kan motivera att dra tillbaka dessa resurser
              med tanke på vad som händer på EU-nivå. Det borde i stället vara
              ett starkt argument att behålla resurserna och tillskjuta mer
              resurser.
            </seg>
            <seg n="a6f501cd">
              Det är också märkligt att det ska spela en roll hur människor
              blir sjuka, skadade eller dör. Om man blir skadad i en bilolycka
              på väg till jobbet är det ett problem, och då gäller nollvision.
              Men blir man dödad på jobbet därför att arbetsgivaren inte har
              tagit sitt ansvar och sett till att till exempel användandet av
              maskinerna i fabriken inte leder till döden, är det tveksamt om
              det här är ett allvarligt problem. Det måste självklart vara minst
              lika viktigt att i dessa fall rädda liv och förhindra sjukskrivningar.
              Många i landet är sjukskrivna på grund av att de har skadats i
              arbetslivet. Arbetet med dessa frågor måste förstärkas snarare
              än försvagas.
            </seg>
            <seg n="f1fdeedd">
              Det är också märkligt att se att arbetet på Arbetsmiljöverket
              inte har haft någon effekt. Tvärtom har vi under senare år sett
              att det har blivit lite bättre, men samtidigt ser vi att inspektörerna
              inte räcker till. De hinner inte komma ut på alla arbetsplatser.
              Det är det som är orsaken till att det fortfarande finns så stora
              problem, i kombination med den svarta verksamhet som har vuxit
              fram i Skåne. Det finns byggarbetsplatser där byggjobbarna på
              sin höjd har ett rep runt midjan eller ingenting alls. Arbetsmiljöverket
              behövs mer än någonsin.
            </seg>
          </u>
          <note type="speaker" n="24a9e39e">
            Anf. 15 EVA OLOFSSON (v):
          </note>
          <u who="eva_olofsson_b34e2b" xml:id="i-cbfedf6bcb8529c6-1" n="8dc3b1d0">
            <seg n="bacbe274">
              Herr talman! Den första fråga jag vill ställa till ministern
              gäller att ni först ska se över politiken, men först drar ni in
              pengarna. Vore det inte lämpligt att göra tvärtom, det vill säga
              se över politiken på arbetsmiljöområdet och se om de resurser
              som finns behövs eller om det krävs ökade resurser? Det känns
              som en bakvänd ordning.
            </seg>
            <seg n="1aa550f5">
              Visst träffar statsrådet fackliga organisationer, men jag har
              inte fått svar på vad de tycker. Är de positiva till neddragningarna?
              Tycker de att det hjälper till att få en bättre arbetsmiljö på
              arbetsplatserna? Vad har de för åsikter? Det hoppade statsrådet
              över.
            </seg>
            <seg n="fc447781">
              Man har inget emot det bredare perspektivet. Men vad säger att
              det är bra att dra ned på Arbetsmiljöverket och inspektionerna,
              stödet, informationen och motverka ökade kunskaper hos arbetsgivaren?
              Jag förstår inte det. Jag förstår absolut inte de lösa orden om
              att vi vill koppla denna fråga till utanförskapet. Vi kan tydligt
              se att många människor i dag drabbas av arbetsrelaterade sjukdomar
              eller olyckor. Mängden kvinnor som upplever psykisk stress i jobbet
              har ökat från 6 procent 1996 till 12 procent. Nu har det planat
              ut lite. Antalet belastningsskador har sjunkit lite, men inte
              så mycket. För männen ökar stressen lite, och antalet belastningsskador
              har sjunkit lite. Den utveckling vi kan se framöver pekar inte
              på att vi får väldigt mycket mindre arbetsskador.
            </seg>
            <seg n="3aa13e6d">
              Jag skulle gärna vilja att du svarar på detta: Hur kan till exempel
              låglönejobb, tillfälliga anställningar, ökade krav på förtidspensionärer
              etcetera minska utanförskapet? Hur kan ett försämrat arbetsmiljöarbete
              minska utanförskapet? Jag förstår inte det.
            </seg>
          </u>
          <note type="speaker" n="90771140">
            Anf. 16 EVA-LENA JANSSON (s):
          </note>
          <u who="eva-lena_jansson_69cbd8" xml:id="i-ce4b80295c6f15e3-0" n="db2dbfdd">
            <seg n="0dadd816">
              Herr talman! Tack, Torbjörn, för en jättebra interpellation!
              I interpellationen har du påpekat att regeringen i budgetpropositionen
              minskar anslaget till Arbetsmiljöverket med närmare 300 miljoner
              på tre år. Vad som då styr regeringen är motivet att minska den
              statliga byråkratin.
            </seg>
            <seg n="0a19bc91">
              Det är det här som vi från Socialdemokraterna, och också Vänsterpartiet,
              vänder oss emot. Det är tyckande. Man gör inga analyser av verksamheten,
              utan det är rent ideologiskt tyckande som styr regeringens agerande.
            </seg>
            <seg n="5fdcda56">
              Gamla arbetsmiljörisker som buller, tungt arbete, kemikalier
              och skadliga arbetsställningar finns kvar, och nya, som hot och
              våld samt psykosociala påfrestningar, växer. Då drar man ned den
              verksamhet som både arbetsgivare och skyddsombud har sagt medverkar
              till en bättre verksamhet. Det måste vara oekonomiskt att göra
              så.
            </seg>
            <seg n="aeba60a8">
              Kostnaderna för arbetsrelaterad sjukfrånvaro ligger på flera
              miljarder i dag, och jag får inte ihop det när man drar ned 300
              miljoner på Arbetsmiljöverket.
            </seg>
            <seg n="323821f5">
              Jag undrar, precis som alla andra har frågat: Hur har regeringen
              tänkt att det här ska kunna medverka till en bättre arbetsmiljö?
              På något sätt är det vad som ska komma ut av det. Färre arbetsmiljöinspektörer
              och hårdare krav i arbetslivet ska leda till bättre arbetsmiljö.
              Eller ska det leda till tystare arbetstagare, som inte ifrågasätter
              sin arbetsmiljö? Vilka möjligheter finns det att vända sig till
              en arbetsmiljöinspektör?
            </seg>
            <seg n="1ba0d90a">
              Jag har själv tidigare varit skyddsombud ända till i höstas,
              innan jag kom in i riksdagen, och vet att förändringen av en arbetsmiljö
              är svår. Det är inte enkelt att påverka. Man får använda sig av
              arbetsmiljölagens medel tillsammans med arbetsgivaren för att
              åstadkomma förändringar, men ibland måste man koppla in Arbetsmiljöverket.
            </seg>
            <seg n="1d18f426">
              Risken är nu, med minskade anslag till Arbetsmiljöverket, att
              dessa arbetsmiljöinspektörer inte har möjlighet att komma ut på
              arbetsplatser och att det uppstår ännu fler arbetsolyckor.
            </seg>
            <seg n="7209916a">
              Frågan till Littorin blir då: Hur får ni ihop det här? Hur minskar
              antalet arbetsolyckor på grund av att ni drar ned Arbetsmiljöverkets
              anslag?
            </seg>
            <seg n="64e86abc">
              Tidigare under debatten, herr talman, sade statsrådet så här:
              Se det ur ett bredare perspektiv. Jag förstod inte riktigt vilken
              bredd jag skulle ha på perspektivet. Jag förstår att det kommer
              in fler människor på arbetsplatserna det är vad Littorin har anfört
              men jag förstår inte hur det skulle kunna leda till en bättre
              arbetsmiljö att man får städa hemma hos någon, att det automatiskt
              innebär att man får en trygg arbetsmiljö för att det försvinner
              arbetsmiljöinspektörer. Det skulle jag gärna vilja höra statsrådet
              Littorin utveckla.
            </seg>
          </u>
          <note type="speaker" n="e58a11a3">
            Anf. 17 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-402fe833749e2e46-2" n="5cce3b72">
            <seg n="569fe73b">
              Herr talman! Låt mig börja med ALI, eftersom det har kommit upp
              flera gånger här. Jag vill påminna om, som jag brukar göra, att
              fyra femtedelar av den forskning som är arbetslivsrelaterad redan
              före årsskiftet låg utanför ALI, nämligen på universitet och högskolor.
              Vi har haft den här diskussionen många gånger förut. Doktoranderna
              har samtliga fått nya positioner, och av de disputerade forskarna
              som jobbade på ALI har näst intill samtliga fått nya forskartjänster.
              Biblioteket har överförts till Helsingforss universitet. Kriterieforskningen
              är hanterad, och arbetslivsforskningen i Sverige mår väl, trots
              den förändring som vi gjorde.
            </seg>
            <seg n="a45e7ec5">
              Torbjörn Björlund frågade mig om nollvisionen. Det enklaste svaret
              är naturligtvis: Vill vi ha olyckor på arbetsplatsen? Vill vi
              att folk ska dö på jobbet? Svaret är naturligtvis nej det är klart
              att ingen vill det. Då handlar det om att ha en så pass effektiv
              och bra politik som möjligt för att det ska undvikas.
            </seg>
            <seg n="2018992e">
              Det bredare perspektivet har jag fått en del frågor om, bland
              annat av Eva-Lena Jansson, som tycker att allt det här bara är
              tyckande. Ja, vi tycker att det är fel med utanförskap och arbetslöshet.
              Det är vad vi tycker är fel.
            </seg>
            <seg n="51ba3b8d">
              När vi med knappa resurser i statens budget ska prioritera vad
              vi lägger pengarna på har det självklart haft en väldigt hög prioritet.
              Det har betytt att vi också har sparat på Arbetsmiljöverket. Nu
              är vi tillbaka på nivåer när det gäller anslagen som var desamma
              för sju åtta år sedan.
            </seg>
            <seg n="5b176923">
              Då är frågan: Varför är detta med utanförskap viktigt ur det
              breda perspektivet, som vi har hört bland annat Eva Olofsson ställa
              en fråga om, om det inte hade varit bättre att ta det i en annan
              ordning?
            </seg>
            <seg n="7f48c8e2">
              Den största försämringen i ohälsa noterar vi hos folk som har
              gått från arbete ut i utanförskap och framför allt långtidsarbetslöshet.
              Där har vi den största ohälsorisken. Det är alla dem som ni i
              Socialdemokraterna under tolv års styre av detta land lämnade
              efter er, det femtedelssamhälle som ni permanentade, där hundratusen
              ungdomar under 24 år står utanför, där var femte svensk i arbetsför
              ålder inte har ett jobb att gå till. Där är ohälsoproblemen som
              allra störst.
            </seg>
            <seg n="ff2f2112">
              Är det en poäng att jobba med att bryta utanförskapet också för
              att minska ohälsan hos dem som inte har någon representant i Folkets
              hus kongressal eller var det nu kan vara? Det är dem som vi ska
              jobba för så att de kan komma tillbaka.
            </seg>
            <seg n="857b7b58">
              Det ligger ingen motsättning i det angreppssättet och den attityden,
              som Torbjörn Björlund tar upp och som jag delar. Det är klart
              att ingen ska behöva skada sig, bli sjuk eller förolyckas på jobbet.
              Det borde vara en stor självklarhet.
            </seg>
            <seg n="7a29a0e3">
              Eva Olofsson nämnde att kvinnors arbetsrelaterade ohälsa har
              ökat från 6 till 12 procent, om jag hörde rätt, mellan 1996 och
              2006. Ja, vem var det som hade regeringsmakten i det här landet
              då? Det var ju Socialdemokraterna med stöd av Eva Olofssons parti.
              Det ligger väl lite i konstaterandet att detta är ett ganska problematiskt
              område och inte alldeles lätt.
            </seg>
            <seg n="467c7c27">
              Jag är övertygad om det var också utgångspunkten för till exempel
              den diskussion jag hade på Kommunals kongress på förmiddagen att
              arbetstagarorganisationer tillsammans med arbetsgivare, när man
              diskuterar igenom vad som kännetecknar en god arbetsplats och
              en god arbetsmiljö, också kommer att förstå och inse på vilket
              sätt det spelar en roll hur man organiserar arbetet, hur man leder
              arbetet, att chefer har utbildning i den här typen av frågor och
              bryr sig om hur de anställda och medarbetarna mår på jobbet. Detta
              inser man ju i allt högre grad. Det är oerhört centralt.
            </seg>
            <seg n="a536ca2f">
              När det gäller det vidare arbetet var det någon som tyckte att
              det var fel att vi har inväntat EU-arbetet på det här området.
              Det skulle jag inte säga är huvudorsaken, men när det finns en
              strategi på EU-området är det väl bra om vi utnyttjar den också
              för inhemskt bruk och ser över vad vi kan lära av andra länder,
              till exempel av Danmark. Det arbetet pågår nu för fullt.
            </seg>
          </u>
          <note type="speaker" n="570edf6d">
            Anf. 18 TORBJÖRN BJÖRLUND (v):
          </note>
          <u who="torbjorn_bjorlund_9bd25c" xml:id="i-cfc957d14afba817-2" n="688b7270">
            <seg n="79ae4809">
              Herr talman! Jag blir lite överraskad av arbetsmarknadsministerns
              koppling. Enligt regeringens dekret skulle jag alltså välja antingen
              arbetslöshet eller bra arbetsmiljö. Han ställer de sakerna mot
              varandra. Det är oerhört märkligt, tycker jag. När man pratar
              om utanförskap och att det är det som skapar problem med hälsa
              och sådant är det självklart att det gör det. Men kan vi inte
              välja båda, att ta bort arbetslöshet och ha en bra arbetsmiljö?
              Enligt vårt sätt att se på det går det alldeles utmärkt att göra
              det, bara man sätter in resurserna där de ska vara.
            </seg>
            <seg n="5fe3566e">
              Den här regeringen prioriterar skattesänkningar före bra arbetsmiljö.
              Och så pratar man om utanförskap och att skapa jobb. Vad man gör
              är att skapa låglönejobb och lägre ersättningar i a-kassan. Man
              skapar problem för dem som måste leva utanför arbetslivet, för
              dem som inte har ett jobb. Det är det som är problemet.
            </seg>
            <seg n="4912ebd1">
              Det andra som jag tycker är ett lite enkelt sätt att slippa undan
              är när man pratar om att 80 procent av forskningen bedrivs på
              andra ställen än ALI. Men det är ALI, Arbetslivsinstitutet, som
              är vårt nationella centrum. Det är de som samordnar, som ser till
              att det här på något sätt ska föras ut och att man får tillbaka
              erfarenheter från andra länder inom EU. Det är det man pratar
              om i EU. Det är oerhört märkligt.
            </seg>
            <seg n="f97d4f91">
              Var hamnar i så fall det nationella centrumet? Eller ska vi inte
              ha något nationellt centrum för arbetslivsforskning? Ska det bara
              finnas utspritt? Vad får man för nytta av det i så fall?
            </seg>
            <seg n="0caebbff">
              Det tredje är nollvisionen. Jag har ännu inte hört om några åtgärder
              i debatten över huvud taget för hur man ska nå nollvisionen och
              hur man i så fall bär sig åt genom att dra ned medlen till Arbetsmiljöverket.
              Det är en helt absurd tanke.
            </seg>
            <seg n="36bd3da7">
              Jag tycker att det är väldigt ihåliga argument från ministern
              när det gäller de här bitarna. Det finns alltså inga svar. Man
              pratar om saker som utanförskap och att man tycker att det är
              viktigt med arbetsmiljö, men man gör precis tvärtom. Det är oerhört
              märkligt, speciellt när man tycker sig ha en bra arbetslöshetspolitik.
              Det är ännu värre. Men det tar vi en annan gång.
            </seg>
          </u>
          <note type="speaker" n="898b8517">
            Anf. 19 EVA-LENA JANSSON (s):
          </note>
          <u who="eva-lena_jansson_69cbd8" xml:id="i-ce4b80295c6f15e3-1" n="db2dbfdd">
            <seg n="dd3ad85d">
              Herr talman! Den borgerliga regeringens situation är att man
              är i en högkonjunktur med starka statsfinanser. Då sänker man
              förmögenhetsskatten med 1,7 miljarder. Det är samma summa som
              man sedan sparar på att sänka pensionen för sjukpensionärerna.
              Många av dessa har skadat sig i arbetet. Samtidigt säger man att
              det inte finns 300 miljoner kronor till Arbetsmiljöverket.
            </seg>
            <seg n="b29c8dc0">
              Jag vill hävda att det är fel att spara 300 miljoner kronor på
              ett arbete som kan sänka statens kostnader med flera miljarder,
              på samma sätt som faktiskt har redovisats tidigare. Att säga att
              de pengarna inte finns tycker jag, herr talman, är att fara med
              osanning.
            </seg>
            <seg n="07897c90">
              Har man 1,7 miljarder att sänka skatten med, så att till exempel
              Hennes &amp; Mauritz störste ägare får 43 miljoner mer om året att
              leva på, finns det pengar. Det kan i alla fall jag se.
            </seg>
            <seg n="c9610ec0">
              Att arbetstagaren ska riskera att utsättas för ohälsa och olycksfall
              på grund av att översynen av arbetsmiljön ska skäras ned borde
              inte vara ett alternativ år 2007. Jag kan förstå om det var ett
              alternativ 1937 men inte 2007. Jag trodde att vi hade kommit längre.
            </seg>
            <seg n="51d8a34d">
              Jag är besviken på regeringen. Jag har blivit det tidigare, och
              jag blir inte mindre besviken i dag med de argument som framförs
              i denna debatt.
            </seg>
          </u>
          <note type="speaker" n="6ff66b07">
            Anf. 20 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-402fe833749e2e46-3" n="5cce3b72">
            <seg n="d97164c5">
              Herr talman! Jag vill bara påminna Eva-Lena Jansson om att H&amp;M:s
              huvudägare redan tidigare var undantagen från förmögenhetsskatt
              enligt ett beslut som den förra regeringen fattade. Man tyckte
              att det var en bra idé att få kapitalet att stanna i landet. Så
              det fröet föll i osedvanligt dålig jord.
            </seg>
            <seg n="6c1b49ca">
              Hela poängen med förändringen är att se till att de 500700 miljarder
              som nu finns investerade i utlandet kommer hem och investeras
              i nya företag och nya jobb i Sverige. De gör bättre nytta i produktionen
              än i skatteparadis. Så var det sagt.
            </seg>
            <seg n="f3af4103">
              Torbjörn Björlund, jag satte inte fajten mot arbetslöshet mot
              fajten för en god arbetsmiljö. Det var precis det jag sade i mitt
              förra inlägg att jag inte gjorde. Det är tvärtom oerhört viktigt
              att vi också ser fajten mot det stora utanförskap som ni lämnade
              efter er som en viktig del i det totala goda arbetsmiljöarbetet
              för att fler ska undvika att leva i det trauma som utanförskap
              och arbetslöshet för med sig.
            </seg>
            <seg n="6baf7482">
              När kommer svaren, frågar Torbjörn Björlund. Ja, den frågan kan
              man naturligtvis ställa sig. Men jag vill påminna om att när vi
              gör saker mycket snabbt får jag mycket kritik för det här i kammaren
              och blir jag KU-anmäld, vilket jag tror att jag har blivit sex
              gånger.
            </seg>
            <seg n="c12fa0ea">
              Nu gör vi det på det sätt som har efterlysts i debatten, nämligen
              att vi tar utgångspunkt i en internationell strategi, som i detta
              fall består av EU:s arbetsmiljöstrategi som det nyligen fattades
              beslut om, och vi gör en nationell strategi av den. Vi för också
              samtal med arbetsmarknadens parter för att lyfta upp frågan.
            </seg>
            <seg n="93f50475">
              Det kommer naturligtvis att ta lite tid. Och det är en ganska
              bra idé, tror jag. Detta är ett besvärligt område som vi vill
              prioritera just av det skälet som jag nämnde, nämligen att det
              går att räkna på stora samhällsekonomiska förluster av en dålig
              arbetsmiljö. Vi vill se till att folk känner den stolthet och
              glädje över att gå till jobbet som vi diskuterade på Kommunals
              kongress på förmiddagen. Det förtjänar de som arbetar i vårt land.
            </seg>
          </u>
          <note n="66b58055">
            Överläggningen var härmed avslutad.
          </note>
          <note n="5327b53b">
            5 § Svar på interpellation 2006/07:510 om situationen för deltidsarbetslösa
          </note>
          <note type="speaker" n="1bf3c348">
            Anf. 21 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-8b67d4f702955696-0" n="5cce3b72">
            <seg n="0a5140a9">
              Herr talman! Josefin Brink har frågat mig om jag avser att vidta
              några åtgärder för att deltidsarbetslösa inte ska behöva säga
              upp sig från fasta jobb och flytta för att ta ett vikariat eller
              annan visstidsanställning.
            </seg>
            <seg n="ff6ee627">
              Frågan är bland annat föranledd av ett inslag i TV 4 den 2 maj
              2007.
            </seg>
            <seg n="a292571d">
              Reglerna om ministerstyre gör att jag inte kan uttala mig i enskilda
              ärenden. Allmänt kan jag emellertid konstatera följande: Arbetslöshetsförsäkringen
              är, som jag många gånger tidigare påtalat, en omställningsförsäkring.
              Ersättning ska lämnas under en period av omställning mellan arbeten.
            </seg>
            <seg n="f2f58dfe">
              En av förutsättningarna för att den som är arbetslös ska vara
              berättigad till arbetslöshetsersättning är att han eller hon uppfyller
              grundvillkoren.
            </seg>
            <seg n="6079a9ae">
              Av grundvillkoren framgår bland annat att sökanden ska vara oförhindrad
              att söka arbete, ska vara beredd att anta erbjudet lämpligt arbete
              och aktivt söka lämpligt arbete.
            </seg>
            <seg n="85709ad5">
              Vad gäller möjligheten att begränsa sitt arbetssökande kan följande
              konstateras: Den generella rätten att begränsa sitt arbetssökande
              såväl yrkesmässigt som geografiskt under de 100 första ersättningsdagarna
              i en ersättningsperiod infördes 2001 av riksdagen efter förslag
              av dåvarande regering.
            </seg>
          </u>
          <note n="5d5c8d3c">
            Nuvarande regering har i propositionen Ytterligare reformer inom
            arbetsmarknadspolitiken m.m. (prop. 2006/07:89) föreslagit att
            bestämmelsen avskaffas från och med den 2 juli i år, vilket innebär
            att för närvarande gäller de regler som infördes av den tidigare
            regeringen.
          </note>
          <u who="unknown" xml:id="i-f6811fa4ca0e56a0-0" n="5cce3b72">
            <seg n="608e6b4a">
              Skälet till att regeringen föreslår att regeln avskaffas är att
              den motverkar arbetslöshetsförsäkringens roll som omställningsförsäkring.
              Det är viktigt att den sökande finner ett arbete så snart som
              det är möjligt. Han eller hon bör därför redan i ett tidigt skede
              söka alla lämpliga arbeten.
            </seg>
            <seg n="e0770bce">
              Att låsa in människor på en ort eller i en region när det finns
              goda möjligheter till arbete på annan ort är ingen bra lösning.
            </seg>
            <seg n="27e25bf3">
              Avslutningsvis vill jag framhålla följande: I lagen (1997:238)
              om arbetslöshetsförsäkring finns regler om när ett arbete ska
              anses som lämpligt. Därutöver finns även Inspektionen för arbetslöshetsförsäkringens
              föreskrifter om lämpligt arbete.
            </seg>
            <seg n="f797e5ab">
              Av lagen framgår bland annat att ett erbjudet arbete ska ses
              som lämpligt om det inom ramen för tillgången på arbetstillfällen
              tagits skälig hänsyn till den sökandes förutsättningar för arbetet
              samt andra personliga förhållanden. Exempel på det senare kan
              vara familjeskäl.
            </seg>
          </u>
          <note type="speaker" n="2b27b1cd">
            Anf. 22 JOSEFIN BRINK (v):
          </note>
          <u who="josefin_brink_fef83c" xml:id="i-a7427fe524fafd5d-0" n="0c14ca60">
            <seg n="0681fc7f">
              Herr talman! Jag ber att få tacka ministern för svaret. Dessvärre
              måste jag konstatera att svaret än en gång visar att situationen
              för deltidsarbetslösa är ett problem som regeringen är väldigt
              ointresserad av. Det är ganska anmärkningsvärt, för det är faktiskt
              ett mycket stort problem.
            </seg>
            <seg n="8decab9a">
              Enligt Statistiska centralbyråns senaste arbetskraftsundersökning
              rör det sig åtminstone om 268 000 personer som är deltidsarbetslösa.
              Den stora majoriteten av dessa är kvinnor, så man kan lugnt säga
              att deltidsarbetslösheten är en viktig jämställdhetsfråga.
            </seg>
            <seg n="a7466392">
              Ministern säger i sitt svar att han inte kan kommentera det enskilda
              ärendet med hänvisning till reglerna om ministerstyre. Det är
              med all respekt en aning fånigt.
            </seg>
            <seg n="de5e4c25">
              Jag har absolut inte bett ministern att han ska gå in och kommentera
              det specifika ärendet och definitivt inte att han ska gå in och
              recensera den aktuella arbetsförmedlingens beslut. Det begär inte
              heller Britt-Marie, som är den person som jag refererar till i
              frågan.
            </seg>
            <seg n="916c2777">
              Jag talade med henne på telefon senast i går. Hon förväntar sig
              inte på något sätt att hennes aktuella situation ska lösas genom
              något gudomligt ingripande av arbetsmarknadsministern. Men hon
              sade att hon är glad över att frågan kommer upp till debatt. Hon
              vill gärna med sitt exempel, som inte på något sätt är unikt,
              bidra till att de problem som deltidsarbetslösa har blir uppmärksammade
              och att vi i riksdagen får en seriös debatt om hur de kan lösas.
            </seg>
            <seg n="88012583">
              Det handlar inte om en unik situation, utan detta är något som
              många kan känna igen sig i.
            </seg>
            <seg n="d681c10d">
              Britt-Marie fick efter en lång tid av arbetslöshet, som varvades
              med olika korta tillfälliga anställningar, äntligen en fast anställning.
              Men det var en anställning som bara var på deltid. För att inte
              förlora rätten till a-kassa kunde hon naturligtvis inte tacka
              nej till det erbjudna arbetet. Hon var ju också glad över att
              få ett fast jobb. Det betyder ganska mycket för trygghet och kontinuitet
              i livet. Eftersom en deltidslön är svår att överleva på hade hon
              ett behov av att deltidsstämpla upp till heltid.
            </seg>
            <seg n="bc15d275">
              Det är då den absurda situationen uppstår att arbetsförmedlingen
              säger att hon måste vara beredd att söka alla lediga jobb i hela
              landet, även vikariat och visstidsanställningar så korta som sex
              månader. Hon var då ärlig och sade att hon faktiskt hade lite
              svårt att tänka sig att säga upp sig från det första fasta jobb
              som hon haft på flera år för att kanske flytta i väg till ett
              annat ställe i landet på ett tillfälligt vikariat som rimligtvis
              skulle leda fram till en ny period av arbetslöshet. Det ledde
              till att arbetsförmedlingen sade att hon tyvärr inte kunde få
              någon mer a-kassa, och i dag får Britt-Marie klara sig på sin
              deltidslön.
            </seg>
            <seg n="d9bea96a">
              Efter att TV 4 hade visat inslaget uttalade sig en partikamrat
              till ministern i en tv-soffa och sade att detta inte var klokt
              och att reglerna i arbetslöshetsförsäkringen inte ska fungera
              så.
            </seg>
            <seg n="69920a19">
              Min fråga gäller något som jag tycker att ministern inte alls
              berör: Håller ministern med om att det är orimligt att det fungerar
              på detta sätt? Hur är det i så fall annars tänkt att det ska fungera?
              Är det rimligt att människor på grund av arbetsgivarens ovilja
              att anställa någon på heltid ska tvingas av arbetsförmedlingen
              att säga upp sig från en fast anställning och flytta till en annan
              del av landet för att ta ett vikariat eller en visstidsanställning?
            </seg>
          </u>
          <note type="speaker" n="fe8fe6ba">
            Anf. 23 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-402fe833749e2e46-4" n="5cce3b72">
            <seg n="24cf0c97">
              Herr talman! Jag vill påminna om att Britt-Marie, som Josefin
              Brink talar om, har blivit bedömd enligt de regler som gäller
              i dag och som den socialdemokratiska regeringen framställde. Frågan
              borde därmed egentligen riktas till Hans Karlsson och inte till
              mig.
            </seg>
            <seg n="f43f9d66">
              Grunden för den förändring som vi har föreslagit är att samma
              regler som gällde före 2001 ska gälla efter den 2 juli.
            </seg>
            <seg n="1ceea48a">
              I föreskrifterna från IAF, Inspektionen för arbetslöshetsförsäkringen,
              som jag har här och som också finns att tillgå på nätet, finns
              ett antal bedömningar av den situation som i dag uppstår dag 101
              och som nu kommer att uppstå dag ett.
            </seg>
            <seg n="a16550e7">
              Jag har träffat arbetsförmedlare i till exempel Västerås som
              säger att dagens regler innebär att de under de första hundra
              dagarna i arbetslöshetsperioden inte kan anvisa ett arbete som
              ligger i Enköping.
            </seg>
            <seg n="81abbbe9">
              Det är klart, det är sex mil eller vad det är. Det är inte ens
              det det är ett par mil bort. Det tycker jag är orimligt. Jag tycker
              inte att det är alldeles komplicerat att man ska söka, framför
              allt inte i de områden där man har en nära geografisk koppling
              till de angränsande kommunerna. Redan i dag finns ju i anvisningarna
              den här tolvtimmarsregeln, innebärande högst tolv timmars daglig
              frånvaro. Precis samma typ av problem som uppstår dag 101 i dag
              har vi alltså på andra håll. Då finns de här föreskrifterna, och
              då kan man tillämpa dem på olika sätt. Den bedömningen måste sedan
              göras på arbetsförmedlingen, som på olika sätt måste ta de hänsyn
              som måste tas för att detta ska uppnås.
            </seg>
          </u>
          <note type="speaker" n="493c31b2">
            Anf. 24 JOSEFIN BRINK (v):
          </note>
          <u who="josefin_brink_fef83c" xml:id="i-a7427fe524fafd5d-1" n="0c14ca60">
            <seg n="1b7bdb95">
              Herr talman! Arbetsmarknadsministern berör över huvud taget inte
              det som jag har ställt frågan om. Det är alldeles riktigt att
              den här regeln gällde från dag 101 redan tidigare. Också den regeln
              var dålig. Men det är väldigt märkligt att arbetsmarknadsministern
              tänker sig att man ska lösa det här problemet genom att i stället
              ställa samma krav från dag ett. Enligt min mening blir det bara
              värre. Då får man inte ens den tidsfristen på sig att kanske hitta
              ett kompletterande jobb på sin hemort om man har 50 eller 75 procents
              anställning. Det blir ju betydligt svårare om man ska leta efter
              en kompletterande anställning i hela landet. Det finns ingen rimlighet
              i det.
            </seg>
            <seg n="03f3a859">
              Dessutom är kärnan i min fråga: Är det rimligt att man ska säga
              upp sig från en fast anställning som man har blivit anvisad och
              inte kunnat tacka nej till för att gå ut i otrygghet och osäkerhet?
              Där måste tilläggas att ministern har lagt fram ett förslag som
              förmodligen kommer att röstas igenom på torsdag om att det ska
              bli ännu lättare för arbetsgivare att visstidsanställa. Vi kommer
              att få fler visstidsanställningar. Sammantaget kommer det här
              att innebära att det är större risk för deltidsarbetslösa att
              hamna i situationen att man väldigt snabbt efter det att man har
              fått ett deltidsarbete måste säga upp sig från det och flytta
              i väg någon annanstans för att gå ut i den osäkerhet som en visstidsanställning
              innebär. Det är det som är kärnan i min fråga.
            </seg>
            <seg n="44804090">
              Situationen för deltidsarbetslösa har ju varit dålig hela tiden.
              Vårt förslag till lösning på frågan är att man ska ändra i lagstiftningen
              så att heltid faktiskt blir en rättighet. Men det är man över
              huvud taget inte intresserad av från regeringen. Min fråga återstår:
              Anser arbetsmarknadsministern att det är rimligt att arbetsförmedlingen
              kräver att en person som har fått en fast anställning på deltid,
              som själv vill jobba heltid, ska säga upp sig från den fasta anställningen
              och tvingas flytta i väg med familj och vad det nu kan vara för
              att ta ett osäkert, tillfälligt jobb som mycket sannolikt kommer
              att leda till en ny period av hundraprocentig arbetslöshet?
            </seg>
          </u>
          <note type="speaker" n="927cf371">
            Anf. 25 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-402fe833749e2e46-5" n="5cce3b72">
            <seg n="4dde6763">
              Herr talman! Först vill jag säga om de LAS-förändringar som vi
              ska debattera i kammaren på torsdag att vi kortar ju vikariatstiderna,
              vilket borde innebära en snabbare väg till fast anställning. Men
              det är en annan diskussion, som vi ska ha på torsdag.
            </seg>
            <seg n="b706d4af">
              Josefin Brink tar också upp rätt till heltid. Jag tycker naturligtvis
              att det vore bra om man hade möjlighet för alla som så önskar
              att ha en heltidsanställning. Frågan är vilken väg som är lämpligast
              att gå. Jag tror, liksom en förkrossande majoritet av remissinstanserna
              inför den proposition som togs fram, att det här riskerar att
              leda till rätt till nolltid snarare än rätt till vare sig heltid
              eller deltid. Men den diskussionen har vi också haft förut och
              kommer säkert att ha igen. Det är för övrigt en åsikt som jag
              delar med TCO, Saco, Ams och andra remissinstanser i den omgången.
            </seg>
            <seg n="cfa497f9">
              Den grundläggande fråga som Josefin Brink tar upp är: Är det
              rimligt att man ska behöva säga upp sig från en fast deltidsanställning
              för att kunna ta ett vikariat på annat ställe? Utan att utöva
              ministerstyre, såtillvida att jag inte ska tolka de föreskrifter
              som arbetsförmedlingen har att följa, tycker jag nog ändå att
              det finns utrymme för en tolkning baserad på det Josefin Brink
              ger uttryck för när man tyder föreskrifterna. Det borde finnas
              ett utrymme för att ta den typen av hänsyn. Det står ju att det
              ska tas skälig hänsyn till den sökandes förutsättningar för arbete
              samt andra personliga förhållanden. Det är klart att det är en
              individuell prövning som görs i varje enskilt fall. Man hade ju
              önskat att man med utgångspunkt i den deltidsanställning som en
              person i de här fallen kan ha skulle kunna jobba hårdare på att
              hitta ytterligare kompletterande anställningar eller i allra bästa
              fall naturligtvis en heltidsanställning. Nu hoppas jag att jag
              inte har överträtt några reglementen, men någon liten personlig
              åsikt kanske man får ha ändå.
            </seg>
          </u>
          <note type="speaker" n="ebfff04d">
            Anf. 26 JOSEFIN BRINK (v):
          </note>
          <u who="josefin_brink_fef83c" xml:id="i-3ecced46b3905b1b-0" n="0c14ca60" next="i-63424a1a260632b8-0">
            <seg n="04d534e4">
              Herr talman! Återigen: Det här handlar ju inte om ett enskilt
              fall. Det här är ett stort strukturellt problem på arbetsmarknaden.
              Deltidsarbetslöshet handlar över huvud taget inte om det som den
              här regeringen ofta talar om; arbetsvilja eller arbetsförmåga
              hos den enskilde, om incitament hej och hå och det ena och det
              andra. Det handlar om människor som av arbetsgivaren förvägras
              en heltidsanställning och som inte har en möjlighet att tacka
              nej till att ta ett deltidsjobb. Det här är ju ett strukturellt
              problem som är väldigt koncentrerat till vissa branscher och vissa
              yrken inom de här branscherna. Händelsevis råkar det vara yrken
              inom de här branscherna som är kvinnodominerade.
            </seg>
            <seg n="f8931e2c">
              Att ministern är så negativt inställd till att ha en lagstadgad
              rätt till heltid är ju väl känt, men jag vill påpeka en sak. Visst
              fanns det många remissinstanser som var kritiska. Men de som framför
              allt är berörda av det här, nämligen LO och framför allt de kvinnodominerade
              LO-förbunden, är väldigt angelägna om att den här lagstiftningen
              kommer till stånd. Det kanske rimligtvis borde väga lite tyngre
              än vad andra tycker, som faktiskt inte är så himla berörda av
              det här. Det är framför allt LO:s kvinnor som drabbas av det här.
            </seg>
            <seg n="3b666ad7">
              Som jag ser det ger nu arbetsmarknadsministern en öppning. Även
              om han inte vill genomföra den här strukturella förändringen,
              som faktiskt är helt nödvändig för att bryta hela det missbruk
              av deltidstjänster som vissa arbetsgivare ägnar sig åt eftersom
              de kan tjäna på det på olika sätt, öppnar arbetsmarknadsministern
              för att det borde vara rimligt att göra den tolkningen att personer
              inte ska behöva säga upp sig från fasta deltidsjobb för att flytta
              i väg och ta en osäker anställning. Det är naturligtvis välkommet.
              Jag hoppas verkligen att det är något som kommer att gå ut som
              någon typ av föreskrift till arbetsförmedlingen, att deltidsarbetslösa
              inte ska behöva utsättas för den pressen. Och det kan rimligtvis
              inte vara fråga om ministerstyre. Det är ju en politisk prioritering.
            </seg>
          </u>
          <note n="f2114dc1">
            Anf. 27 TALMANNEN:
          </note>
          <u who="josefin_brink_fef83c" xml:id="i-63424a1a260632b8-0" n="0c14ca60" prev="i-3ecced46b3905b1b-0">
            <seg n="e41cdf95">
              Jag vill bara upplysa om att det är helt okej att använda enskilda
              fall som utgångspunkt. Man får inte debattera det enskilda fallet,
              men det är helt okej om man, som ni har gjort, håller sig väl
              inom gränsen för detta. Jag vill bara säga det så att inget missförstånd
              uppstår.
            </seg>
          </u>
          <note type="speaker" n="00c22bc1">
            Anf. 28 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-402fe833749e2e46-6" n="5cce3b72">
            <seg n="e152ac9c">
              Herr talman! Jag skulle bara vilja akta mig för en sjunde KU-anmälan
              just i dag. Jag vill påminna om att inom ramen för ett arbetsgivaransvar,
              som man kan ha som till exempel kommun, finns det inget som hindrar
              att man gör saker bättre än det som står i lagen eller det som
              står i kollektivavtal. Det går att göra som i Nynäshamn, där man
              har en plan för att erbjuda anställda i kommunen en heltidstjänst
              inom några års lopp. Det kan man naturligtvis göra.
            </seg>
            <seg n="39ecf6b0">
              Det är ju det första, apropå den här diskussionen om rätt till
              heltid. Det jag är rädd för är att om man skulle lagstifta om
              rätt till heltid skulle man nå precis det motsatta resultatet.
              Det vill jag inte uppnå, nämligen att vi får en ökad arbetslöshet
              på grund av en politisk klåfingrighet i fråga om något som jag
              tycker att man borde kunna lösa inom ramen för den svenska modellen.
            </seg>
            <seg n="b097a621">
              Så går jag tillbaka till huvudfrågan. Jag utgår naturligtvis
              från de fem grundvillkor som finns i arbetslöshetsförsäkringen
              när det gäller begreppet lämpligt arbete. Där framgår till exempel
              att sökanden ska medverka till upprättandet av en individuell
              handlingsplan, vara beredd att anta ett erbjudande om lämpligt
              arbete och aktivt söka lämpligt arbete. Då är det klart att man
              ställer sig frågan: Vad är lämpligt arbete? Det är ju vad det
              i grunden handlar om.
            </seg>
            <seg n="a2352dc4">
              Jag ser ju framför mig att när man upprättar den här individuella
              handlingsplanen måste man ta med den typ av hänsyn som Josefin
              Brink tar upp i beräkningen. Man måste se över inte bara det korta
              perspektivet utan också det något längre perspektivet och se hur
              man ska kunna göra. Josefin Brink och jag kan bråka om mycket
              men i just den här frågan hoppas jag faktiskt att vi inte behöver
              bråka så hemskt mycket.
            </seg>
          </u>
          <note n="66b58055">
            Överläggningen var härmed avslutad.
          </note>
          <note n="b68bb6f5">
            6 § Svar på interpellation 2006/07:526 om ungdomar på arbetsmarknaden
          </note>
          <note type="speaker" n="2c44b803">
            Anf. 29 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-402fe833749e2e46-7" n="5cce3b72">
            <seg n="342b0024">
              Herr talman! Jennie Nilsson har frågat mig på vilket sätt jag
              kommer att se till att den nya ungdomsgarantin bättre än de tidigare
              ungdomsprogrammen ska kunna rusta unga människor så att de får
              de jobb som finns samt hur jag ska agera för att minska den höga
              arbetslösheten bland ungdomar som har en alltför kort utbildning.
            </seg>
            <seg n="02fefb83">
              Precis som Jennie Nilsson skriver var antalet långtidsarbetslösa
              ungdomar bara 2 200 i september 2006 enligt Ams. Som långtidsarbetslösa
              definierar Ams ungdomar som varit arbetslösa och inskrivna på
              arbetsförmedlingen i tre månader eller mer. Jag tycker emellertid
              inte att den definitionen svarar särskilt väl mot verkligheten.
              I september 2006 var det också 23 500 ungdomar som deltog i konjunkturberoende
              program. Dessa ungdomar var lika fullt arbetslösa. I april 2007
              var 10 000 ungdomar långtidsarbetslösa enligt Ams. Utöver detta
              deltog ca 10 000 arbetslösa ungdomar i konjunkturberoende program.
              Sammantaget har det alltså skett en minskning jämfört med i september
              2006.
            </seg>
            <seg n="d525db66">
              Forskningen visar ofta nedslående resultat av de arbetsmarknadspolitiska
              programmen. Detta gäller särskilt ungdomsprogrammen. Att placera
              ungdomar i de arbetsmarknadspolitiska program som funnits hittills
              har varit kortsiktiga lösningar. Programmen har inte varit effektiva.
              Inlåsningseffekterna har ibland varit större än de positiva effekterna
              vilket resulterat i att ungdomarnas inträde på arbetsmarknaden
              fördröjts.
            </seg>
            <seg n="bb821753">
              Att ungdomars situation på arbetsmarknaden förbättrats efter
              det att den nya regeringen tillträtt finns det flera belägg för.
              Ett exempel är sysselsättningsutvecklingen. Enligt SCB ökade antalet
              sysselsatta ungdomar med 44 000 mellan första kvartalet 2007 och
              första kvartalet 2006. Det är den största ökningen sedan 1987.
            </seg>
            <seg n="433181c1">
              Den jobbgaranti regeringen avser att föreslå för riksdagen syftar
              till att ge ungdomarna ett omfattande stöd på ett tidigt stadium.
              Genom att lägga tyngdpunkten på intensifierat stöd till och uppföljning
              av ungdomarnas arbetssökande och först i ett senare skede kombinera
              detta med praktik och utbildning undviks de inlåsningseffekter
              som de nuvarande ungdomsprogrammen har. Vi öppnar också för att
              använda fler aktörer än i de befintliga ungdomsprogrammen. Det
              ökar sannolikheten att varje ung person ska få just det stöd han
              eller hon behöver.
            </seg>
            <seg n="cf0dfe5d">
              På frågan om vad jag avser att göra för att minska den höga arbetslösheten
              bland ungdomar som har en för kort utbildning vill jag främst
              hänvisa till de förändringar som är på gång inom utbildningspolitiken,
              till exempel den aviserade satsningen på lärlings- och yrkesutbildning.
              Dessa förändringar syftar till att fler ungdomar ska kunna fullfölja
              en gymnasieutbildning. Att förbättra möjligheten att fullfölja
              en gymnasieutbildning är det bästa sättet att bekämpa arbetslöshet
              bland korttidsutbildade. Arbetsmarknadspolitik kan sällan kompensera
              för en oavslutad gymnasieutbildning.
            </seg>
          </u>
          <note type="speaker" n="d29884ab">
            Anf. 30 JENNIE NILSSON (s):
          </note>
          <u who="jennie_nilsson_630040" xml:id="i-05f7312317f5484d-0" n="aa69d7bc">
            <seg n="75f4de93">
              Herr talman! Jag börjar med att tacka för svaret, men måste tyvärr
              erkänna att jag har flera problem med det svar som ministern väljer
              att ge på min interpellation.
            </seg>
            <seg n="dcdd9b1d">
              Några är övergripande. Det känns väldigt oroande att ministern
              inte tycks se det allvarliga i att gruppen långtidsarbetslösa
              trots brinnande högkonjunktur ökar, alternativt inte minskar i
              den omfattning som den borde beroende på hur ministern väljer
              att svänga sig med siffrorna. Det kan väl inte vara så att jag
              ska tolka ministerns svar som att han är nöjd med situationen?
            </seg>
            <seg n="3213bb40">
              Ett mer precist problem för mig är det märkliga att regeringen
              väljer att ta bort alla riktade insatser till långtidsarbetslösa
              unga från den 1 januari i år och inte ersätter dem med någonting
              förrän den 1 december alltså ett medvetet glapp på nästan ett
              helt år.
            </seg>
            <seg n="1cf9c164">
              Skälet är, säger arbetsmarknadsministern, att de gamla programmen
              inte var tillräckligt effektiva och att inlåsningseffekterna ibland
              var större än de positiva effekterna. Åsikten som sådan kunde
              jag ha haft full respekt för, om den hade fullföljts med ett resonemang
              om vad ministern hade för avsikt att göra i stället och om ministern
              hade varit konsekvent i sin inställning till risken för inlåsningseffekter.
            </seg>
            <seg n="c744e88a">
              Nu är det ju tyvärr inte så. Om den aviserade ungdomsgarantins
              innehåll vet vi inte mer efter ministerns svar än vi gjorde tidigare.
              När det gäller inlåsningseffekter som fenomen konstaterade ministern
              i en annan debatt för någon vecka sedan att nystartsjobben, som
              ju är den nya regeringens skötebarn, hade en inlåsningseffekt
              på 70 procent.
            </seg>
            <seg n="af90f841">
              Störst problem har jag dock med att ministern i princip säger
              att de ungdomar som i dag befinner sig i en situation där de av
              olika skäl har en för kort, avbruten eller helt enkelt inte gångbar
              utbildning får skylla sig själva och att deras alternativ är att
              vänta ytterligare några år på att eventuellt få gå om gymnasiet,
              under förutsättning att det över huvud taget kommer att vara möjligt
              med de regelförändringar i övrigt som införs för vuxenstuderande
              av Littorins regering.
            </seg>
            <seg n="2b2cb6e0">
              Om det är så ministerns svar ska tolkas är det ett stort problem
              inte bara för de drabbade individerna utan för samhället i stort.
              Vi har i dag en situation där var fjärde företagare som är i behov
              av att anställa uppger att de inte hittar sökande med rätt kvalifikationer.
              Risken för så kallade flaskhalsar som bromsar tillväxten anses
              av de flesta bedömare som ett reellt hot.
            </seg>
            <seg n="a274ce65">
              Jag skulle önska att den här interpellationsdebatten tas på allvar
              av ministern. Jag tycker att det finns några saker som vi skulle
              kunna vara överens om. Vi borde exempelvis kunna vara överens
              om att 10 000 öppet arbetslösa ungdomar är på tok för många i
              en brinnande högkonjunktur.
            </seg>
            <seg n="111509bd">
              Vi borde också kunna vara överens om att alla arbetsmarknadsåtgärder
              innebär en viss risk för inlåsningseffekter och att dessa måste
              vägas mot andra risker, som att man inte har tillräckliga förutsättningar
              att komma in på arbetsmarknaden utan dem eller risken för passivisering
              som dessutom anses större för gruppen unga.
            </seg>
            <seg n="d2432410">
              Vi kan ha olika åsikter om hur vi hanterar problemet.
            </seg>
            <seg n="612ad128">
              Arbetsmarknadsministern tror sannolikt på sina förslag. Jag ska,
              genom att förtydliga mina frågor, ge honom chansen att utveckla
              hur han tänker.
            </seg>
            <seg n="72f48a72">
              Sänkta ersättningsnivåer är uppenbarligen den metod som den nya
              regeringen tror mest på. Varför tror man att unga behöver en större
              sänkning än vuxna? Är det verkligen rimligt att unga ska ha ett
              sämre försäkringsskydd än andra, trots att de betalar lika mycket
              för försäkringen?
            </seg>
            <seg n="c2a2c3ad">
              Det finns andra grupper med motsvarande svårigheter att komma
              in på arbetsmarknaden. Det gäller till exempel äldre och utlandsfödda.
              Kan vi förvänta oss mer av sänkta ersättningsnivåer även för dessa
              grupper?
            </seg>
            <seg n="973e920c">
              Det ministern i sitt svar säger rent konkret om ungdomsgarantin
              är att man ska lägga tyngdpunkten på intensifierat stöd till och
              uppföljning av ungdomars arbetssökande. Vad innebär det konkret?
              Hur går det ihop med den omfattande neddragning av arbetsförmedlare
              som den nya regeringen beslutat om?
            </seg>
            <seg n="768dea53">
              Varför finns det ett medvetet glapp på nästan ett år mellan de
              åtgärder som ni avvecklar och dem ni aviserar?
            </seg>
            <seg n="d508bfe0">
              Kan ministern verkligen inte se det kloka i att satsa på arbetsmarknadsutbildningar
              för bristyrken som en bra insats för långtidsarbetslösa unga med
              kort eller inte gångbar utbildning?
            </seg>
          </u>
          <note type="speaker" n="c25e0964">
            Anf. 31 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-402fe833749e2e46-8" n="5cce3b72">
            <seg n="146f6fd8">
              Herr talman! Jennie Nilsson har rätt, men det är ännu lite värre
              än vad Jennie Nilsson antyder. Över 100 000 ungdomar under 24
              år stod utanför arbetsmarknaden när vi tog över. Det är ett jätteproblem.
            </seg>
            <seg n="3953512c">
              Det som har hänt sedan dess är att den öppna långtidsarbetslösheten
              för unga har ökat, men den totala arbetslösheten för unga sjunker
              mycket kraftigt. Det är 44 000 fler anställda ungdomar nu än förra
              året. Om man räknar ihop antalet ungdomar som är öppet långtidsarbetslösa
              med antalet ungdomar i programåtgärder har totalsumman minskat
              med 10 000 ungdomar under 24 år sedan april 2006.
            </seg>
            <seg n="0b00d04d">
              Det är glädjande siffror, men det är inte nog. Vi måste göra
              mer. Det är jag helt övertygad om.
            </seg>
            <seg n="d8529ab2">
              Institutet för arbetsmarknadspolitisk utvärdering och andra organisationer
              av den typen som har tittat på detta och försökt jämföra resultat
              konstaterar att den tidigare kommunala ungdomspraktiken och ungdomsgarantin
              var program som tenderade att förlänga arbetslöshetstiderna och
              att de var tämligen ineffektiva i sitt sätt att arbeta. Då är
              det en bra idé att inte göra sådant som inte har lett till de
              resultat man vill ha.
            </seg>
            <seg n="1097d777">
              Vi har tittat på erfarenheter från IFAU och erfarenheter från
              Danmark. Vi vill försöka undvika att under brinnande högkonjunktur
              låsa fast ungdomar som rimligen har ganska nära till arbetsmarknaden
              i arbetsmarknadspolitiska åtgärder och program. Det sättet att
              jobba med programåtgärder i konjunkturdämpande åtgärder är så
              som också socialdemokratiska regeringar har arbetat. Det tror
              jag är ganska bra.
            </seg>
            <seg n="be0abc94">
              Min utgångspunkt är naturligtvis att när vi nu har en god utveckling
              på arbetsmarknaden ska vi försöka undvika att låsa fast dem som
              står allra närmast.
            </seg>
            <seg n="2ab73c42">
              När det gäller programverksamhet i övrigt har min utgångspunkt
              varit att de allra längsta utbildningsprogrammen inom ramen för
              Ams verksamhet har ett konjunkturmässigt inslag. När vi så småningom
              ser lågkonjunkturer komma får man kanske dimensionera på ett annat
              sätt än under brinnande högkonjunktur.
            </seg>
            <seg n="1ae175db">
              Medellånga utbildningsinsatser kommer säkert att behövas. Vi
              har åtminstone 90 000 platser i år. Den proposition som vi ska
              debattera i morgon kommer att addera till det antalet platser
              för jobb- och utvecklingsgarantin. Vi har ytterligare propositioner
              på gång inom jobbgarantin för unga.
            </seg>
            <seg n="844bb9b0">
              När det gäller de kortaste utbildningarna har min utgångspunkt
              varit att om det gäller en utbildning på tre fyra veckor till
              en kostnad av 30 00040 000 kronor är det inte alldeles orimligt
              att arbetsgivaren tar ett ansvar. Det har till exempel handlat
              om brist på lastbilschaufförer i Mälardalen. Arbetsgivarna sitter
              och ropar på Amsåtgärder när de faktiskt själva kan betala en
              smula om det är ett bristyrke där det krävs väldigt kort utbildning.
            </seg>
            <seg n="c66ce52d">
              Jag vet att arbetsförmedlingarna traditionellt sett är ganska
              bra på att vara kreativa när det gäller att hitta lösningar där
              man delar på kostnader eller kommer överens om planer. Det märker
              man när man är ute på Expo här i Helsingfors eller på Spånga-Tensta
              arbetsförmedling där man är duktig på att lösa detta tillsammans
              med företagen.
            </seg>
            <seg n="282c9993">
              När det gäller jobb- och utvecklingsgarantin får jag möjligen
              återkomma. Propositionen kommer inom kort.
            </seg>
          </u>
          <note type="speaker" n="84ae23e6">
            Anf. 32 JENNIE NILSSON (s):
          </note>
          <u who="jennie_nilsson_630040" xml:id="i-05f7312317f5484d-1" n="aa69d7bc">
            <seg n="faa4a4f1">
              Herr talman! Tack, ministern, för att du åtminstone försökte
              utveckla dessa frågeställningar lite grann, som jag tycker är
              väldigt viktiga. Jag kan i vissa delar dela ministerns slutsatser.
              Det är klart att man i en brinnande högkonjunktur ska vara försiktig
              med att ha arbetsmarknadsåtgärder som kan ha inlåsningseffekter
              för den grupp ungdomar som står nära arbetsmarknaden. I fråga
              om detta har vi inte olika åsikter.
            </seg>
            <seg n="e1fb20ba">
              Men det är inte riktigt den gruppen som jag vurmar för i just
              den här interpellationen, utan det är den grupp som står längst
              från arbetsmarknaden, den grupp som trots högkonjunkturen, och
              oavsett hur konjunkturen ser ut, faktiskt inte är rustad för att
              kunna ta de jobb som finns på grund av för kort utbildning eller
              annan problematik.
            </seg>
            <seg n="2525e88d">
              Den bild som jag möter när jag är ute och träffar arbetsförmedlare
              jag tror att åtminstone vi som sysslar med arbetsmarknadsfrågor
              gör det ganska ofta, och jag tror att vi alla har många och goda
              sådana kontakter är att man ser att det finns ett jättestort problem
              med den politik som ni nu för. Man ser att de redskap och de verktyg
              som fanns tidigare tas bort, och man vet inte vilka de nya verktygen
              är.
            </seg>
            <seg n="c1065b7a">
              Det sägs i diskussioner att det fanns kritik mot de gamla programmen.
              En del av dem var inte bra, medan andra var bra. De som var bra
              har man inte heller kunnat behålla eftersom det inte finns några
              medel till dem i nuläget. Och detta är ett jättestort problem.
            </seg>
            <seg n="9c743ffd">
              Samtidigt ser vi en problematik där företagarna i olika diskussioner
              inom olika ämnesområden lyfter fram problemet med och risken för
              flaskhalsar. De för fram att trots att det under vissa perioder
              har varit en arbetslöshet som är större än vad vi önskar har de
              inte kunnat hitta människor med rätt kompetens, alltså med rätt
              kvalifikationer för de jobb som är lediga.
            </seg>
            <seg n="20f51bda">
              Någonstans handlar denna grundproblematik om att man inte ska
              slopa hela den gamla politiken och sedan vänta ett år innan man
              presenterar någonting nytt. Man borde försöka analysera vad som
              är bra och vad som är dåligt i det som vi har i dag och behålla
              det som är bra. Sedan får man hitta bättre former för att försöka
              så att säga matcha ungdomar mot de jobb som faktiskt finns, och
              där arbetsmarknadsutbildningar sannolikt är det viktigaste verktyget.
            </seg>
          </u>
          <note type="speaker" n="73eec330">
            Anf. 33 LARS LILJA (s):
          </note>
          <u who="lars_lilja_6d4148" xml:id="i-7a6ce68398efa5d0-0" n="94503c2e">
            <seg n="3acbd375">
              Herr talman! Det är väl inte bara arbetsmarknadsministern som
              besöker arbetsförmedlingar. Det gör vi lite till mans. Ungdomsarbetslösheten
              är ett stort problem, och det finns ingenting värre, det är vi
              helt överens om, för unga än att hamna utanför utbildningssystemet
              och utanför arbetsmarknaden.
            </seg>
            <seg n="474af9f9">
              Vi vet, som sagt, inte så mycket om vad som kommer att hända
              med dessa nya program för ungdomar som ska sättas i sjön den 1
              december i år. Men det problem som jag har stött på när jag har
              träffat arbetsförmedlare är följande. Vi har en stor grupp gymnasieungdomar
              som lämnar skolan i juni månad. Det finns i princip inte en enda
              krona kvar på arbetsförmedlingarna för åtgärder. De har inte ens
              möjligheter att skapa praktikplatser för dem som är arbetslösa.
            </seg>
            <seg n="ab11e36e">
              Den signal som jag har fått är att man är oerhört orolig för
              den grupp ungdomar som inte kommer att gå vidare till högskola
              eller annan utbildning utan som hamnar i arbetslöshet. Och arbetsförmedlingen
              har inga resurser att sätta in. Då blir min korta fråga till arbetsmarknadsministern:
              Vad avser arbetsmarknadsministern att göra för att hjälpa de ungdomar
              som inte ska fortsätta i skolan till hösten och som inte får ett
              arbete när det faktiskt inte finns några resurser på arbetsförmedlingen
              för att hjälpa dessa ungdomar?
            </seg>
          </u>
          <note type="speaker" n="cee757f7">
            Anf. 34 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-402fe833749e2e46-9" n="5cce3b72">
            <seg n="f677efb8">
              Herr talman! Låt mig först säga att jag har stor sympati för
              Jennie Nilssons utgångspunkt i den här interpellationen. Den här
              diskussionen om flaskhalsproblemen på arbetsmarknaden förtjänar
              nästan ett eget kapitel, om jag ska vara helt ärlig. Det finns
              tydliga exempel på det här och var när man åker runt. Mikroexemplen
              kan vara många om man ska försöka hitta en verkstadsmekaniker
              i Blekinge eller en lastbilschaufför i Mälardalen och så vidare.
              Den typen av problem finns. Det är klart att det är oroväckande
              när man redan så tidigt i konjunkturen som efter kanske sexnio
              månader eller maximalt ett år av uppgång på arbetsmarknaden ser
              denna typ av flaskhalsproblem. Jag delar därför denna oro.
            </seg>
            <seg n="7632c23e">
              Jag tror att det finns en del svar på den frågan. Ett är ett
              långsiktigt svar som kanske inte kommer att rätta till saker och
              ting under denna konjunkturcykel men som kan göra att vi är bättre
              förberedda nästa gång, och det är att det är nödvändigt att få
              en större koppling mellan utbildningssystemet och arbetsmarknaden.
              När ungdomar söker till universitet tycker jag att universiteten
              borde bli bättre på att berätta för sina blivande studenter att
              om man läser en viss utbildning har man inom si och så många år
              si och så många procents chans att få ett jobb som motsvarar utbildningen,
              alltså en bättre varudeklaration av utbildningars arbetsmarknadsvärde,
              om jag får kalla det så.
            </seg>
            <seg n="1feb6a3a">
              Jag tror också mycket på den gymnasiereform som är aviserad och
              som ska komma nästa år med mer av praktikplatser, lärlingsutbildning
              och annat.
            </seg>
            <seg n="5f1825a7">
              Men det kanske inte räcker, vilket Jennie Nilsson antyder. Det
              finns trots allt, vilket jag är medveten om, många ungdomar som
              inte har gymnasiekompetens, som hoppar av eller av andra anledningar
              inte fullföljer sin utbildning. Det finns till och med personer
              som knappt har grundskolekompetens.
            </seg>
            <seg n="8f782ec7">
              Jag var och hälsade på Lasse Stjernkvist i Norrköping, som är
              en partikamrat till Jennie Nilsson och som jag tycker väldigt
              mycket om och har arbetat med på olika sätt. Han berättade för
              mig att det är flera tusen personer i Norrköping som inte ens
              har grundskolekompetens. Och det är klart att deras avstånd till
              arbetsmarknaden är oerhört stort. Det bara är så. När man i brinnande
              högkonjunktur tittar på dem som trots allt inte får möjlighet
              att närma sig arbetsmarknaden är det just bland dem som man finner
              många av dessa personer.
            </seg>
            <seg n="4d7c42d1">
              Arbetsmarknadspolitiken kan inte lösa alla världens problem.
              Men jag ser framför mig att det också måste finnas utrymme för
              den sortens kompletteringsutbildning inom ramen för de åtgärder
              som vi ska vidta.
            </seg>
            <seg n="b8067513">
              Bristyrkesutbildningar finns inom ramen för både JOG:en och JUG:en.
            </seg>
            <seg n="7891c7bd">
              Sedan blir naturligtvis alltid avvägningen det besvärliga, alltså
              var balanspunkten ska finnas mellan vår försiktighet när det gäller
              att genomföra olika typer av åtgärder som har undanträngningseffekter
              eller inlåsningseffekter och de åtgärder som vi alla vill försöka
              vidta på olika sätt när det gäller att få dem som trots detta
              inte har möjlighet att komma tillbaka. Det är den stora frågan.
            </seg>
            <seg n="94cff921">
              När det gäller det som Lars Lilja sade kan jag, liksom i svaret,
              konstatera att det nu är 44 000 fler ungdomar i arbete än förra
              året. Och denna trend ser ut att hålla i sig. Men det problem
              som vi nu har diskuterat kvarstår.
            </seg>
            <seg n="46067363">
              Det finns utrymme inom ramen för arbetsmarknadspolitiken och
              Ams att göra saker och ting, även om jag naturligtvis också noterar
              att man nu lite grann lägger om just enligt denna balanspunkt
              vad man ska satsa på.
            </seg>
            <seg n="84fcd7e6">
              Jag ber att få återkomma med en mer fyllig debatt när propositionen
              är presenterad. Då har vi kanske lite mer konkret att tala om.
              Jag hann inte gå in på det i detta inlägg heller. Men jag ska
              försöka återkomma i mitt nästa inlägg med lite mer.
            </seg>
          </u>
          <note type="speaker" n="071eb8a6">
            Anf. 35 JENNIE NILSSON (s):
          </note>
          <u who="jennie_nilsson_630040" xml:id="i-05f7312317f5484d-2" n="aa69d7bc">
            <seg n="0607452d">
              Herr talman! Tack, ministern. En del av det som arbetsmarknadsministern
              säger när det gäller bland annat att kopplingarna mellan utbildning
              och arbetsmarknad behöver förbättras tror jag att alla kan dela.
              Över huvud taget har ministern en rad utläggningar som jag hoppas
              på ett bättre sätt kommer att genomlysas i de förslag som ni i
              framtiden lägger fram. Så här långt saknar jag en politik för
              den här gruppen, och det är anledningen till min interpellation.
              Här finns inte någon politik över huvud taget för den grupp som
              står längst från arbetsmarknaden, utan den politik som man så
              här långt preciserar gäller den andra gruppen, alltså den som
              står ganska nära arbetsmarknaden. Det ser jag som ett stort problem.
            </seg>
            <seg n="fd550e5f">
              Det enda som egentligen är konkret i det som ni har presenterat
              så här långt är att det incitament som ni tror mest på är sänkta
              ersättningsnivåer. Det tog jag upp i mina inledande frågor till
              ministern. Jag skulle gärna vilja att ministern utvecklar det
              lite mer. Varför tror ni att det krävs större sänkningar av ersättningsnivåerna
              för ungdomar än för vuxna? Och tycker ni att det är rimligt att
              unga har ett sämre försäkringsskydd än övriga, trots att de betalar
              lika mycket till försäkringen?
            </seg>
          </u>
          <note type="speaker" n="4689e715">
            Anf. 36 LARS LILJA (s):
          </note>
          <u who="lars_lilja_6d4148" xml:id="i-7a6ce68398efa5d0-1" n="94503c2e">
            <seg n="d4731722">
              Herr talman! Jag kan konstatera att det för de ungdomar som inte
              går vidare till fortsatt utbildning utan som till hösten blir
              arbetslösa i princip inte finns något hopp. Man har inga pengar.
              Det finns inga åtgärder. Det finns ingenting att göra för dem,
              möjligtvis efter den 1 december. Precis som Jennie Nilsson hoppas
              också jag att det man då gör verkligen är kraftfulla åtgärder
              som ger de här ungdomarna möjlighet att komma ur en svår situation.
            </seg>
            <seg n="d8ad41ec">
              Visst, kompletteringsutbildning är oerhört viktigt. Utan gymnasiekompetens
              står man naturligtvis ännu längre från arbetsmarknaden, vilket
              vi båda konstaterar här detta samtidigt som vi talar om en gymnasiereform
              och samtidigt som vi kan konstatera att kraftiga nedskärningar
              har skett inom vuxenutbildningen. Jag tycker inte att det riktigt
              håller ihop.
            </seg>
            <seg n="89e73610">
              Ersättningsnivåerna är olika för ungdomar respektive för vuxna.
              Jag menar att det är en form av diskriminering av en viss åldersgrupp
              att man inte har tillgång till socialförsäkrings- och arbetslöshetsförsäkringssystem
              på samma sätt som andra har.
            </seg>
            <seg n="56e02150">
              Det som är intressant här är det rådsmöte som var den 2425 maj
              jag tror inte att arbetsmarknadsministern var med, utan ungdomsministern
              representerade där och där vi stött rådets slutsats, att vi inte
              ska diskriminera ungdomar. Det är alltså vår utgångspunkt i ett
              EU-perspektiv när vi diskuterar ungdomsfrågor. Men sedan åker
              vi hem och gör försämringar i socialförsäkringssystemen just för
              unga. För mig jag är EU-kritisk socialdemokrat är det ännu orimligare
              att vi på rådsmöten säger en sak och sedan åker hem och agerar
              på ett annat sätt.
            </seg>
          </u>
          <note type="speaker" n="d05a515a">
            Anf. 37 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-402fe833749e2e46-10" n="5cce3b72">
            <seg n="b2b785d6">
              Herr talman! Jag tycker att det här har varit en oerhört intressant
              debatt. Det finns många trådar att nysta vidare på också framöver,
              skulle jag vilja säga.
            </seg>
            <seg n="aaa10110">
              Jag återkommer lite grann till det som jag nu vid två tillfällen
              inte pratat så mycket om men som jag hoppas att vi återkommer
              till när propositionen är presenterad, nämligen frågan om vad
              jobbgarantin för unga ska innehålla.
            </seg>
            <seg n="3de2d262">
              Det vi har aviserat och pratat om är att det brutto handlar om
              2,8 miljarder kronor. Det handlar om uppskattningsvis 30 000 ungdomar.
              Vår tanke är att det efter tre månaders arbetslöshet, när arbetsförmedlingarna
              ska jobba med det som de är bäst på, nämligen med att förmedla
              arbete, och man ändå inte lyckats, ska vara 30 timmars stöd och
              råd för att hjälpa den enskilde arbetslöse med att lite bättre
              komma till arbetsmarknaden.
            </seg>
            <seg n="e74786c4">
              Vad skulle det då kunna vara fråga om? Ja, dessvärre är det väl
              så att det när det gäller en hel del av erfarenheter från andra
              håll inte finns några bra svenska översättningar. Det finns några
              svengelska begrepp. Man talar ibland om targeting , profiling
              och coaching .
            </seg>
            <seg n="aadfec07">
              Jag tror att det väldigt mycket handlar om att börja med en individuell
              handlingsplan med utgångspunkt i vad den enskilde kan och vad
              man behöver komplettera med för att se vad som skulle behövas
              för att på ett bättre sätt bli anställningsbar. Det gäller då
              vilket jobb man siktar på och att sedan få en mycket handgriplig
              hjälp. Där handlar det om både hjälp med att hitta fram till rätt
              arbetsgivare och hjälp att så att säga arbeta sig dit.
            </seg>
            <seg n="5420f1e5">
              Vad jag möjligen kan nämna som ett exempel är det jobbnät som
              arbetsförmedlingarna i dag jobbar mycket med. Det är ett ESF-projekt
              som har funnits i några år. Detta är ett väldigt bra exempel på
              ett sätt som jag tror att man framöver kommer att kunna arbeta
              vidare med.
            </seg>
            <seg n="bd78f090">
              När det gäller de ersättningsnivåer som finns föreslagna för
              de yngre vill jag påminna om att den genomsnittliga tiden i arbetslöshet
              för ungdomar är ungefär 33 dagar. Arbetslösheten är i snitt två
              tre gånger högre Jag ser att talartiden är slut. Vi får återkomma
              till den diskussionen lite senare. Jag antar att vi får tillfälle
              att göra det i propositionsdebatter framöver.
            </seg>
          </u>
          <note n="66b58055">
            Överläggningen var härmed avslutad.
          </note>
          <note n="8f9744cd">
            7 § Svar på interpellation 2006/07:541 om funktionshindrades
            fotfäste på arbetsmarknaden
          </note>
          <note type="speaker" n="e98e04eb">
            Anf. 38 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-402fe833749e2e46-11" n="5cce3b72">
            <seg n="e3b4c3f7">
              Herr talman! Hans Stenberg har frågat mig vilka åtgärder jag
              kommer att vidta för att lösa den akuta situationen och förbättra
              möjligheterna för funktionshindrade att få fotfäste på arbetsmarknaden.
            </seg>
            <seg n="79b3bc2c">
              Jag vill inleda med att påpeka att situationen för de funktionshindrade
              på arbetsmarknaden försämrades dramatiskt under förra mandatperioden.
              Enligt Statistiska centralbyråns återkommande rapporter minskade
              sysselsättningsgraden för personer med funktionshinder från 67
              procent till 61,1 procent under perioden 20002004.
            </seg>
            <seg n="9fc98d2f">
              Regeringen har i 2007 års ekonomiska vårproposition, trots ett
              starkt konjunkturläge, föreslagit en förstärkning av de särskilda
              insatserna för personer med funktionshinder som medför nedsatt
              arbetsförmåga. Sedan tidigare var det beslutat att höja anslaget
              för lönebidrag med motsvarande 2 000 anställningar för perioden
              20062007. I årets vårproposition föreslås att denna ökning behålls
              även 2008. En ytterligare ökning föreslås kunna ske 2009 och 2010.
            </seg>
            <seg n="311d0358">
              Regeringen har vidare förslag om att ersätta aktivitetsgarantin
              med en jobb- och utvecklingsgaranti från den 2 juli i år. Inom
              ramen för jobb- och utvecklingsgarantin kommer det att finnas
              ett utbud av arbetsmarknadspolitiska program som inkluderar arbetsträning
              och arbetspraktik. I de fall där detta inte har resulterat i något
              varaktigt arbete kommer deltagaren efter 450 dagar att anvisas
              en samhällsnyttig sysselsättning som motsvarar individens hela
              arbetsutbud. Regeringen har också i vårpropositionen sagt att
              omfattningen av de arbetsmarknadspolitiska programmen ska öka
              med ca 31 000 personer för år 2008 och med ca 20 000 personer
              år 2009 jämfört med de volymer som beräknats i budgetpropositionen
              för år 2007.
            </seg>
            <seg n="3b229780">
              Regeringen avser även att föreslå en jobbgaranti för ungdomar
              som syftar till att ge ungdomar ett omfattande stöd på ett tidigt
              stadium.
            </seg>
            <seg n="641808ec">
              Detta innebär att de medel som Arbetsmarknadsstyrelsen tilldelas
              för olika programinsatser i ännu större utsträckning ska reserveras
              för personer som står mycket långt från arbetsmarknaden. Arbetsförmedlingen
              har alltså att göra en prioritering innan beslut om en insats
              tas. Regeringen följer noga att arbetsförmedlingen i sin verksamhet
              prioriterar funktionshindrade.
            </seg>
          </u>
          <note type="speaker" n="90585c7c">
            Anf. 39 HANS STENBERG (s):
          </note>
          <u who="hans_stenberg_6f64dd" xml:id="i-50b71e2b44464168-0" n="12e2dcd6">
            <seg n="f2bb854a">
              Herr talman! Jag vill börja med att tacka arbetsmarknadsministern
              för det positiva svaret på min interpellation. När jag hör svaret
              är det nästan så att jag blir rörd. Det känns som att det finns
              ett genuint och starkt engagemang för att stärka de funktionshindrades
              ställning på arbetsmarknaden. Arbetsmarknadsministern räknar upp
              en rad åtgärder för att förbättra deras möjligheter att komma
              in på arbetsmarknaden.
            </seg>
            <seg n="d4a82b5d">
              Desto tråkigare känns det då att behöva konstatera att det inte
              hänger ihop med den politik som regeringen i verkligheten genomför.
              De åtgärder som ni nyligen genomfört har ju i praktiken slagit
              undan benen på många av de funktionshindrade när det gäller deras
              möjligheter att komma in på arbetsmarknaden. Det är den bistra
              verkligheten.
            </seg>
            <seg n="f15ad013">
              Jag kan ta ett exempel från min hemkommun, Sundsvalls kommun.
              Där har vi nu en grupp funktionshindrade som om ett par veckor
              går ut särskolan. Enligt tidigare överenskommelser med arbetsförmedlingen
              skulle de nu, precis som liknande grupper fått göra tidigare år,
              ha fått komma ut i praktik under sommaren och under en period
              senare för att sedan kunna få en anställning oftast, tyvärr, med
              lönebidrag för den här gruppen.
            </seg>
            <seg n="ba133e5d">
              Men nu säger arbetsförmedlingen blankt nej till praktikplatser
              för den här gruppen. Det finns inga pengar. Inga nya praktikplatser
              får beviljas av förmedlingarna. Det är klara besked från Arbetsmarknadsstyrelsen.
            </seg>
            <seg n="e8886a47">
              Den här gruppen hänvisas nu i stället till kommunen som ska ordna
              något slags sysselsättning. Förutom att kommunen självklart har
              svårt att med kort varsel och oplanerat nu ställa upp med ekonomiska
              resurser och bra praktikplatser åt de här ungdomarna minskar deras
              möjligheter att få fotfäste på arbetsmarknaden dramatiskt.
            </seg>
            <seg n="605f49b6">
              Det här känns inte bra. Troligen kan detta sluta med att kommunen
              går in och betalar för de praktikplatser som arbetsförmedlingen
              normalt skulle ha betalat för. För de här ungdomarnas skull hoppas
              jag att det blir så. Men det känns inte heller rimligt att staten
              utan föregående diskussioner med kommunerna flyttar över ansvaret
              för arbetsmarknadspolitiken från staten till kommunerna.
            </seg>
            <seg n="cec26a50">
              Jag vill därför fråga Sven Otto Littorin vad han och regeringen
              tänker göra för att komma till rätta med dessa uppenbart skadliga
              effekter av den arbetsmarknadspolitik som nu införts och för att
              se till att de funktionshindrade genom statens hjälp får bättre
              möjligheter att få fotfäste på arbetsmarknaden. Då menar jag åtgärder
              som faktiskt syns också i verkligheten, inte bara i retoriken.
            </seg>
          </u>
          <note type="speaker" n="8348e8c3">
            Anf. 40 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-402fe833749e2e46-12" n="5cce3b72">
            <seg n="4f8ff97b">
              Herr talman! Jag kan försäkra Hans Stenberg om att det är ett
              äkta engagemang. Jag tycker inte det ska spela någon som helst
              roll vilken storlek på hjulen man har på sin kontorsstol om man
              ska få tillträde till arbetsmarknaden eller inte. Hans och jag
              har små hjul, andra har lite större. Det ska inte spela någon
              som helst roll. Det finns, tycker jag, en grundläggande utgångspunkt
              i det faktum att vi vill se full sysselsättning i det här landet.
              För mig betyder full sysselsättning att alla som vill och kan
              vara på arbetsmarknaden ska ha en möjlighet till det. Därmed tycker
              jag att den utveckling vi ser när det gäller funktionshindrades
              delaktighet på arbetsmarknaden under de senaste nästan tio åren
              varit ganska oroväckande. Den har minskat.
            </seg>
            <seg n="4ebcf877">
              Jag tror att det finns flera saker som man måste göra samtidigt.
              En sak som vi vill göra är att föra samman diskrimineringsombudsmännen
              till en myndighet för att åtminstone den vägen kunna göra ett
              bättre arbete när det gäller diskriminering på arbetsplatsen,
              som är lagvidrig. Låt oss börja där.
            </seg>
            <seg n="ca86b428">
              För det andra måste vi se till att vi höjer intresse och engagemang
              i de här frågorna från arbetsmarknadens parter. Det finns ett
              råd för integration i arbetslivet som parterna driver. Det tycker
              jag är ett utmärkt arbete, men det handlar om att få personer
              med utländsk bakgrund lättare in på arbetsmarknaden. Det gör man
              genom olika typer av informationsinsatser. Man publicerar böcker,
              rapporter och material som kan användas på arbetsplatserna. Det
              tycker jag är alldeles utmärkt. Jag skulle önska att man kunde
              se motsvarande engagemang när det gäller personer med olika typer
              av funktionshinder.
            </seg>
            <seg n="3b6ef4b0">
              Jag har träffat företrädare för både DHR och HSO de senaste veckorna
              och diskuterat den här typen av frågor. En sak som de lyfte fram
              tydligt och som vi har anledning att titta närmare på handlar
              till exempel om det de kallar för rehabröran, alltså problematiken
              runt att återgå i arbete efter olika typer av rehabiliteringsinsatser.
              Där måste vi följa den goda ansats som presenterades i en debattartikel
              i Göteborgs-Posten i går för att få våra myndigheter att samarbeta
              bättre. I det fallet var det Försäkringskassan, arbetsförmedlingen
              och Skatteverket. Jag tycker att det är en god idé, och vi har
              all anledning att fortsätta det ganska besvärliga men viktiga
              arbetet och ta lite intryck från omvärlden och se på till exempel
              länder som Norge, Holland, Australien och andra där man har varit
              bättre än vi på att jobba med rehabilitering av personer med olika
              typer av sjukdomar eller funktionshinder.
            </seg>
            <seg n="4b644032">
              Det finns mycket, mycket att göra.
            </seg>
            <seg n="bf3bb582">
              För det tredje lägger vi alltså totalt sett under den här mandatperioden
              1 miljard mer än tidigare för att få funktionshindrade i arbete,
              via lönebidrag, via anställningar i Samhall och andra liknande
              insatser. Jag tycker att det är viktigt att göra det. När vi befinner
              oss i ett läge med stark utveckling på arbetsmarknaden finns det,
              som jag sade i den förra interpellationsdebatten, de som står
              långt ifrån och som behöver lite extra hjälp.
            </seg>
            <seg n="ef3e61d5">
              Nu ska jag villigt erkänna att man inte bara ska utgå från att
              det är subventionerade anställningar som behövs. Det kan vara
              bra, och det måste göras en bedömning på individnivå om det är
              en rimlig väg eller inte. I grunden är det ett upplysningsarbete
              för att se den som har stora hjul som minst lika mycket värd på
              arbetsmarknaden som den som har små hjul.
            </seg>
          </u>
          <note type="speaker" n="de1d1c64">
            Anf. 41 HANS STENBERG (s):
          </note>
          <u who="hans_stenberg_6f64dd" xml:id="i-50b71e2b44464168-1" n="12e2dcd6">
            <seg n="f392eec7">
              Herr talman! När man pratar om funktionshindrade blir det väldigt
              lätt att man talar bara om dem som har fysiska funktionshinder.
              Vi har också en grupp som har psykiska eller intellektuella funktionshinder
              av olika slag. Det syns inte på utsidan att man har ett handikapp.
              För dessa är det ofta så att de kan lära sig saker, men det tar
              längre tid än för de flesta andra människor. I det sammanhanget
              är det viktigt att man ges tillräckligt med möjligheter till praktik,
              tillräckliga möjligheter att prova på olika verksamheter så att
              man kan komma in och lära sig hur arbetsmarknaden fungerar. Därför
              är det djupt olyckligt att praktiktiden har begränsats till högst
              sex månader, som det är enligt regelverket.
            </seg>
            <seg n="31c43aec">
              Vi har två problem: dels det akuta problemet i dag som innebär
              att det inte finns några medel alls till några praktikplatser
              över huvud taget, dels ett långsiktigt problem med att reglerna
              för hur lång praktiktiden får vara kommer även i kommande budgetar,
              om man inte ändrar reglerna, att vara en allvarlig begränsning
              för intellektuellt funktionshindrade. Det är ett stort bekymmer.
            </seg>
            <seg n="f9fce6a7">
              Jag delar arbetsmarksministerns resonemang om andra åtgärder
              på sikt för att få bort diskrimineringen på arbetsmarknaden och
              skapa nya jobb. Det är ett väldigt klokt och bra resonemang. Problemet
              är att vi står inför en akut situation i dag. Det finns inga pengar
              till praktikplatser.
            </seg>
            <seg n="fc471722">
              Det är naturligtvis bra att prata om framtiden, men min fråga
              handlar om vad vi gör i dag åt den grupp som riskerar att hamna
              utanför just därför att det tillfälligt nu inte finns pengar på
              grund av att regeringen så kraftigt drog ned de totala arbetsmarknadspolitiska
              insatserna i budgeten för 2007.
            </seg>
            <seg n="58695e77">
              Jag har två frågor: Vad gör man åt den akuta situationen för
              den här gruppen? Är arbetsmarknadsministern villig att se till
              att ändra praktikreglerna så att de som behöver en längre praktiktid
              också kan få det och inte begränsa den till sex månader?
            </seg>
          </u>
          <note type="speaker" n="a7c504bf">
            Anf. 42 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-402fe833749e2e46-13" n="5cce3b72">
            <seg n="c3b2eff8">
              Herr talman! Låt mig säga att jag tycker att det är bra att Hans
              Stenberg har tagit upp den här frågan och belyser den på olika
              vis. Det är viktigt. Jag håller naturligtvis helt med Hans Stenberg
              om att det finns de med intellektuella och andra funktionshinder
              som inte syns. Ett sådant funktionshinder är inte mindre bara
              för att det inte syns. Jag håller helt med om det.
            </seg>
            <seg n="dbb41493">
              Vi gör ett par saker här samtidigt. Vi har jobb- och utvecklingsgarantin
              som kommer till sommaren. Det är 9,8 miljarder brutto. I det ska
              ingå möjligheten till arbetspraktik. Jag får väl återkomma när
              det gäller längden, men jag har förståelse för den synpunkt som
              Hans Stenberg kommer med. Jag tror att det är bra med en flexibilitet
              när man gör den individuella bedömningen. Det är min utgångspunkt.
            </seg>
            <seg n="0555f8f1">
              Jag vill informera om en annan sak. Vi har från regeringens sida
              skickat in vårt äskande till EU-kommissionen när det gäller ESF-rådet,
              alltså socialfondsmedlen för nästa programperiod. Vi har ansökt,
              totalt med vår motfinansiering från svensk sida, om 12,6 miljarder
              över sju år. I det ligger också möjligheten att jobba med det
              som kallas särskilda projekt för att bryta utanförskap och få
              personer in på arbetsmarknaden på ett bättre sätt. Det finns väldigt
              många mycket intressanta projekt som är finansierade den vägen
              och som jag tycker att det finns all anledning att ta vara på.
            </seg>
            <seg n="7edae3d4">
              Låt mig nämna några. Vi pratar till exempel om vi ska så småningom
              ha en interpellationsdebatt om det Arbetstorget. Vi har pratat
              om Basta, kooperativet i Nykvarn, som är ett gott exempel där
              man har jobbat med en särskild målgrupp, i det fallet personer
              med drogmissbruk i bakgrunden, som har visat sig väldigt framgångsrikt.
              Jag tror att det finns goda förutsättningar att se motsvarande
              socialt företagande växa fram när det gäller personer med funktionshinder.
              Jag hoppas att det blir på det sättet. Det man märker där Hans
              Stenberg och jag har säkert varit ute på motsvarande saker är
              det starka personliga engagemanget. Det handlar om att utgå från
              vad personer kan snarare än vad personen inte kan, att titta på
              vad man kan göra för att ytterligare sänka trösklarna för personer
              med särskilda behov att komma tillbaka, inte bara till arbetslivet
              utan också i ett större sammanhang på olika vis. Jag tror inte
              att det finns någon som inte har en person med någon typ av funktionshinder
              ganska nära sig och vet hur pass viktigt det är att det fungerar
              på ett bra sätt.
            </seg>
            <seg n="50970c27">
              Som svar på frågan vill jag säga framför allt två saker: dels
              jobb- och utvecklingsgarantin, dels det som blir det nya ramprogrammet.
              Det hoppas jag på goda grunder ska kunna göra det möjligt för
              den typen av projekt att växa fram och så småningom också bidra
              till utveckling inom den ordinarie arbetsmarknadspolitiken.
            </seg>
          </u>
          <note type="speaker" n="ae95575a">
            Anf. 43 HANS STENBERG (s):
          </note>
          <u who="hans_stenberg_6f64dd" xml:id="i-50b71e2b44464168-2" n="12e2dcd6">
            <seg n="fe82eec3">
              Herr talman! Det är naturligtvis positivt att arbetsmarknadsministern
              säger sig vara villig att fundera över begränsningen av praktiktiden
              till sex månader. Jag kommer att noga följa den frågan för att
              se hur det kommer att bli i praktiken framöver.
            </seg>
            <seg n="4f87aeb4">
              Som jag sade i mitt förra inlägg tycker jag att alla de åtgärder
              och goda exempel som arbetsmarknadsministern pekar på är väl värda
              att lyfta fram. Vad jag tycker är tragiskt i den här situationen
              är att vi, trots alla de vackra orden och den stora enigheten
              när vi står här i kammaren och diskuterar, har en grupp människor
              som får beskedet: Ni får ingen praktik, för det finns inga pengar.
              Tyvärr har arbetsmarknadsministern inte gett något som helst svar
              på frågan hur vi löser den akuta situationen. Det tycker jag är
              djupt tragiskt.
            </seg>
            <seg n="56b09232">
              Jag har heller inte fått något svar från arbetsmarknadsministern
              på frågan om han tycker att det är rimligt att staten bara lämnar
              en grupp därhän helt plötsligt och kallt utgår från att kommunerna
              inte med gott samvete kan sitta och se på hur dessa människor
              far illa. Kommunerna är naturligtvis skyldiga att ta hand om dem
              på ett riktigt sätt, och det kommer de nog att göra efter allra
              bästa förmåga. Men jag kan inte tycka att det är rimligt att staten
              springer ifrån sitt ansvar och skyfflar över det till kommunerna.
              Det tycker jag är helt orimligt.
            </seg>
            <seg n="e64d81c4">
              Jag efterlyser än en gång svar på frågorna: Vad gör man åt den
              akuta situationen? Hur kan man tycka att det är rimligt att kommunerna
              ska ta över statens ansvar i det här sammanhanget?
            </seg>
          </u>
          <note type="speaker" n="333133a8">
            Anf. 44 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-402fe833749e2e46-14" n="5cce3b72">
            <seg n="0bfd9a2f">
              Herr talman! När det gäller att lämna en grupp därhän lägger
              vi den här mandatperioden ungefär 1 miljard mer än vad man tidigare
              har gjort. Jag kan inte säga att det är att lämna någon därhän.
            </seg>
            <seg n="dfe7f1ca">
              Jag vill också påminna om att det i år finns 90 000 programplatser
              inom ramen för arbetsmarknadspolitiken. De kommer att öka nästa
              år, som vi ska diskutera i kammaren i morgon, och det finns många
              tiotals miljarder i anslag totalt sett för arbetsmarknadspolitiken.
            </seg>
            <seg n="881b89a9">
              Vi genomför nu en omläggning där vi försöker undvika att låsa
              fast personer som ligger nära arbetsmarknaden i arbetsmarknadspolitiska
              åtgärder för att kunna lägga lite mer på dem som har de stora
              problemen, de som befinner sig längre ifrån arbetsmarknaden. Jag
              kan förstå att man på Ams nu gör allt man kan för att få denna
              omläggning att fungera så smidigt som möjligt, även om jag inser
              att det naturligtvis innebär väldigt mycket jobb när vi samtidigt
              ändrar organisationen och inför en enhetsmyndighet den 1 januari.
            </seg>
            <seg n="0ccfc0d8">
              Min bedömning och förhoppning är att denna extra miljard, tillsammans
              med de 9,8 miljarderna brutto för jobb- och utvecklingsgarantin
              och de 12,6 miljarderna totalt när det gäller ESF-rådets verksamhet
              de kommande sju åren, ska lägga en god grund för det som både
              Hans Stenberg och jag vurmar för, nämligen att öka möjligheterna
              för personer med funktionshinder att ta sig in på arbetsmarknaden.
            </seg>
          </u>
          <note n="66b58055">
            Överläggningen var härmed avslutad.
          </note>
          <note n="761008e1">
            8 § Svar på interpellation 2006/07:544 om Arbetstorget
          </note>
          <note type="speaker" n="5c716772">
            Anf. 45 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-402fe833749e2e46-15" n="5cce3b72">
            <seg n="d465846c">
              Herr talman! Ylva Johansson har frågat mig dels vilka åtgärder
              jag avser att vidta för att kunskap och erfarenheter från projektet
              Arbetstorget ska tas till vara i Ams arbete, dels om jag kommer
              att verka för att det i jobb- och utvecklingsgarantin finns särskilda
              resurser för att möta de långtidsarbetslösa 50-plussarnas behov.
            </seg>
            <seg n="502b42d3">
              När det gäller att bedöma mervärdet i enskilda arbetsmarknadspolitiska
              projekt och hur kunskaper och erfarenheter som genereras inom
              dessa kan tas till vara i den praktiska arbetsmarknadspolitiska
              verksamheten är detta i princip en fråga för berörda myndigheter.
              Det är där som den konkreta kunskapen och relevant professionalism
              finns. I myndighetsansvaret ligger också att till regeringen föra
              fram eventuella förslag till hur den arbetsmarknadspolitiska verksamheten
              kan förbättras.
            </seg>
            <seg n="8788d089">
              Ams har ett allmänt uppdrag att utveckla den arbetsmarknadspolitiska
              verksamheten. Vad gäller just mål 3-projektet Arbetstorget har
              Länsarbetsnämnden i Helsingfors delfinansierat detta och nämnden
              torde därför vara väl förtrogen med verksamheten. Vidare har Svenska
              ESF-rådet, som ansvarig myndighet för bland annat Europeiska socialfondens
              mål 3-program, haft ett särskilt uppdrag att till regeringen redovisa
              erfarenheter i den samlade projektverksamheten inom mål 3, vilka
              myndigheten bedömer kan bidra till att utveckla den nationella
              politiken och verksamheten.
            </seg>
            <seg n="dd410d34">
              Vad gäller frågan om särskilda resurser för äldre är min uppfattning
              att vi bör vara försiktiga med att slentrianmässigt tala om, och
              göra särskilda insatser för, särskilda grupper. Det finns en risk
              i fråga om äldre att vi gör åldern i sig till ett problem när
              det just är det omvända vi vill åstadkomma.
            </seg>
            <seg n="aba75ed4">
              Regeringens jobbpolitik tar primärt sikte på dem som står allra
              längst från arbetsmarknaden och allra mest behöver arbetsförmedlingens
              stöd. Tid i arbetslöshet är en viktig indikator i sammanhanget.
              Viktig är också strävan mot att sätta individen i centrum och
              utgå från var och ens förutsättningar och behov. Förslaget om
              jobb- och utvecklingsgarantin bör ses mot denna bakgrund.
            </seg>
            <seg n="c8e29af0">
              Med detta sagt är det förstås så att äldre arbetslösa kan möta
              problem av ett annat slag än andra arbetssökande på arbetsmarknaden.
              Detta avspeglas också i arbetslöshetsstatistiken. Och det kommer
              också det är jag övertygad om att avspeglas i andelen äldre inom
              jobb- och utvecklingsgarantin. En indikation på detta är att närmare
              tre av tio nya deltagare inom aktivitetsgarantin under förra året
              var över 55 år gamla. Många som kommer att vara hänvisade till
              jobb- och utvecklingsgarantin finns i dag inom aktivitetsgarantin.
              Jobb- och utvecklingsgarantin är i den meningen i sig en satsning
              på de många äldre som efter lång frånvaro har svårt att återetablera
              sig på arbetsmarknaden.
            </seg>
            <seg n="63e6a605">
              Jag vill också gärna framhålla nystartsjobben som en ytterligare
              viktig åtgärd för att ge äldre arbetslösa nya chanser på arbetsmarknaden.
              För den som fyllt 55 år slipper arbetsgivaren att stå för arbetsgivaravgiften
              under dubbelt så lång tid som om personen hade varit frånvarande
              från arbetslivet.
            </seg>
          </u>
          <note type="speaker" n="4a0ea719">
            Anf. 46 YLVA JOHANSSON (s):
          </note>
          <u who="ylva_johansson_611fd6" xml:id="i-85fd696893023a7c-0" n="e39ce8ff">
            <seg n="de8d3bf8">
              Herr talman! Tack, statsrådet, för svaret. Jag har frågat om
              erfarenheterna när det gäller Arbetstorget för erfarna, och arbetsmarknadsministerns
              svar handlar om arbetsmarknaden för äldre.
            </seg>
            <seg n="28045d48">
              Jag tror att vi ska akta oss lite för det där begreppet äldre.
              Om tio år, arbetsmarknadsministern, kommer du och jag att höra
              till gruppen äldre, om det är det vi menar, på arbetsmarknaden.
              Eftersom det är ett ord som används i många andra sammanhang tror
              jag att det leder fel. Det leder tankarna till någon som är gammal
              och skröplig och snarast behöver samhällets stöd. Det vi talar
              om är människor som är i full sving i arbetslivet eller borde
              vara det, för man har alla möjligheter att arbeta fullt ut och
              bidra på ett bra sätt både till sin egen försörjning och till
              den tillväxt som vi behöver i samhället för att finansiera vår
              välfärd.
            </seg>
            <seg n="3aec1d57">
              Det visar sig att redan när man har fyllt 50 tilltar svårigheter
              på arbetsmarknaden. Många människor upplever just detta, och det
              är mycket frustrerande att göra det.
            </seg>
            <seg n="e1de7b3d">
              Få insatser har varit riktade just till denna grupp på arbetsmarknaden.
              Arbetstorget för erfarna är en ganska unik verksamhet som har
              funnits i tre år. Den har gett mycket goda resultat och har, menar
              jag, skaffat sig mycket kunskaper och erfarenheter. Jag tycker
              att det vore olyckligt om den erfarenheten inte togs till vara
              i ett vidare perspektiv.
            </seg>
            <seg n="49fd089e">
              Problemet kan se ut så här: Du är en arbetssökande som kanske
              har varit borta från arbetsmarknaden länge. Du har alla möjligheter
              god kompetens, god erfarenhet, inga små barn längre. Du söker
              jobb och får veta att du har jättebra kompetens, faktiskt den
              bästa av de sökande. Men nu var det ju så att man hade tänkt sig
              någon yngre.
            </seg>
            <seg n="17495221">
              Detta är i allmänhet grundat på fördomar. Det är attityder från
              arbetsgivare som för den enskilde är oerhört knäckande. Hur känns
              det om man gång efter gång får höra att man är för gammal för
              ett arbete som man är fullt kompetent, kanske mest kompetent,
              för? Och hur lång tid tar det innan man själv känner sig nära
              döden om man får höra det många gånger?
            </seg>
            <seg n="b9acc559">
              Men det är inte bara ett problem för individen. Det är också
              ett problem för samhället, för vi har inte råd med arbetsgivare
              med en sådan attityd. Vi behöver också dem som är över 50 i arbetskraften,
              och vi behöver få tillbaka dem som har stått långt borta från
              arbetsmarknaden, också de som har fyllt 50.
            </seg>
            <seg n="9e998c8b">
              Dessa fördomar och attityder hos arbetsgivarna har vi alltså
              inte råd med. Och det borde vara en huvudvärk, tycker jag, för
              arbetsmarknadsministern hur man ändrar detta och hur man ska ta
              till vara de goda erfarenheter som Arbetstorget för erfarna faktiskt
              har skaffat sig under den här tiden.
            </seg>
            <seg n="027024ca">
              Vad ska man annars göra om man är arbetssökande och får veta
              att man har fel kompetens? Ja, då finns ju möjligheten att skaffa
              sig den kompetens som saknas, och om man saknar en viss erfarenhet
              kan man försöka skaffa sig den erfarenheten. Men om man får veta
              att man är för gammal, vad gör man då? Det är väldigt lätt att
              ge upp, eftersom man ju inte kan påverka sin ålder och de förändringar
              som sker så att säga går i den andra riktningen.
            </seg>
            <seg n="99d7e1cc">
              Jag vill fråga arbetsmarknadsministern om han inte är bekymrad
              över de fördomar och attityder som finns i svenskt arbetsliv och
              vad han i så fall tänker gör åt det.
            </seg>
          </u>
          <note type="speaker" n="7f5043fc">
            Anf. 47 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-402fe833749e2e46-16" n="5cce3b72">
            <seg n="68b71bee">
              Herr talman! Det här skulle kunna bli en väldigt enkel interpellationsdebatt
              eftersom jag håller med Ylva Johansson i alla delar.
            </seg>
            <seg n="a24b945c">
              Ylva Johansson har helt rätt. Vi kämpar mot en situation där
              det finns väldigt mycket fördomar, precis på det sätt som Ylva
              Johansson beskriver.
            </seg>
            <seg n="e83f952f">
              Jag har besökt Arbetstorget för erfarna. Margó Ingvardsson, som
              är ordförande, var vänlig nog att ta hand om mig någon timme och
              beskrev då verksamheten där. Och det är oerhört lätt att bli engagerad
              och väldigt positiv, därför att man just är bekymrad, som Ylva
              Johansson säger, över att de som är något äldre på arbetsmarknaden
              ses som något slags stor kostnad eller belastning, när det i själva
              verket är precis tvärtom. Jag håller helt med Ylva Johansson om
              detta.
            </seg>
            <seg n="f814a043">
              Vi behöver göra det enklare för fler att stanna kvar längre på
              arbetsmarknaden och arbeta mer. Jag tror att det var Carl Bildt
              som brukade säga att ung ålder är ett övergående problem. Jag
              kan ansluta mig till att det är på det sättet. Ålder medför erfarenhet
              och kontaktytor. Vi alla i arbetslivet är nog lite grann som ett
              årgångsvin; vi blir lite bättre med åren. Jag tror att det är
              på det sättet. Framför allt kännetecknas en bra arbetsplats av
              en blandning av alla möjliga ingående variabler, ålder, kön, etnicitet
              och vad det nu kan vara, som är bra.
            </seg>
            <seg n="cb98f062">
              Jag noterar också att det tyska ordförandeskapet i EU har lagt
              ned ganska mycket krut på någonting som de kallar silverekonomi.
              Man har samma grundfrågeställning: Hur gör vi det lättare och
              billigare för folk att vara kvar längre på arbetsmarknaden, det
              vill säga mer lönsamt att vara kvar? Här måste ett individperspektiv,
              ett samhälleligt perspektiv och ett företagsperspektiv komma in.
            </seg>
            <seg n="6a9df79e">
              Ylva Johansson frågar mig om jag är bekymrad. Ja, det är jag.
              Det ska erkännas. Vi har inte råd att förlora fullt friska personer
              som råkar vara några år äldre än vad Ylva Johansson och jag är.
              Framför allt vill jag själv se till att det finns en möjlighet
              och en arbetsmarknad för oss och andra som är något yngre även
              när vi blir lite äldre. Jag tycker inte att utgångspunkten för
              den arbetsmarknaden ska vara att den är speciell, att den är annorlunda,
              bara för att man råkar ha fyllt 55 år. Den måste kännetecknas
              av ungefär samma grundläggande förutsättningar och attityder.
              Det var möjligen det jag försökte antyda i svaret. Om man ser
              på äldre som en särskild grupp som det är lite synd om, tycker
              jag att man är fel ute. Det tror jag inte heller att Ylva Johansson
              menar.
            </seg>
            <seg n="36fa977a">
              Den andra frågan handlar om vad vi ska göra för att säkerställa
              att de erfarenheter som Arbetstorget har gett oss tas till vara.
              Både länsarbetsnämnden och ESF-rådet har varit delfinansiärer
              av Arbetstorgets verksamhet och förväntas samla ihop den erfarenhet
              som har kommit därifrån och också bygga vidare på den och förse
              Regeringskansliet och andra debattörer med just den typen av erfarenhet.
            </seg>
            <seg n="37378ed5">
              Jag hoppas också att styrelsen och de aktiva i Arbetstorget,
              som jag känner som väldigt verbala och skickliga debattörer, engagerar
              sig i debatten för att sprida den här kunskapen och motverka de
              fördomar som finns mot äldres deltagande i arbetslivet.
            </seg>
          </u>
          <note type="speaker" n="5a3a2f7e">
            Anf. 48 YLVA JOHANSSON (s):
          </note>
          <u who="ylva_johansson_611fd6" xml:id="i-85fd696893023a7c-1" n="e39ce8ff">
            <seg n="7af9b4b6">
              Herr talman! Tack för det engagemang som arbetsmarknadsministern
              nu visar! Jag vill ändå polemisera på en punkt. I svaret säger
              Littorin att man ska vara försiktig med att slentrianmässigt göra
              särskilda insatser på arbetsmarknaden för dem som är över 50 år.
              Problemet är ju att det under 15 års tid slentrianmässigt har
              satsats mindre på denna grupp. Det är förvisso inte arbetsmarknadsministerns
              fel, utan det har jag ett större ansvar för. Men det visar att
              det slentrianmässiga snarast ligger åt andra hållet, det vill
              säga att man slentrianmässigt satsar mindre på denna grupp. Just
              därför behöver man överväga särskilda insatser, och det behöver
              man också göra av ett annat skäl. Erfarenheterna från Arbetstorget
              visar att de stora problemen handlar om arbetsgivarens attityder
              och fördomar och också delvis om de arbetssökandes självförtroende.
              Efter att flera gånger ha fått veta att man är för gammal för
              ett jobb som man är fullt kompetent och kanske mest kompetent
              för naggas självförtroendet ganska hårt i kanten.
            </seg>
            <seg n="d64d3445">
              Om det stämmer att det är detta som är problemet är inte lösningen
              att göra det lite billigare att anställa. Då är det inte i första
              hand en ekonomisk fråga. Det blir relevant när man ska anställa
              någon där arbetsgivaren bedömer att det tar tid att lära upp den
              personen därför att den inte är fullt kompetent för jobbet från
              början. Men när man är fullt kompetent, och det handlar om fördomar
              och attityder och kanske också självförtroende, är det andra insatser
              som behövs. Här tror jag att det är viktigt att arbetsmarknadsministern
              själv också lyfter fram de här frågorna oftare, annars kommer
              de slentrianmässigt inte att få tillräcklig uppmärksamhet av de
              myndigheter som har att ta in alla erfarenheterna. Det finns ju
              väldigt många projekt inom ESF och väldigt många olika mål-3-projekt
              som ska samlas ihop.
            </seg>
            <seg n="bb779b26">
              Vi har ju också ett uppdrag från EU när det gäller Lissabonstrategin.
              Där ligger Sverige väl till i jämförelse med många andra länder,
              också i jämförelse med Tyskland, men det finns ändå väldigt mycket
              mer att göra när det gäller arbetskraften över 50 år. Det tror
              jag att vi är överens om.
            </seg>
            <seg n="001b2e3e">
              Jag skulle vilja fråga vilka åtgärder regeringen tänker vidta
              för att säkerställa att vi lever upp till Lissabonstrategins målsättningar
              när det gäller att behålla och se till att den äldre arbetskraften
              har möjlighet att återinträda på arbetsmarknaden. Det är precis
              den frågan vi talar om här, nämligen möjligheten att återinträda
              när man är fullt kompetent, fullt frisk och verkligen vill och
              kan arbeta och där också bedömningen av arbetsgivarna är att man
              kan det men att man är för gammal.
            </seg>
          </u>
          <note type="speaker" n="05661576">
            Anf. 49 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-402fe833749e2e46-17" n="5cce3b72">
            <seg n="e004226d">
              Herr talman! Jag vill börja med att tacka Ylva Johansson för
              en spännande, intressant och viktig diskussion. Det är det verkligen.
              Jag delar också Ylva Johanssons bedömning att detta i huvudsak
              handlar om en attitydfråga. Jag har svårt att förstå hur man resonerar
              som arbetsgivare, och jag har trots allt varit arbetsgivare och
              dessutom drivit eget. Jag har svårt att förstå hur man resonerar
              när man har som utgångspunkt att kompetensen finns men att personen
              har några år för mycket på nacken. Det är rätt obegripligt för
              mig. Jag skulle tycka att det är precis tvärtom. Där gäller det
              väl också att lite grann försöka föregå med gott exempel själv
              när man på olika sätt och vis anställer personer i sin omgivning.
            </seg>
            <seg n="8f3332ce">
              Jag kan förstå om Ylva Johansson reagerar på ordet slentrianmässigt.
              Vad jag vill ha sagt med det är att jag blir bekymrad när man
              gör riktade insatser i huvudsak för att ta bort sitt dåliga samvete.
              Man säger att om vi lägger lite pengar på Arbetstorget eller något
              annat ställe är problemet ur världen och man behöver inte bry
              sig mer. Man tror att man har gjort någonting, och sedan är det
              klart. Det är den slentrianmässigheten som jag vill varna för.
            </seg>
            <seg n="402da878">
              Sedan tror jag att Ylva Johansson har helt rätt när det gäller
              självförtroendet. Det som jag upplevde som den kanske allra största
              fördelen när jag besökte Arbetstorget var att man kände att man
              fick ett personligt bemötande. Man var en person och inte bara
              en siffra i statistiken. Den erfarenheten tycker jag är oerhört
              väsentlig att ta till vara. Det är en erfarenhet som jag tror
              inte bara gäller äldre. Den gäller naturligtvis alla som går in
              på till exempel arbetsförmedlingens förmedlingskontor.
            </seg>
            <seg n="0fe64b1e">
              Jag deltog i en diskussion på Kommunals kongress i förmiddags
              om den goda arbetsplatsen. En av de punkter vi diskuterade handlade
              just om detta. Jag tror att det var den gamla SAS-chefen Jan Carlzon
              som sade att SAS rykte hängde på incheckningsdisken. Det är det
              första man möter när man kliver in som avgör om man tycker sig
              ha blivit bra behandlad eller inte. Jag tror det är lite grann
              på samma sätt när man kommer in på arbetsförmedlingen eller något
              annat kontor i det offentliga. Det är just den första kontakten,
              och att man sedan bli sedd som en person och en individ genom
              systemet, som är oerhört viktig.
            </seg>
            <seg n="44f80f8b">
              Som svar på Ylva Johanssons fråga om vad vi ska göra skulle jag
              vilja säga att jag tror att det handlar om att arbeta tillsammans
              med alla som har ett intresse av att jobba med attitydfrågorna.
              Det är naturligtvis komplicerat, men jag pratar gärna om det på
              ett engagerat sätt. Jag är engagerad i den här typen av frågor.
              Jag tycker att man också gärna ska göra det tillsammans med representanter
              för arbetsmarknadens parter. Man kan gärna göra det mellan partierna
              där inte just detta borde vara en stor konfliktyta.
            </seg>
            <seg n="8e785308">
              Ibland kan det handla om kostnader, och nu pratar jag om sänkta
              arbetsgivaravgifter, nystartsjobb eller annat. Det kan vara ett
              sätt att illustrera att denna fördom faktiskt inte äger giltighet.
              När det gäller funktionshinder vet vi att har man väl anställt
              en person med funktionshinder försvinner fördomen nästan med en
              gång eftersom man inser att detta inte är något problem. Det är
              ofta på det sättet, och jag tror att det också gäller när man
              anställer personer som råkar vara några år äldre än vad Ylva Johansson
              och jag är.
            </seg>
            <seg n="9c799639">
              Det handlar också om det vi nu försöker åstadkomma med arbetsförmedlingen,
              nämligen en enhetsmyndighet med tydligare ramverk runt omkring
              sig där erfarenheterna från Arbetstorget och andra liknande ställen
              bättre ska tas till vara. Jag delar den bedömningen.
            </seg>
          </u>
          <note type="speaker" n="60e9bf6f">
            Anf. 50 YLVA JOHANSSON (s):
          </note>
          <u who="ylva_johansson_611fd6" xml:id="i-85fd696893023a7c-2" n="e39ce8ff">
            <seg n="c7e9d86c">
              Herr talman! Det finns en slentrianmässig diskriminering på arbetsmarknaden
              av människor som är över 50 år. Det finns en slentrianmässig nedprioritering
              inom arbetsmarknadspolitiken av människor över 50 år. Jag har
              inga fler inlägg, men jag vill uppmana arbetsmarknadsministern
              att åtgärda den slentrianmässiga diskrimineringen och nedprioriteringen
              av 50-plus på arbetsmarknaden.
            </seg>
            <seg n="2bbd117c">
              Jag vill ta fasta på vad arbetsmarknadsministern sade i sitt
              senaste inlägg, nämligen att han också tror och gör bedömningen
              att det handlar väldigt mycket om attityder. Om det handlar om
              det handlar ansvaret också om politiskt ledarskap, och det hoppas
              jag att arbetsmarknadsministern ska visa i den här frågan.
            </seg>
          </u>
          <note type="speaker" n="37ebdcb5">
            Anf. 51 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-402fe833749e2e46-18" n="5cce3b72">
            <seg n="d5f31375">
              Herr talman! Jag tar gärna den pucken gärna tillsammans med Ylva
              Johansson, Margó Ingvardsson, Arbetstorget och också gärna tillsammans
              med arbetsmarknadens parter och andra som är intresserade av detta.
            </seg>
            <seg n="888e7745">
              Slentrianmässig diskriminering är något som vi inte ska ägna
              oss åt, utan vi ska se till att försöka bryta detta och försöka
              se på de fördelar som det faktiskt innebär att ha personer som
              råkar vara några år äldre än Ylva Johansson och jag med på arbetsmarknaden.
              Det är viktigt, och vi ska försöka göra vad vi kan för att det
              ska åstadkommas.
            </seg>
          </u>
          <note n="66b58055">
            Överläggningen var härmed avslutad.
          </note>
          <note n="be824e25">
            9 § Svar på interpellation 2006/07:517 om fastighetsskatten och
            Norrland
          </note>
          <note type="speaker" n="7f69a2fd">
            Anf. 52 Finansminister ANDERS BORG (m):
          </note>
          <u who="unknown" xml:id="i-402fe833749e2e46-19" n="5cce3b72">
            <seg n="c9e0326b">
              Herr talman! Raimo Pärssinen har frågat mig vad jag avser att
              göra för att främja småhusägarna i Norrland. Raimo Pärssinen frågar
              också om jag avser att fortsätta främja Helsingforssregionen på
              Norrlands bekostnad.
            </seg>
            <seg n="7f6b25ad">
              Den nuvarande fastighetsskatten är orättvis, saknar folkligt
              stöd och legitimitet. Skatten drabbar enskilda personer som valt
              att spara och investera i eget boende på ett orättfärdigt sätt.
              Skatten drabbar egnahemsägare på ett oförutsägbart sätt utan att
              den boende kan påverka situationen märkbart. Detta drabbar särskilt
              äldre personer som efter ett långt, strävsamt liv amorterat ned
              sina skulder i syfte att kunna bo kvar även när inkomsterna blir
              lägre. Ingen skatt har ett så svagt folkligt stöd som fastighetsskatten.
            </seg>
            <seg n="cdd37365">
              Mot denna bakgrund kommer den statliga skatten på bostäder att
              avskaffas och ersättas av en låg kommunal fastighetsavgift. Slopandet
              av den statliga fastighetsskatten ska av offentligfinansiella
              skäl finansieras fullt ut inom bostadssektorn.
            </seg>
            <seg n="9b567106">
              Vissa delar av förslaget som presenterades i 2007 års ekonomiska
              vårproposition kan ha konsekvenser som inte är fördelningspolitiskt
              önskvärda men som till stora delar vägs upp av andra förslag.
              Regeringens preliminära bedömning är att förslaget får en fördelningspolitiskt
              acceptabel profil.
            </seg>
            <seg n="64013f98">
              Om den arbetsgrupp som för närvarande utreder förslaget visar
              på oönskade effekter vad avser bland annat fördelning mellan regioner
              ska arbetsgruppen vara fri att pröva alternativa vägar. Regeringens
              avsikt är att ingen ska betala mer i fastighetsavgift än vad man
              skulle ha gjort enligt de tidigare reglerna.
            </seg>
          </u>
          <note type="speaker" n="0bbec8eb">
            Anf. 53 RAIMO PÄRSSINEN (s):
          </note>
          <u who="raimo_parssinen_3e848d" xml:id="i-81f3cb0ee8cedea5-0" n="fd0e51db">
            <seg n="b1cadd3e">
              Herr talman! Jag får tacka ministern för svaret. Anders Borg
              säger att fastighetsskatten är orättvis och att den saknar folkligt
              stöd och legitimitet. Jag tänkte att vi väl kan resonera kring
              vad ministern bygger detta på.
            </seg>
            <seg n="8a1ee3e7">
              Finansministern ville faktiskt själv inte avskaffa fastighetsskatten.
              Som nationalekonom förstår ju Anders Borg också att fastighetsskatten
              inte har mycket med jobbtillväxt och kamp mot arbetslöshet att
              göra. Tyvärr blev han överkörd av Göran Hägglund och andra i regeringen
              eftersom detta var Kristdemokraternas stora politiska paradfråga.
              Det tycker vi socialdemokrater är synd.
            </seg>
            <seg n="1736458f">
              OECD riktade tidigt kritik mot avskaffandet just för att det
              inte var befrämjande i kampen mot arbetslösheten. Energin borde
              riktas mer mot kampen mot det som finansministern kallar för utanförskapet.
              OECD gick så pass långt att man ansåg att fastighetsskatten till
              och med kunde höjas för att åstadkomma en mer neutral beskattning
              mot annan kapitalbeskattning.
            </seg>
            <seg n="3c3353e8">
              Varför är fastighetsskatten då så orättvis? Den innehåller en
              begränsningsregel som ska ta hänsyn till fastighetsägare med små
              inkomster. Varför lade inte ministern fram förslag om en ur hans
              synvinkel rimligare skatt ur fördelningssynpunkt i stället för
              att avskaffa den helt? Den gynnar nu de rikaste på ett i mitt
              tycke orimligt sätt. Man kan fråga sig vad det finns för exempel
              på människor som av privatekonomiska skäl måste lämna hus och
              hem på grund av fastighetsskatten.
            </seg>
            <seg n="180521b4">
              Saknar då fastighetsskatten legitimitet? Nja, möjligen hos den
              tiondel av den svenska befolkningen som har de vräkigaste villorna
              och de största inkomsterna. Eller menar ministern att den känns
              orimlig också i Norrlands inland? I min gamla och kära hemkommun
              som jag har flyttat från i Jämtland Ragunda heter den finns det
              en, just det, en fastighet som ligger över 450 000 kronor i taxeringsvärde.
              Tittar vi här omkring, i Sollentuna, Järfälla och Sundbyberg ser
              vi att det är precis tvärtom. Där finns det en, just det, en fastighet
              som ligger under 450 000 kronor i taxeringsvärde.
            </seg>
            <seg n="301472d4">
              Ni moderater prisar marknaden och marknadens mekanismer ganska
              regelbundet. Man kan dock fundera på om det är så att ni drar
              undan själva mekanismerna när ni själva ska betala. I stället
              är det fastighetsägarna i Norrland som nu ska vara med och betala
              genom höjningen av reavinstbeskattningen. Slopandet av fastighetsskatten
              ska ju finansieras fullt ut inom bostadssektorn. Vem vinner och
              vem tjänar på det? Vem är det som förlorar och måste betala?
            </seg>
            <seg n="7aedcd9d">
              Anders Borg säger i sitt svar att vissa delar i vårpropositionen
              kan ha konsekvenser som inte är fördelningspolitiskt önskvärda
              men som till stora delar vägs upp av andra förslag. Den fördelningspolitiska
              konsekvensen är uppenbar. Men frågan är till hur stor del den
              vägs upp. Hur blir det med fastighetsägarna i Täby? På vilket
              sätt är de med och betalar? Inte är det genom att slopa förmögenhetsskatten,
              vilket ytterligare spär på den snedvridna fördelningen! Inte heller
              är det genom sänkta inkomstskatter eller skatteavdrag för hushållsnära
              tjänster. Kanske är det genom en kommande reform som handlar om
              slopad värnskatt.
            </seg>
            <seg n="cca1e8b3">
              Egentligen ska man inte raljera om så allvarliga saker som skatter,
              men alla norrlänningar får vara med och betala detta. De tjänar
              inte lika mycket på slopandet av förmögenhetsskatt, värnskatt
              eller avdrag för hushållsnära tjänster. Däremot kommer alla att
              förlora på den av regeringen aviserade räntehöjningen.
            </seg>
          </u>
          <note type="speaker" n="e049a55a">
            Anf. 54 HANS STENBERG (s):
          </note>
          <u who="hans_stenberg_6f64dd" xml:id="i-1fbe9d2b1f755e6d-0" n="12e2dcd6" next="i-6a2e8a088ffa640a-0">
            <seg n="41d0efa9">
              Herr talman! Man måste i alla fall erkänna att den borgerliga
              regeringens politik är väldigt konsekvent i ett hänseende. Den
              innebär en väldigt tydlig omfördelning av samhällets resurser
              från dem som har lite till dem som har mycket. Det går som en
              röd tråd genom alla beslut som denna borgerliga majoritet tvingar
              igenom i riksdagen, oavsett om det handlar om arbetsmarknadspolitik,
              bostadspolitik eller skattepolitik. Den som redan har en god ekonomi
              ska få det bättre, och den som har sämre ekonomi får betala. Så
              ser det ut rätt igenom.
            </seg>
            <seg n="c029e311">
              Förändringen av fastighetsskatten som nu genomförs är klockren
              också i det sammanhanget. Den som har en dyr villa får sänkt fastighetsskatt,
              och den som har ett billigt hus får nöja sig med att vara med
              och betala kalaset i form av höjd reavinstskatt.
            </seg>
            <seg n="76567467">
              Om jag ser till mitt eget hemlän Västernorrland kan jag lätt
              konstatera att de allra flesta fastighetsägare inte får någon
              del av den sänkta fastighetsskatten eller förmögenhetsskatten,
              för den delen. Däremot får de vara med och betala i form av höjd
              reavinstskatt den dag de säljer huset och i form av högre räntor
              som blir en följd av den förda politiken.
            </seg>
            <seg n="d6c02daa">
              Om man tittar på grannkommunen där jag bor, Ånge kommun, ser
              man att 2 promille av fastighetsägarna där får någon del av den
              sänkta fastighetsskatten, men det blir inte många kronor. 99,8
              procent av dem som har fastigheter i Ånge får nöja sig med att
              vara med och betala i form av höjd reavinstskatt den dag de säljer.
              I Kramfors ser det lite bättre ut. Där får 1,8 procent av fastighetsägarna
              sänkt fastighetsskatt, och i Sollefteå är det hela 2 ½ procent.
              Bara 97 ½ procent går back på affären!
            </seg>
            <seg n="9105e6c1">
              Om man jämför detta med kommuner som exempelvis Järfälla, Danderyd,
              Sollentuna och andra kommuner där medelinkomsten är hög blir det
              väldigt uppenbart att detta inte bara handlar om en omfördelning
              mellan enskilda människor, utan det handlar faktiskt också om
              att man sänker det samlade skattetrycket i landets rikaste kommuner
              och låter dem som bor i några av landets fattigaste kommuner vara
              med och betala kalaset.
            </seg>
            <seg n="ef66b0e8">
              Tycker verkligen finansministern att detta är en rimlig och rättvis
              politik? Jag tycker definitivt inte det.
            </seg>
          </u>
          <note n="f185a101">
            Ajournering
          </note>
          <note n="feb40a9a">
            Kammaren beslutade kl. 15.59 på förslag av talmannen att ajournera
            förhandlingarna till kl. 18.00.
          </note>
          <u who="hans_stenberg_6f64dd" xml:id="i-6a2e8a088ffa640a-0" n="12e2dcd6" prev="i-1fbe9d2b1f755e6d-0">
            <seg n="56d03ecf">
              Återupptagna förhandlingar
            </seg>
          </u>
          <note n="11b99a74">
            Förhandlingarna återupptogs kl. 18.00.
          </note>
          <note n="c45e046f">
            9 § (forts.) Svar på interpellation 2006/07:517 om fastighetsskatten
            och Norrland
          </note>
          <note type="speaker" n="ee51aec8">
            Anf. 55 KARIN ÅSTRÖM (s):
          </note>
          <u who="karin_astrom_465c9e" xml:id="i-b14e0fe9d07c8e42-0" n="872ea9ab">
            <seg n="9e7e6fec">
              Fru talman! Det svar som ministern ger till Raimo väcker många
              frågor. Jag kan tycka att det blir alltmer tydligt för varje dag
              som går att regeringens politik går de rika till mötes. Regeringen
              stärker redan starka och självgående tillväxtcenter på bekostnad
              av arbetslösa, sjukskrivna, förtidspensionerade och särskilt,
              kan jag tycka, landsbygden, för vilka försämringar redan genomförts.
              Signalerna utåt blir att man för en blind, hård och för verkligheten
              där ute okänslig politik.
            </seg>
            <seg n="3dd0f40b">
              Det är alltså gigantiska omfördelningar som sker mellan landsbygd
              och rikemansbygd. Ett exempel är det vi nu debatterar, sänkningen
              av fastighetsskatten. Den kommer att innebära att det sker en
              omfördelning av miljarder, som återigen går till Storstockholm
              och andra starka tillväxtregioner. Större delen av Norrlands inlands
              villaägare kommer att få betala sin fastighetsskatt som förut
              eftersom flertalet inte kommer upp i ett taxeringsvärde på 450
              000, samtidigt som de får vara med och betala förslaget genom
              höjd reavinstskatt på framtida försäljningar.
            </seg>
            <seg n="ed82edd2">
              I min egen hemkommun finns det endast en villa som har högre
              taxeringsvärde än 450 000. Det är faktiskt en granne till mig.
              Det är alltså den enda villaägaren i min hemkommun som får några
              kronors sänkning av fastighetsskatten. Alla de andra kommer att
              få oförändrad skatt, men om man ska sälja villan så innebär det
              att den eventuella reavinst man får ska gå till att finansiera
              de stora skattesänkningarna i miljonärsvillorna i Täby, Djursholm
              och Lidingö. Och vad är det egentligen för rättvisa med det? Det
              kan man fråga sig.
            </seg>
            <seg n="716d1f65">
              Enligt uppgifter brukar Skatteverket ta in ca 28 miljarder i
              fastighetsskatt. Det är alltså lika mycket som barnbidraget. Dessa
              intäkter används för solidarisk fördelning ut till hela landet
              för att klara en likvärdig vård, omsorg och skola så även alltså
              till min hemkommun och landsbygden.
            </seg>
            <seg n="35d41f8f">
              Den förändring som man nu gör sägs minska statens intäkter med
              ca 16,3 miljarder. Det är faktiskt pengar som vi socialdemokrater
              tycker att vi ska använda för att utjämna skillnaderna mellan
              våra regioner i Sverige i dag. 16,3 miljarder de går nu tillbaka
              till villaägare, och merparten av de här pengarna går faktiskt
              redan i dag till den privilegierade gruppen i samhället. Denna
              privilegierade grupp har dessutom fått 6 miljarder genom slopande
              av förmögenhetsskatten.
            </seg>
            <seg n="b5889d00">
              Sänkningen av fastighetsskatten är en del av en omvänd regionalpolitik
              som kommer att innebära att klyftorna fortsätter att växa mellan
              olika delar av landet. Så ser jag det.
            </seg>
            <seg n="1c1518e2">
              Om det är så som statsrådet Borg säger i det svar som han har
              gett till Pärssinen, att om förslaget skulle få oönskade fördelningseffekter
              mellan regionerna så ska den tillsatta arbetsgrupp som nu ska
              jobba med detta vara fri att pröva alternativa vägar, så är jag
              mycket intresserad, statsrådet, av att få veta vilka de kan tänkas
              vara.
            </seg>
          </u>
          <note type="speaker" n="dcc319a2">
            Anf. 56 PETER HULTQVIST (s):
          </note>
          <u who="peter_hultqvist_c9866b" xml:id="i-7823e34753a7733b-0" n="c9ae7c46">
            <seg n="40a29c2b">
              Fru talman! Jag förstår om Raimo Pärssinen inte är nöjd med svaret.
              Jag tycker att Borg i svaret faktiskt ger starka fingervisningar
              om sitt eget tvivel och svaga och dåliga tro på att detta verkligen
              är fördelningspolitiskt önskvärt och riktigt. I svaret står det
              nämligen: Vissa delar av förslaget som presenterades i 2007 års
              ekonomiska vårproposition kan ha konsekvenser som inte är fördelningspolitiskt
              önskvärda Detta är en intressant fingervisning om att verkligheten
              någonstans nosar er i nacken och att ni begriper att det här egentligen
              inte håller för en debatt om rättvisa i Sverige.
            </seg>
            <seg n="59c4694f">
              Statsrådet öppnar för att pröva andra alternativa vägar. Det
              skulle vara intressant att få en liten fingervisning om vad det
              är för sorts andra alternativa vägar.
            </seg>
            <seg n="95846234">
              Jag tycker att det är intressant att se följande: Nykvarn har
              31 fastigheter under 450 000. Täby har elva. Där bor statsrådets
              chef eller bodde. Danderyd har noll. Sollentuna har en. Nacka
              har sex. Solna har sex. Alla dessa är Helsingforssförorter som
              gynnas. Det är stora, fina villor i de här kommunerna väldigt
              få har ett taxeringsvärde under 450 000.
            </seg>
            <seg n="c691708d">
              Sedan kan vi titta på mitt hemlän. I Vansbro har vi 2 718 fastigheter
              under 450 000. Det är 99 procent av hela beståndet. Malung har
              4 423 fastigheter under 450 000. Det är 56 procent av beståndet.
              Gagnef har 3 277. Det är 73,3 procent av beståndet. Leksand har
              2 149. Där ser det lite annorlunda ut. Där är det 33,2 procent
              av beståndet. Orsa har 71,2 procent, Smedjebacken har 74,8 procent,
              Älvdalen har 77,8 procent, Säter har 66,1 procent, Hedemora har
              82,5 procent, Avesta har 59,2 procent och Ludvika har 66,3 procent.
            </seg>
            <seg n="b9922384">
              Vårt län, Dalarna, är ett län där många över huvud taget aldrig
              ens en gång behöver fundera över att få några extra inkomster
              på grund av era förändringar i fastighetsskatten. Däremot kan
              man se i Helsingforssregionen att det är rätt så många som kan
              tillgodogöra sig den möjligheten.
            </seg>
            <seg n="6cc1bf86">
              Vad är detta om inte regionalpolitisk slagsida, om inte orättvis
              fördelning och om inte att ställa olika regioner i landet mot
              varandra? Glesbygd ställs mot storstad. Det är också en dimension
              av rättvisa och fördelningspolitik.
            </seg>
            <seg n="53c03a05">
              Jag tycker att de antydningar som ministern ger i sitt svar till
              Raimo Pärssinen innehåller en del av insikt, och det skulle vara
              intressant att höra dig utveckla det lite. Det står: kan ha konsekvenser
              som inte är fördelningspolitiskt önskvärda . Jag har räknat upp
              stabilt med konsekvenser som jag förmodar att Borg inte tycker
              är fördelningspolitiskt korrekta eller önskvärda. Jag tror inte
              att det är särskilt många i landet, i varje fall inte i mitt hemlän
              och i de här kommunerna särskilt inte i Vansbro som tycker att
              det här är speciellt imponerande eller fördelningspolitiskt önskvärt.
            </seg>
            <seg n="84390009">
              Det är nog klokt att fundera på alternativa vägar, om man nu
              ska fundera på att göra någonting över huvud taget. Tydligt är
              i alla fall att regeringens fördelningspolitik, som den ser ut
              just nu och enligt vårpropositionen, ger en tiondel av det svenska
              folket 47 procent av inkomstförstärkningarna. Det kan knappast
              vara att betrakta som särskilt rättvist.
            </seg>
          </u>
          <note type="speaker" n="b17d6c27">
            Anf. 57 Finansminister ANDERS BORG (m):
          </note>
          <u who="unknown" xml:id="i-402fe833749e2e46-20" n="5cce3b72">
            <seg n="2a147ae5">
              Fru talman! Det är en mycket viktig debatt som vi för här kring
              fastighetsskatteförslaget. Det är viktigt att all politik får
              någorlunda rättvisa konsekvenser. Vi ska ha klart för oss att
              det är en stor del av Sveriges befolkning som har uppfattningen
              att den fastighetsskatt vi har haft i Sverige har drabbat människor
              på ett orättvist, orimligt och oförutsägbart sätt. Det har varit
              den kanske hårdast kritiserade skattebasen som vi har haft i det
              svenska skattesystemet.
            </seg>
            <seg n="e8849586">
              Så länge jag kan överblicka kommer Sverige att ha förhållandevis
              höga skatter, därför att vi har en hög ambition när det gäller
              skola, äldreomsorg, barnomsorg och andra viktiga verksamheter.
            </seg>
            <seg n="32357770">
              Det betyder att det är viktigt att många människor uppfattar
              det som rimligt att vara med och bidra till välfärden, både de
              som tjänar mindre och de som tjänar mer. Om vi bygger ett samhälle
              där några känner att de inte behandlas på ett rimligt, rättvist
              och förutsägbart sätt bygger vi in orättvisor i systemet. Det
              är därför vi vart och vartannat år haft reformer av fastighetsskatten.
              Det är därför det enda konkreta socialdemokratiska skattesänkningslöftet
              i valrörelsen var att lägga i storleksordningen 6 miljarder på
              att sänka fastighetsskatten. Jag har inte gjort någon väldigt
              noggrann utvärdering av det vallöftet, men jag föreställer mig
              att fördelningskonsekvenserna av det inte hade varit sisådär alldeles
              lyckliga.
            </seg>
            <seg n="9e421b9d">
              Jag skulle också vilja påpeka att en sak vet vi, nämligen att
              om Socialdemokraterna mot all förmodan skulle hamna i regeringsställning
              efter 2010 jag inser att det nu ser mörkt ut för Socialdemokraterna
              men om läget skulle ljusna ska alla i Karin Åströms, Raimo Pärssinens,
              Peter Hultqvists och Hans Stenbergs län räkna med en chockhöjning
              av fastighetsskatten. Då ska vi ha ett fullt genomslag för taxeringsvärdena
              med 1 procent från 20062010.
            </seg>
            <seg n="ef944767">
              Vi vet också att med vår politik har alla totalt sett fått en
              sänkning om man jämför med de gällande reglerna och ett fullt
              genomslag för de taxeringsvärden som Socialdemokraterna uppenbarligen
              inte vill backa från. Det är bland annat det som valrörelsen 2010
              kommer att handla om, alltså att alla människor, oavsett kommun,
              ska räkna med en chockhöjning av fastighetsskatten om Socialdemokraterna
              återkommer och inför 1 procent av taxeringsvärdet och fullt genomslag
              för detta. Det är klart att det kommer att bli dyrt i de kommunerna.
            </seg>
            <seg n="506b0502">
              Jag förstår av Karin Åströms inlägg att det inte heller kommer
              att bli någon sänkning av realisationsvinstbeskattningen. Om vi
              sänker skatten med 16 miljarder och höjer avgifter och skatter
              med 16 miljarder har vi ju inte tillfört något till välfärden.
              Det enda sättet för Karin Åström att tillföra pengar till välfärden
              är då att ligga kvar med en kraftig höjning av realisationsvinstbeskattningen.
              Det blir kanske så. Det blir kanske fullt genomslag på 1 procent.
              Det blir kanske bibehållen realisationsvinstbeskattning. Det blir
              en skattechock från Kiruna till Smygehuk.
            </seg>
            <seg n="13cb5b18">
              Jag ska villigt erkänna att många fastighetsägare i Norrland
              vinner på vårt förslag. I genomsnitt vinner Norrlandslänen. 168
              000 fastighetsägare i de fem Norrlandslänen vinner. Man vinner
              också i storstadslänen. Det är tveklöst så. Man vinner i storleksordningen
              500600 kronor i exempelvis Helsingforss län. Men man får också,
              och det har ibland tyvärr glömts bort i RUT:s kalkyler, en kraftig
              belastning på realisationsvinstbeskattningen.
            </seg>
            <seg n="5fc6ec67">
              Helsingforss län betalar jämfört med Norrland någonstans mellan
              femton och tjugo gånger mer i realisationsvinstbeskattning i det
              förslag som vi lagt fram. Det är ingen slump att det är så eftersom
              det är matchningen av realisationsvinstbeskattningen, en övergång
              från löpande till realisationsvinstbeskattning, som gör att det
              finns anständiga effekter i detta. Men vi ska naturligtvis titta
              noggrant på det. Vår ambition är att det ska vara rimligt, och
              uppfattas som rimligt i både Norrland, Helsingfors, Malmö och
              Katrineholm, att betala fastighetsskatt och fastighetsavgift eftersom
              det är en viktig del av vårt skattesystem. Det måste uppfattas
              som legitimt. Det måste uppfattas som rimligt. Där är vi inte
              i dag. Vi är på väg dit.
            </seg>
          </u>
          <note type="speaker" n="9ce7b8db">
            Anf. 58 RAIMO PÄRSSINEN (s):
          </note>
          <u who="raimo_parssinen_3e848d" xml:id="i-81f3cb0ee8cedea5-1" n="fd0e51db">
            <seg n="87f8c914">
              Fru talman! Som den finansminister han är tycker Anders Borg
              att förslaget är någorlunda rättvist. Samtidigt är det så, vilket
              andra redan sagt, att den rikaste tiondelen av Sveriges befolkning
              tjänar mest på förslaget. Och det ska vara någorlunda rättvist!
            </seg>
            <seg n="2376fc5e">
              Dessutom säger sig regeringen ha stora ambitioner när det gäller
              välfärden. Då kan jag meddela att vi har större ambitioner än
              den högerledda regeringen när det gäller välfärden. Vidare säger
              finansministern att det ser mörkt ut för oss. Nja. Och typiskt
              nog frågar han, moderat som han är, vilket ställningstagande vi
              gör inför valet 2010. Vi får väl se hur mycket Anders Borg och
              de övriga i regeringen kommer att ha ställt till med.
            </seg>
            <seg n="c7c1b79a">
              En sak skulle jag vilja kommentera direkt, nämligen att ni säger
              att det är rimligt att man betalar mer i reavinstbeskattning i
              Helsingfors. Professor Sven-Olof Lodin, Sveriges kanske främste
              skatteexpert, avvisar det förslag och de lösningar som ni lagt
              fram. Han skriver:
            </seg>
            <seg n="850d0652">
              Regeringens finansieringsförslag har oacceptabelt många nackdelar,
              särskilt i kombination med kraftigt sänkt beskattning av fastighetsinnehavet.
              Det leder enligt all ekonomisk teori till betydande prishöjningar
              på bostadsmarknaden då den höjda försäljningsbeskattningen medför
              att utbudet av bostäder kommer att minska samtidigt som den sänkta
              skattekostnaden under innehavet medför större utrymme för kapitalkostnader
              för köparen. Sammantaget torde effekten bli en icke önskvärd minskad
              rörlighet på bostadsmarknaden och ökade kostnader och därmed svårigheter
              för ungdomar och andra att ta sig in på småhus- och bostadsrättsmarknaden.
            </seg>
            <seg n="ed685b1f">
              Som nationalekonom var ju Anders Borg emot förslaget att slopa
              fastighetsskatten.
            </seg>
            <seg n="4ad219b7">
              Eller varför inte gå till Jeffrey Owens, chefen för skatteavdelningen
              i OECD; om jag förstått det rätt har ni träffats i dag. Han vill
              att Sverige har kvar fastighetsskatten och varnar för ökade fastighetspriser
              eftersom det kan leda till att folk hellre investerar i fastigheter
              än i produktion. Han tillägger att Sverige håller på att göra
              samma misstag som Margaret Thatcher en gång gjorde i England.
              Alltså: Det kan leda till att folk hellre investerar i fastigheter
              än i produktion.
            </seg>
            <seg n="d78ac243">
              Vilket utanförskap avser finansministern? Är det de i Tyresö,
              Vaxholm, Täby och så vidare som anses vara hårt belastade av fastighetsskatten?
              Är det detta utanförskap man vill bryta? Jag frågar mig också
              om finansministern inte ser att det finns regionala oönskade effekter
              i förslaget. Han säger bara att en arbetsgrupp får väl titta på
              om det är så. Vilka värderingar har finansministern själv? Detta
              kan väl tolkas så att det är en del av regeringens regionalpolitik.
            </seg>
            <seg n="aa51aabd">
              De nya moderaterna genomför de gamla moderaternas politik. En
              gång fick Bo Lundgren, när han framförde skattesänkningar på 130
              miljarder, storstryk. Det var i valrörelsen 2002. I år genomför
              ni sänkningar på hälften av den summan, 65 miljarder, och fördelningspolitiken
              är solklar. Det visar alla utredningar. Den är så tydlig att till
              och med finansministern själv medger det. Han säger till viss
              del men att det vägs upp av andra förslag.
            </seg>
            <seg n="840a4e0b">
              Fortfarande är det endast en fastighet som ligger över 450 000
              i min gamla hemkommun Ragunda. Och fortfarande är det endast en
              fastighet som ligger under 450 000 i Sollentuna. Vem är det som
              vinner, och vem är det som förlorar? Förslaget är orättvist. Det
              är inte riktigt finansierat. Det är omfördelat från fattig till
              rik. Det är omfördelat från svag region till tillväxtregion. Det
              har förkastats av ekonomerna.
            </seg>
          </u>
          <note type="speaker" n="778c2ac4">
            Anf. 59 KARIN ÅSTRÖM (s):
          </note>
          <u who="karin_astrom_465c9e" xml:id="i-b14e0fe9d07c8e42-1" n="872ea9ab">
            <seg n="f6e0d3ed">
              Fru talman! Jag skulle fortfarande vilja veta vilka alternativa
              vägar som är tänkta att prövas i förslaget.
            </seg>
            <seg n="bce771e4">
              Jag blev verkligen fundersam över Borgs svar. Många faktorer
              hänger ju samman, och man måste se lösningarna i ett helhetsperspektiv.
              Jag blir därför mycket fundersam och undrar vad det regionalpolitiska
              tänket egentligen är. Hur tänker regeringen? Vill man lägga om
              det regionalpolitiska målet att hela Sverige ska leva? Tänker
              man skrota det?
            </seg>
            <seg n="88490a2e">
              Vi debatterar egentligen fastighetsskatten, men jag måste säga
              att det verkar som om det sker en medveten dränering av landsbygden.
              I går kom ett sådant negativt besked igen i mitt hemlän Norrbotten.
              Fem skattekontor ska läggas ned, nämligen de i Haparanda, Piteå,
              Gällivare, Kiruna och Arvidsjaur. Hundratalet anställda kommer
              att beröras, och åter drabbar det främst kvinnor. Nyligen kom
              även Försäkringskassans neddragningar. Och vilka konsekvenser
              kommer de statliga bolagsutförsäljningarna att få för landsbygden?
              Ja, frågorna är jättemånga.
            </seg>
            <seg n="ed6fa2f8">
              (TREDJE VICE TALMANNEN: Jag vill erinra om att debatten handlar
              om fastighetsskatten.)
            </seg>
            <seg n="3c6a1c4a">
              Dessutom håller den borgerliga regeringen på att successivt avveckla
              alla fördelningspolitiska inslag i skattesystemet förmögenhetsskatten,
              fastighetsskatten, värnskatten och så småningom skatteutjämningssystemet.
              När de är borta har vi knappast några fördelningspolitiska inslag
              kvar. Hur kommer landsbygden då att se ut? Hur kommer man att
              klara av detta?
            </seg>
            <seg n="429abca8">
              Min fråga till finansminister Borg blir: Kommer regeringen att
              kompensera de delar av landet landsbygden, mindre orter och arbetslöshetstyngda
              regioner som i praktiken nu får betala också för sänkningen av
              fastighetsskatten?
            </seg>
          </u>
          <note type="speaker" n="a1520555">
            Anf. 60 PETER HULTQVIST (s):
          </note>
          <u who="peter_hultqvist_c9866b" xml:id="i-01dc2f152eb91483-0" n="c9ae7c46" next="i-aecf013bc0e6cf69-0">
            <seg n="d119b0c8">
              Fru talman! Är det här ett beställningsverk från moderata kärnväljare
              i Helsingforssregionen, eller vad är det för något? Här har jag
              försökt beskriva den oerhört tydliga skillnaden mellan Danderyd,
              som har noll fastigheter under 450 000 i taxeringsvärde, och exempelvis
              Vansbro, där 99 procent av fastigheterna ligger under 450 000.
            </seg>
            <seg n="d960e782">
              Jag tror att du känner orättvisan i det här, Anders Borg. Du
              begriper ihåligheten i det ni håller på med. Du öppnar på slutet
              dörren lite för att göra några små kosmetiska förändringar av
              orimligheter. Men i grunden är orimligheterna så stora i förslaget
              att ni måste slänga det i papperskorgen och gå ifrån det om ni
              ska göra någon förändring som betyder någonting. Det är så sanningen
              ser ut om orden rättvisa och regional fördelning ska ha något
              värde i sammanhanget.
            </seg>
            <seg n="a81805e9">
              Den här förbättringen, som tillfaller de stora fastighetsägarna
              i storstadsregionen, kommer hela tiden. Det är en förändring som
              gör att det blir ett tillskott år från år. De som har 450 000
              eller ligger därunder får däremot ingenting i sammanhanget. Det
              tycker jag är det riktiga perspektivet i diskussionen.
            </seg>
            <seg n="cefeae94">
              I stället för att man gör på det här sättet behövs en utvecklingspolitik
              för hela landet. Det här förstärker den svaga positionen för de
              glesare delarna av Sverige. Jag uppmanar dig att se sanningen
              som den är. Det här är ett djupt orättvist förslag ur regionalpolitisk
              synpunkt. Försök ta med dig det i det fortsatta arbetet! Min bedömning
              är att ska ni göra någonting för att lösa den här orättvisan bör
              ni nog börja om från början och dra tillbaka förslaget.
            </seg>
            <seg n="48ada04a">
              Det är nog inte vi som ligger risigt till inför framtiden. Opinionsmätningar
              och annat visar nu tvärtom att det är regeringen som ligger risigt
              till, beroende på att man har sagt en sak och gjort en annan.
            </seg>
          </u>
          <note n="05af3ce1">
            Anf. 61 GUNNAR ANDRÉN (fp):
          </note>
          <u who="peter_hultqvist_c9866b" xml:id="i-aecf013bc0e6cf69-0" n="c9ae7c46" prev="i-01dc2f152eb91483-0">
            <seg n="53427dd3">
              Fru talman! Jag tog mig friheten att anmäla mig av den anledningen
              att jag har ett annorlunda perspektiv på frågan om det är en regionalpolitisk
              insats eller inte. Det får säkert en del sådana återverkningar
              också. Jag råkar bo i en av de nämnda kommunerna och är själv
              väldigt rik genom att jag har blivit upptaxerad så enormt mycket.
            </seg>
            <seg n="ad988109">
              Jag ser det framför allt som att enskilda individer betalar skatten.
              Det har varit en väldig taxeringsuppgång under en lång följd av
              år i framför allt Storstockholmsregionen. Det har fått som följd
              att många människor har känt väldig otrygghet, därför att det
              inte funnits något som helst samband mellan den skatt de har debiterats
              och den betalningsförmåga de har haft.
            </seg>
            <seg n="7004372d">
              Det system som Socialdemokraterna gjorde sig till tolk för och
              införde fick som följd att väldigt många undantagsregler var tvungna
              att införas. Man kan naturligtvis diskutera hur undantagen var
              utformade. Folkpartiet, Moderaterna och andra partier stödde alla
              dessa undantag, för det var nödvändigt ur fördelningssynpunkt.
              Ändå kände väldigt många människor oro för att inte kunna bo kvar.
            </seg>
            <seg n="9c29cf1a">
              Jag ska berätta en alldeles sann historia om en fullmäktigeledamot
              i den kommun där jag bodde. Han var socialdemokrat och är säkert
              socialdemokrat fortfarande. Han önskade oss ingen framgång, men
              han kom fram till mig och sade och jag vill gärna tala om det:
              Om det nu blir regeringsskifte, gör då någonting åt en enda sak,
              så att jag kan bo kvar.
            </seg>
            <seg n="bd9bcb5f">
              Det är en bild av den otrygghet som många tyvärr kände. Fastighetsskatten
              kom, med den utformning den fick, att helt och hållet bryta mot
              den goda socialdemokratiska och liberala, jag hoppas också moderata,
              principen att vi ska ha skatt efter bärkraft. Därför menar jag
              att det var nödvändigt att göra någonting.
            </seg>
            <seg n="09f5ba31">
              Jag tror för min del, i motsats till de socialdemokratiska debattörerna,
              att fastighetsskattesystemet som det kom att utformas i Helsingfors
              bidrog till valutgången. Socialdemokraterna gjorde sitt allra
              sämsta val i Helsingforssområdet och i hela landet. Det berodde
              helt enkelt på att det var många människor som kände sig hotade
              till sin bostad. Jag tror att man måste tänka lite på det sättet
              också.
            </seg>
            <seg n="76e3068c">
              Jag håller helt med Anders Borg om att man måste fundera på om
              det förslag som nu ligger är det absolut bästa och optimala. Jag
              tycker att det är klokt av regeringen att tillsätta en arbetsgrupp
              där man funderar kring om det kan göras andra ändringar i detta.
              Jag tycker som liberal att vi måste ha ett system som är accepterat
              och som inte driver folk från hus och hem, vilket det här systemet
              gjorde. Man måste kunna uppleva en legitimitet i många olika avseenden
              för det nya fastighetsskattesystem som vi nu får.
            </seg>
            <seg n="3bcffc73">
              Jag tror också att det är klokt att man ser till att finansiera
              systemet inom bostadssektorns ram. Men, fru talman, om vi hade
              fortsatt med det gamla systemet hade det största problemet varit
              att orättvisorna då hade fortsatt att öka. Det hade drivit ännu
              fler människor från hus och hem i den här regionen. Det är ett
              problem att det är så många som bor här.
            </seg>
          </u>
          <note type="speaker" n="70719976">
            Anf. 62 Finansminister ANDERS BORG (m):
          </note>
          <u who="unknown" xml:id="i-8b67d4f702955696-1" n="5cce3b72">
            <seg n="ec36d450">
              Fru talman! Raimo Pärssinen och mina andra meddebattörer understryker
              att Socialdemokraterna har en stark tilltro till rättvisan. Det
              tror jag är sant. Jag är djupt övertygad om att det är sant. Det
              sägs också att det ska satsas mer på välfärden. Men det är ju
              inte riktigt så den socialdemokratiska politiken ser ut, utan
              det är mer pengar till Ams och mer pengar till höjda bidrag som
              är kärnan i det socialdemokratiska ekonomiska alternativet. Då
              finns det ju inga pengar till vården. Då finns det inga pengar
              till äldreomsorgen. Då finns det inga pengar till skolan och barnomsorgen.
            </seg>
            <seg n="c4614eb5">
              Det är här man måste välja. Det är så politik fungerar. Man kan
              prioritera välfärden om man prioriterar bort annat. Det är därför
              vi i valet 2010 kommer att gå till val på stora satsningar på
              barnomsorgen, äldreomsorgen, sjukvården och skolan. Det tror jag
              kommer att vara avgörande i den valrörelsen. Det är ju så att
              det är valen i Sverige, inte opinionsmätningar, som avgör vad
              man har för majoritetsförhållanden i Sveriges riksdag.
            </seg>
            <seg n="d3d4ec0f">
              Jag har noterat att Sven-Olof Lodin har skrivit en artikel, men
              jag noterar också att den socialdemokratiska argumentationen blir
              lite svår att hänga med i. Det som är Lodins problem är att en
              höjning av realisationsvinstbeskattningen ger en kraftig straffbeskattning
              av flyttningar inom Helsingfors. Det är hela hans argumentation.
              Samtidigt säger Socialdemokraterna att vi gynnar Helsingfors med
              miljarders miljarders miljarder, medan vi drabbar Norrlandslänen.
              Men skälet till att Lodin varnar är ju att de som har stora uppskov,
              de som har gjort stora vinster på sina fastigheter och de som
              kommer att få betala en kraftig höjning av realisationsvinstbeskattningen
              är de som bor i Helsingforssregionen. Det är därför belastningen
              är väsentligt större på Helsingforssregionen genom det förslaget,
              precis som vinsterna är betydligt större av sänkningen.
            </seg>
            <seg n="23455d33">
              Jag ska naturligtvis konstatera att vi inte har nått perfektion
              vare sig på det här området eller något annat. Jag tycker att
              vi ska vara ödmjuka i politiken. Rättvisa är ett svåruppnått ideal.
              Det är svårt att mäta rättvisa och vara säker på vad det innebär.
              Det gäller även regionalt. Vi ska, precis som Gunnar Andrén i
              sitt inlägg var mycket tydlig med, fortsätta att se vad det finns
              för anledning och vilka brister som kan finnas i de här förslagen.
            </seg>
            <seg n="931d3819">
              Men låt oss ändå diskutera hur valrörelsen 2010 kommer att se
              ut. Det kommer att vara så att alla villaägare i Helsingforssregionen
              kommer att upplysas om att fastighetsvärdena har stigit med 6070
              procent på de här fem åren, kanske till och med lite mer, och
              om att en skatt på 1 procent av taxeringsvärdet återkommer med
              en socialdemokratisk regering. Det betyder att det inte kommer
              att finnas ett enda hushåll i Sverige som inte kommer att få uppleva
              en skattechock så länge inte Socialdemokraterna ger ett besked
              om något annat. Det vi vet är att Socialdemokraterna vill återinföra
              fastighetsskatten. Det rimliga är att man då vill återinföra den
              på den nuvarande nivån. Det är väl också rimligt att tro att det
              inte blir någon sänkning av realisationsvinstbeskattningen. Det
              är en skattechock från koja till villa över hela Sverige som gäller.
            </seg>
            <seg n="ce094bce">
              Jag tror också att det här med den regionala orättvisan är viktigt.
              När man lägger ihop de olika delarna av det som vi kallar utanförskap
              i till exempel Norrbottens län är det nästan 6 procent i arbetslöshet,
              4 procent i konjunkturåtgärder, 2 procent i olika andra arbetsmarknadspolitiska
              åtgärder, 12 procent i förtidspension och 4 procent i sjukfrånvaro
              längre än 365 dagar. Det är ett resultat av ett långt socialdemokratiskt
              maktinnehav som har inneburit att utanförskapet är skriande i
              våra glesare län. Det är klart att fastighetsskatten inte är lösningen
              på det. Det är regeringens andra ekonomiska politik. Det är därför
              den totala arbetslösheten i de fem Norrlandslänen på ett år har
              minskat från 11 till 8 procent.
            </seg>
            <seg n="c659891d">
              Det här ska vi gå vidare med. Vi ska diskutera i valrörelsen
              hur den borgerliga regeringen massivt har sänkt arbetslösheten
              i våra Norrlandslän och hur glada vi gemensamt kan vara för att
              vi är på väg mot full sysselsättning. Det bidrar till rättvisa,
              därför att det alltid är rättvisa och sysselsättning som går hand
              i hand och orättvisa och arbetslöshet som går hand i hand. Men
              det är en annan diskussion.
            </seg>
          </u>
          <note n="af2c4d71">
            Anf. 63 TREDJE VICE TALMANNEN:
          </note>
          <u who="unknown" xml:id="i-f6811fa4ca0e56a0-1" n="5cce3b72">
            <seg n="a90a741d">
              Jag vill påminna om att debatten faktiskt handlar om fastighetsskatten.
            </seg>
          </u>
          <note type="speaker" n="cda8e759">
            Anf. 64 RAIMO PÄRSSINEN (s):
          </note>
          <u who="raimo_parssinen_3e848d" xml:id="i-81f3cb0ee8cedea5-2" n="fd0e51db">
            <seg n="ffa4559c">
              Fru talman! Först till jag kort säga till Gunnar Andrén att det
              var synd att vi inte kunde hitta en gemensam lösning socialliberaler
              och socialdemokrater emellan i stället för att bara gå och lägga
              sig platt inför Kristdemokraternas stora politiska pamflett.
            </seg>
            <seg n="81e03cdc">
              Det andra jag konstaterar är att finansministern står här i kammaren
              i dag och försöker skriva Socialdemokraternas valprogram för 2010.
              Jag förstår inte varför man hela tiden frågar: Hur blir det nu
              år 2010? Hur ska ni göra då?
            </seg>
            <seg n="557db78f">
              Återkom gärna. Vi har ett stort arbete som vi genomför, ett stort
              rådslag. Så småningom formulerar vi det till kongressen år 2009.
              Finansministern får gärna återkomma med frågor.
            </seg>
            <seg n="6402f59c">
              Gunnar Andrén säger: Det är klokt att tillsätta en arbetsgrupp.
              Vad är alternativet? Vad är förslaget? Vi vet inte det. Det är
              en arbetsgrupp som ska arbeta fram någonting. Sedan ska man titta
              om det blir oönskade effekter och tänka på det.
            </seg>
            <seg n="be845b8f">
              Ni säger att ni prioriterar välfärden. Ni sänker ju skatterna!
              Inkomsterna till staten minskar kraftigt med politiska beslut.
              Vi har en tillväxt. Men vad kommer sedan, herr finansminister,
              om lågkonjunkturen slår till?
            </seg>
            <seg n="c231a33b">
              Är man då från Moderaternas sida beredd att höja skatterna för
              att värna välfärden? Nej, kärnan i er politik har alltid varit
              att ni ska sänka skatterna.
            </seg>
            <seg n="43acd5b4">
              När det gäller arbetslösheten talar man om satsningar på arbetsmarknadspolitiken.
              Vi kan bara konstatera, som vi gjorde häromdagen, att långtidsarbetslösheten
              bland ungdomarna stiger.
            </seg>
            <seg n="2b5a6990">
              Vi kan också konstatera om den garanti som ska komma fram att
              det inte är många som vet vad den kommer att innehålla.
            </seg>
            <seg n="ba1fb9d1">
              Jag vidhåller att det är orättvist. Den rikaste tiondelen tjänar
              på Anders Borgs politik. Det är inte fullt ut finansierat. Det
              är förkastat av ekonomer. Det omfördelar från fattig till rik.
            </seg>
          </u>
          <note type="speaker" n="1fc95b7c">
            Anf. 65 Finansminister ANDERS BORG (m):
          </note>
          <u who="unknown" xml:id="i-402fe833749e2e46-21" n="5cce3b72">
            <seg n="088415b5">
              Fru talman! Jag är glad över att vi har fått den här diskussionen.
              Det är viktigt att vi håller koll på rättvisefrågorna. Det är
              en av kärnuppgifterna i politiken att se till att det vi gör med
              våra gemensamma utgifter och inkomster fördelar sig någorlunda
              rimligt mellan människor i landet.
            </seg>
            <seg n="c39c02c6">
              Det är också viktigt när vi diskuterar fastighetsskatt. Det är
              klart att jag tycker att det är väldigt roligt att diskutera fastighetsskatt
              med anknytning till valet år 2010.
            </seg>
            <seg n="e74d4437">
              Jag ser fram emot att skicka ut brev till alla villaägare i hela
              Helsingforssregionen och berätta att det blir en skattechock av
              ett historiskt ohejdat format som Socialdemokraterna planerar
              att gå till val på år 2010. Jag tror att det kommer att vara ett
              av de effektivaste sätten för att Socialdemokraterna ska underträffa
              sitt visserligen historiskt usla val i Helsingforssregionen.
            </seg>
            <seg n="4e9c2d15">
              Det viktigaste i valrörelsen, och där tror jag att jag och Raimo
              Pärssinen har helt samma syn, kommer att vara rättvisa och sysselsättning.
              Där är fastighetsskatten inte det viktigaste förslaget.
            </seg>
            <seg n="2fcf40b6">
              Det är viktigt att vi ser till att fördelningseffekterna är någorlunda
              anständiga och någorlunda rimliga. Men det centrala är hur det
              går med utanförskapet och välfärden.
            </seg>
            <seg n="c42b149a">
              Med våra budgetar stiger anslagen till kommunerna med ungefär
              15 procent på tre år. Vi är inte nöjda. Det kommer flera satsningar
              på kommuner, äldreboende, barnomsorg, kvalitet i äldreomsorgen
              och tillgänglighet i vården. Det är vad vi ska gå till val på.
            </seg>
            <seg n="b2f205bd">
              De anställda i kommuner och landsting sitter nu och undrar lite
              grann: Hur blev det med lönesänkaralliansen? Blev det så att lönerna
              blev chocksänkta våren 2007 med den borgerliga valsegern? Det
              kommer de att fortsätta att fråga sig.
            </seg>
            <seg n="80df26fb">
              Varje gång de upptäcker att det inte blev så illa utan att det
              blev rätt bra kommer de att känna: Det här känns rätt tryggt.
              Det här känns rätt bra. De blir ändå lite oroliga över den sextioprocentiga
              fastighetsskattechocken som Socialdemokraterna har laddat in som
              en dynamit i den kommande ekonomin.
            </seg>
            <seg n="3616e384">
              Jag känner en väldig tillförsikt inför år 2010. Vi kommer att
              ha många gemensamma debatter om både rättvisa och sysselsättning
              framöver. Det välkomnar jag.
            </seg>
          </u>
          <note n="66b58055">
            Överläggningen var härmed avslutad.
          </note>
          <note n="a75edd76">
            10 § Svar på interpellation 2006/07:520 om beskattning av svenska
            pensioner
          </note>
          <note type="speaker" n="3b0ea64b">
            Anf. 66 Finansminister ANDERS BORG (m):
          </note>
          <u who="unknown" xml:id="i-402fe833749e2e46-22" n="5cce3b72">
            <seg n="b1b8d858">
              Fru talman! Raimo Pärssinen har frågat mig vilka åtgärder jag
              avser att vidta för att finska pensionärer med pension från Sverige
              ska slippa dubbelbeskattning av sin pension.
            </seg>
            <seg n="18749394">
              Frågan är ställd mot bakgrund av att Finland tar ut en sjukförsäkringsavgift
              på pensioner. Den finska sjukförsäkringsavgiften är inte en skatt
              utan en socialavgift som tas ut av bland annat pensionärer för
              att finansiera vissa vårdförmåner som Finland enligt EG-rätten
              ska tillhandahålla dem som är bosatta där. Det förhållande som
              Raimo Pärssinen beskriver är således inte en fråga om dubbelbeskattningsavtal.
            </seg>
            <seg n="faba9574">
              EG-domstolen har beslutat att Finland har rätt att ta ut avgiften
              under förutsättning att motsvarande avgift inte erlagts tidigare.
              Enligt domstolen är det den enskilde som har bevisbördan för att
              avgiften redan betalats. För att utreda om de pensionärer som
              betalat sjukförsäkringsavgifter kan anses ha betalat för sina
              framtida vårdförmåner under den aktiva tid när pensionen tjänades
              in har den finska skattestyrelsen vänt sig till Skatteverket med
              en handräckningsbegäran. I svar den 20 april 2007 lämnade Skatteverket
              utförlig information om vad den svenska sjukförsäkringsavgiften
              genom åren avsett att finansiera. Skatteverket har också informerat
              om i vilken utsträckning avgiften genom åren faktiskt betalats
              av den enskilde.
            </seg>
            <seg n="19cb6ebc">
              De finska myndigheterna har således fått den information som
              den begärt och bör därför ha ett underlag för att fatta ett korrekt
              beslut. Den finska ordningen för att finansiera sjukvården är
              en intern finsk angelägenhet. Jag har därför inte för avsikt att
              vidta några åtgärder med avseende på finska pensionärer med pension
              från Sverige.
            </seg>
          </u>
          <note type="speaker" n="c7b80e2d">
            Anf. 67 RAIMO PÄRSSINEN (s):
          </note>
          <u who="raimo_parssinen_3e848d" xml:id="i-0eb000cd2d4acc7b-0" n="fd0e51db" next="i-6e5fc2614c92381b-0">
            <seg n="1b39fdce">
              Fru talman! Det är en viktig fråga, inte bara för att jag faktiskt
              är född i Finland. Det är en fråga som berör väldigt många. Jag
              får tacka finansministern för svaret.
            </seg>
            <seg n="c0bb0f25">
              Jag måste tyvärr säga att slutsatsen i svaret pekar på att finansministern
              har missuppfattat min frågeställning. Det handlar inte alls om
              hur finländarna finansierar sin sjukvård. Det handlar om en ganska
              enkel sak.
            </seg>
            <seg n="20c40f0e">
              Det handlar om hur svenska myndigheter kan underlätta för de
              finländare som har jobbat i Sverige i många år och därmed starkt
              bidragit till vårt välstånd och hur de på ett enkelt sätt kan
              intyga att de faktiskt har arbetat och därmed betalat in vad som
              krävs till vårt socialförsäkringssystem i Sverige.
            </seg>
            <seg n="d9657283">
              Jag hoppas verkligen att finansministern lyssnar. Jag vet att
              våra finska vänner lyssnar på detta. Precis som ministern sade
              har EG-domstolen slagit fast i en dom att det inte är tillåtet
              att ta ut avgifter om de redan har erlagts i ett annat land. Problemet
              är, Anders Borg, hur den enskilde ska få tag i intygen här i Sverige.
            </seg>
          </u>
          <note n="c2563907">
            Låt mig påminna om att Sverige sedan år 1955 ändrat i lagstiftningen
            om allmän försäkring, lagen om socialavgifter, lagen om allmän
            sjukförsäkringsavgift, lagen om allmänna egenavgifter samt socialavgiftslagen.
          </note>
          <note n="5a79543c">
            År 1955 betalades det med sjukförsäkringsavgifterna. Det var
            dessutom så att det var olika i olika län. År 1963 betalades avgiften
            av arbetstagaren. År 1975 betalades det enbart av arbetsgivaren.
            År 1993 betalades sjukförsäkringsavgiften delvis av den anställde
            samt arbetsgivaren. År 1998 betalades avgiften enbart av arbetsgivaren.
          </note>
          <u who="raimo_parssinen_3e848d" xml:id="i-6e5fc2614c92381b-0" n="fd0e51db" prev="i-0eb000cd2d4acc7b-0">
            <seg n="b8f634cd">
              Interpellationen är ställd så att min fråga är: Hur ska den enskilde
              få fram uppgifter från myndigheter på ett rätt och riktigt sätt?
              Därför blir jag besviken när jag läser svaret. Låt mig göra klart
              för Anders Borg att det inte på något vis är politisk polemik,
              utan det är en mycket konkret fråga.
            </seg>
            <seg n="21e5da0c">
              Anders Borg skriver i svaret att han inte har någon avsikt att
              vidta några åtgärder med avseende på finska pensionärer med pension
              från Sverige. Begrunda det återigen. Vi har en lagstiftning som
              säger att arbetsgivaren ska betala in sjukförsäkringsavgifterna.
            </seg>
            <seg n="37c4d7e1">
              För en egenföretagare är redovisningen mycket enklare. Då betalar
              man det själv. Men det är annorlunda för den som är anställd.
              Man kan möjligtvis under en del år i den uppräkning som jag gjorde
              peka på via deklarationen eller annat att man har betalat avgiften
              själv. Men de andra åren finns det inbakat.
            </seg>
            <seg n="d81483e6">
              Arbetsgivaren betalar in skatter och avgifter på bruttoinkomsten.
              Det framgår inte av taxeringen, utan det går in till Försäkringskassan.
              När någon efterfrågar uppgifter och säger: Kan jag få ett intyg
              på avgiftsinbetalningar? Då hänvisar kassan till Skatteverket,
              som inte har uppgifterna.
            </seg>
            <seg n="722e2291">
              Varför kan inte Anders Borg och regeringen hjälpa till så att
              det kan räcka med ett intyg om man har arbetat här i Sverige och
              därmed har fullföljt sina skyldigheter? Socialavgifterna tas ju
              av lönen. Det är ett utrymme som man har kommit överens om mellan
              arbetstagare och arbetsgivare.
            </seg>
            <seg n="0dcce097">
              Man kan torrt konstatera jag ger finansministern en chans här
              som man gjorde nu att de finska myndigheterna har fått det underlag
              som de har begärt och därmed struntar i ett mycket konkret bekymmer
              som många sliter med. Dessutom är detta, som sades tidigare, rättsligt
              prövat i EG-domstolen. Hjälp till, finansministern!
            </seg>
          </u>
          <note type="speaker" n="70f5f2ea">
            Anf. 68 Finansminister ANDERS BORG (m):
          </note>
          <u who="unknown" xml:id="i-402fe833749e2e46-23" n="5cce3b72">
            <seg n="af9a0b18">
              Fru talman! Låt mig understryka att jag inte alls uppfattade
              att Raimo Pärssinen tar upp en partipolitisk polemik. Detta är
              en mycket viktig frågeställning som vi har anledning att begrunda
              noggrant.
            </seg>
            <seg n="a11fcfc5">
              Jag är definitivt inte expert på den här frågan. Men såsom jag
              har uppfattat det är det så att Nikuladomen som EG-domstolen har
              avgett har landat i slutsatsen att Finland har rätt att ta ut
              en socialförsäkringsavgift för sjukvård därför att socialförsäkringsavgiften
              i Sverige inte är kopplad till sjukvården. Vi vet båda två att
              den betalas med landstingsskatt.
            </seg>
            <seg n="b24b5f06">
              Det här handlar om dem som har bidragit till det svenska samhället
              och som har jobbat och slitit här och gjort stora insatser för
              det som vi i dag kan leva av, inte minst under 60- och 70-talen
              när detta var en mycket viktig del av den svenska ekonomin. Det
              är helt uppenbart och självklart att de upplever att de har betalat
              för sin sjukvård därför att de har betalat sin landstingsskatt.
              Vi tycker alla att vi då har betalat för den vård som vi ska få
              även på ålderns höst.
            </seg>
            <seg n="7118004a">
              Men såsom jag har uppfattat domen begränsar den våra handlingsmöjligheter.
              Den säger att frågeställningen gäller om socialförsäkringsavgiften
              i Sverige går till att finansiera sjukvården. Jag kan ha fel.
              Jag ska inte säga att jag önskar att jag hade fel, men såsom jag
              har uppfattat domen klargör den att när en pensionär har pension
              från ett land och bor i ett annat land, om man till exempel bor
              i Finland och har sin pension från Sverige, ska Sverige stå för
              vårdkostnaderna. Då har vi inte det här problemet.
            </seg>
            <seg n="02ab380a">
              Men om en person har pension från två länder ska bosättningslandet
              betala för sjukvårdskostnaderna. Då hamnar man i situationen att
              Finland ska betala för vården. Givet att Finland tar ut en avgift
              för sjukvård som är annorlunda än landstingsskatten har vi det
              här problemet. När man betalar inkomstskatt i Sverige och bor
              utomlands så betalar man SINK:en, det vill säga en något lägre
              inkomstskatt som har en något annorlunda grund.
            </seg>
            <seg n="b81f63ef">
              Jag har stor respekt för dem som upplever att de har betalat
              sin landstingsskatt och som upplever att de får betala en svensk
              skatt på det här och ändå en gång till får betala sin socialförsäkringsavgift
              i Finland. Men som jag har uppfattat det är den svenska socialförsäkringsavgiften
              och den finska socialförsäkringsavgiften två skilda saker.
            </seg>
            <seg n="c5be8cd0">
              Jag har alltså stor respekt för att Raimo Pärssinen och många
              människor med honom känner att det är någonting orimligt i detta.
              Det är ju den upplevelsen man får när man tittar på det i första
              varvet. Men samtidigt är underlagen här så pass tydliga när det
              gäller att socialförsäkringsavgiften i Sverige och socialförsäkringsavgiften
              i Finland skiljer sig åt.
            </seg>
            <seg n="63f25f9a">
              Det gör att vi inte kan ha synpunkter på hur Finland organiserar
              sin sjukvård. Det vore fel av oss. Vi skulle inte uppskatta om
              en finländsk finansminister stod och hade synpunkter på hur Sverige
              organiserar sin sjukvård. Vi ska respektera varandras länder och
              varandras system.
            </seg>
            <seg n="377bb297">
              Låt mig ändå understryka igen att jag uppfattar det som att läget
              här är sådant att det är svårt att komma längre. Men jag ser det
              problem som Raimo Pärssinen tar fram och jag har stor respekt
              för den upplevelse som interpellationen återspeglar.
            </seg>
          </u>
          <note type="speaker" n="8c692576">
            Anf. 69 RAIMO PÄRSSINEN (s):
          </note>
          <u who="raimo_parssinen_3e848d" xml:id="i-81f3cb0ee8cedea5-3" n="fd0e51db">
            <seg n="13f7a23b">
              Fru talman! Då är det faktiskt så, Anders Borg, att den som kan
              leverera ett intyg om att man har betalat in här i Sverige får
              den här befrielsen i Finland. Det handlar om en konkret åtgärd.
              Men om Anders Borg vänder sig direkt till Skatteverket och pratar
              med dem som är ansvariga där på utlandsavdelningen får han klara
              besked.
            </seg>
            <seg n="c9376d29">
              Vad vi behöver är att Anders Borg och den svenska regeringen
              beskriver att om man har jobbat här i Sverige så har man betalat
              in de här avgifterna. Vad EG-domen säger är att Finland då inte
              kan ta ut avgiften. Men det krävs att man kan visa att man har
              betalat den i ett annat land, och det har man då gjort här i Sverige.
            </seg>
            <seg n="375bad8f">
              Då vore det väl alldeles förnämligt om Anders Borg kunde sätta
              sig in i frågan och se till att man kan få fram de här intygen
              på ett klokt och enkelt sätt. För hur ska den enskilde kunna göra
              detta? Om man har jobbat till exempel i stålverket i Hofors, sedan
              flyttat till Fagersta och sedan kanske har varit uppe i Pajala
              och jobbat en sväng ska man via de olika skattekontoren försöka
              hitta intyg. Vi har ju haft en lagstiftning som har förändrats
              över tid. Ibland har man betalat egenavgifter och ibland har arbetsgivaren
              betalat, som man gör i dag.
            </seg>
            <seg n="d4192950">
              Det är detta det handlar om. Domen är klar i sig. Den finska
              myndigheten säger också att den vill följa domen om man kan visa
              upp ett intyg på att man har betalat det här. Precis som Anders
              Borg säger här har man betalat landstingsskatter och fullföljt
              betalningarna av de andra avgifter som krävs i och med att man
              har arbetat här.
            </seg>
            <seg n="ddbc279f">
              Det är därför jag säger att det här är den kanske mest konkreta
              interpellation jag någonsin kommer att ställa. Det handlar om
              en handläggning och en service från Skatteverket gentemot de finländare
              som har jobbat i många år här och sedan flyttat tillbaka för att
              njuta av ålderdomen i sitt hemland.
            </seg>
            <seg n="4985fd2b">
              Jag är själv anställd på ett järnbruk och jag har jättemånga
              finska kompisar där. Många av dem vill kunna flytta tillbaka.
              Men varför ska de behöva ränna runt? Varför ska de behöva lägga
              ned så mycket pengar och tid för att jaga efter ett intyg som
              myndigheterna inte kan leverera? Myndigheterna har ju inte de
              uppgifterna därför att den svenska lagstiftningen är uppbyggd
              på ett annat sätt. Det är därför jag säger detta.
            </seg>
            <seg n="8d374953">
              Jag uppfattar i alla fall att finansministern svarar med den
              största välvilja. Men han missar att det inte handlar om hur man
              finansierar sjukvården i Finland. Låt inte det här bara falla
              undan nu, Anders Borg! Då återkommer jag. Lova den svenska riksdagen,
              lova alla våra finska vänner som jobbar här i dag och som kommer
              att flytta tillbaka och lova dem som redan har flyttat att finansministern
              fördjupar sig i denna fråga! Lova att finansministern vänder sig
              till utlandsavdelningen på Skatteverket och efterhör på vilket
              sätt man enklast och mest konkret kan lösa detta!
            </seg>
            <seg n="9c9519f1">
              Samtidigt betyder inte det att vi på något vis skulle gå ifrån
              en dom i EG-domstolen. Tvärtom fullföljer vi bara den domen. Man
              ska visa upp ett intyg på att man har betalat in avgifter här
              i Sverige, och det har man gjort när man jobbar. Det sker ju automatiskt.
            </seg>
            <seg n="cba34264">
              Om finansministern kan lova mig det här så gör jag inget mer
              inlägg.
            </seg>
          </u>
          <note type="speaker" n="65be7ff2">
            Anf. 70 Finansminister ANDERS BORG (m):
          </note>
          <u who="unknown" xml:id="i-402fe833749e2e46-24" n="5cce3b72">
            <seg n="5c2ecdad">
              Fru talman! Tyvärr skiljer sig den beskrivning som jag får av
              ärendet från den som Raimo Pärssinen ger. Den beskrivning jag
              får från mina skattejurister är att grundfrågan handlar om att
              socialförsäkringsavgiften i Sverige och i Finland är olika saker.
              Vår socialförsäkringsavgift har i huvudsak använts till att finansiera
              sjukförsäkringen, och inte sjukvården. Socialförsäkringsavgiften
              i just den del som här avses har i Finland använts till sjukvården.
            </seg>
            <seg n="ae0cb8f3">
              Jag har en djupt känd förståelse för känslan. Om man har jobbat
              i Sverige och betalat sin landstingsskatt så har man under de
              yrkesverksamma åren konsumerat en väldigt liten del av alla de
              skatter som man har betalat för sin sjukvård. Den behöver man
              när man blir gammal. Det är klart att man upplever det som orimligt
              att man får betala även då, när man är gammal och inte kan betala
              så mycket i skatt. Det är en del av den trygghet vi har; sjukvården
              betalas med de arbetandes inkomster, men även de som är äldre
              har rätt till en bra sjukvård. De har ju faktiskt betalat för
              den många gånger om under sitt långa yrkesverksamma liv.
            </seg>
            <seg n="d2073f76">
              Jag tycker att den uppskjutna lön som pensionen är naturligtvis
              ska gå även till de finländska medarbetare som har kommit hit
              och gjort en lång och viktig insats. Jag förstår den här känslan
              med landstingsskatten. Men jag måste säga att jag får en annan
              beskrivning av ärendet.
            </seg>
            <seg n="b5fadcc8">
              Jag kan lova Raimo Pärssinen att jag ska gå tillbaka med detta
              och verkligen försöka föra en diskussion med mina medarbetare
              och med Skatteverket om vi kan föra detta framåt.
            </seg>
            <seg n="41c75d45">
              En sak måste jag dock säga: Vi kan inte stå i Sverige och ha
              synpunkter på den finländska finansieringen av sjukvården. Det
              tror jag att Raimo Pärssinen förstår, för det är inte det som
              debatten handlar om. Men det är också viktigt att det inte uppfattas
              som att jag står här och försöker skjuta över kostnaderna på någon
              annan finansminister eller kommer med pekpinnar om hur man agerar
              i ett annat land.
            </seg>
            <seg n="479e9fa6">
              Jag ska naturligtvis titta djupare på detta, men den beskrivning
              som jag har fått säger att det är mycket litet manöverutrymme.
              Jag välkomnar att Raimo Pärssinen följer frågan, för det är ett
              utmärkt sätt att se till att riksdagen fungerar som det kontrollorgan
              som den bland annat ska vara och att den driver viktiga frågor
              för enskilda medborgare.
            </seg>
            <seg n="56eda122">
              Jag kan lova Raimo Pärssinen att titta vidare på detta. Och jag
              kan vara nästan säker på att Raimo Pärssinen ändå kommer tillbaka,
              och det tror jag i grunden är bra.
            </seg>
          </u>
          <note type="speaker" n="4056cad8">
            Anf. 71 RAIMO PÄRSSINEN (s):
          </note>
          <u who="raimo_parssinen_3e848d" xml:id="i-81f3cb0ee8cedea5-4" n="fd0e51db">
            <seg n="f17f077a">
              Fru talman! Den juridiska prövningen är gjord i EG-domstolen.
              Frågan är också prövad och tolkad av den högsta förvaltningsdomstolen
              i Finland. Det handlar om att man ska leverera ett intyg.
            </seg>
            <seg n="1c0148f3">
              Och det är precis som Anders Borg säger. Har man varit här och
              jobbat och betalat sin landstingsskatt och så vidare borde det
              vara klappat och klart.
            </seg>
            <seg n="2eba6719">
              Prata gärna med de juridiska rådgivare som finansministern har.
              Men prata även med Skatteverket som får dras med denna fråga från
              dessa människor som undrar hur sjutton de ska få intyget. De vet
              att de har EG-domstolen bakom sig.
            </seg>
            <seg n="cc344d6d">
              Det handlar inte om att staten Sverige på något vis skulle tolka
              hur Finland agerar i frågan eller hur man tillämpar domen. Det
              står klart och tydligt: Bara man kan visa det. Då är frågan hur
              man gör. Jo, självklart har man betalat in när man har jobbat
              här i Sverige. Ta fram det lilla papperet.
            </seg>
            <seg n="5e5971bb">
              Men prata med Skatteverket. Jag kommer definitivt att fortsätta
              göra det och följa det noga. Men jag hoppas verkligen att finansministern
              tar detta på allvar och inte bara förlitar sig på att det finns
              några jurister på departementet som har sagt att det är litet
              manöverutrymme.
            </seg>
            <seg n="0bb5ea62">
              Min uppfattning är solklar. Det finns ett stort manöverutrymme,
              och det är enkelt att kunna ge hjälpen. Samtidigt kan vi tala
              om för de finländare som finns här att detta är grejat på ett
              enkelt och bra sätt, och vi följer alla regler och förordningar
              och EG-domstolen, och vi gör det i stark vänskap med vårt vackra
              grannland Finland.
            </seg>
          </u>
          <note type="speaker" n="bacf3dcc">
            Anf. 72 Finansminister ANDERS BORG (m):
          </note>
          <u who="unknown" xml:id="i-402fe833749e2e46-25" n="5cce3b72">
            <seg n="5c57f721">
              Fru talman! Jag välkomnar diskussionen och att vi har fått en
              interpellation på området. Jag har mycket stor respekt och förståelse
              för de människor som upplever att de har gjort en insats för Sverige.
              De har bidragit till vår välfärd och vårt välstånd, och de känner
              att de därmed också har betalat för sin sjukvård. Jag välkomnar
              därför också att vi kan fortsätta diskussionen och ha ljus på
              frågan.
            </seg>
            <seg n="a73c31b2">
              Om människor upplever att något är orimligt eller orättvist,
              ibland är det rätt och ibland fel, har vi en skyldighet som politiker
              att gå till botten med det så att människor som har slitit ett
              långt liv inte känner att det är en orimlig behandling.
            </seg>
            <seg n="273d1b90">
              Men jag har som sagt fått en annan bild av ärendet. Jag är övertygad
              om att vi återkommer till frågan.
            </seg>
          </u>
          <note n="66b58055">
            Överläggningen var härmed avslutad.
          </note>
          <note n="d072a48f">
            11 § Svar på interpellation 2006/07:533 om konsekvenser av felaktigheter
            i kronofogdemyndighetens register
          </note>
          <note type="speaker" n="ecf78df3">
            Anf. 73 Finansminister ANDERS BORG (m):
          </note>
          <u who="unknown" xml:id="i-402fe833749e2e46-26" n="5cce3b72">
            <seg n="58b5823d">
              Fru talman! Carl B Hamilton har bland annat frågat mig vilka
              initiativ jag ämnar ta så att människor inte oförskyllt kan hamna
              i kronofogdemyndighetens register.
            </seg>
            <seg n="308f27ad">
              Till att börja med vill jag säga att mitt intryck är att det
              faktiskt finns ett problem. Det är också riktigt att en framställning
              om lagändring kom in från Skatteverket för nästan exakt tre år
              sedan.
            </seg>
            <seg n="e4b86e0d">
              Som Hamilton säkert inser överblickar jag vad som hänt i departementet
              bara när det gäller en mindre del av den tiden, men jag har förstått
              att man under ganska lång tid avvaktade att en annan fråga som
              togs upp i samma framställning skulle lösas genom domstolsavgöranden
              i mål som var under prövning. Det gällde möjligheten att rätta
              uppgifter om juridiska personer.
            </seg>
            <seg n="ab79d6cb">
              Vad det nu handlar om är möjligheten till rättelse av uppgifter
              i databasen som inte i strikt mening är felaktiga, men som på
              grund av de bakomliggande omständigheterna kan anses som missvisande.
            </seg>
            <seg n="069ef6c0">
              Som Hamilton är inne på finns det en konflikt mellan olika intressen
              och regelverk i den här frågan.
            </seg>
            <seg n="2ee09cef">
              Databasen i fråga utgör kronofogdemyndighetens diarium. Man måste
              därför alltid i efterhand kunna se vad som faktiskt har ägt rum,
              även när det är något som egentligen inte borde ha ägt rum. Samtidigt
              ska ingen behöva på felaktiga grunder figurera med uppgifter som
              leder till negativa konsekvenser.
            </seg>
            <seg n="4101d547">
              Ett annat viktigt intresse är att kreditupplysningsverksamheten
              fungerar på ett bra sätt. När man söker efter en lösning måste
              allt detta beaktas.
            </seg>
            <seg n="d68a0a2d">
              Jag har tidigare sagt att konsekvenserna av att felaktigt hamna
              i kronofogdemyndighetens register i hög grad har att göra med
              kreditupplysningsverksamhet, men jag tror inte vi kan nöja oss
              med det konstaterandet. Vi måste också undersöka om något kan
              och bör göras för att förbättra det regelverk som styr kronofogdemyndighetens
              databaser.
            </seg>
            <seg n="dd808f92">
              Frågan bereds nu inom Finansdepartementet med sikte på att i
              en nära framtid kunna ta ställning i frågan om eventuella lagstiftningsåtgärder.
            </seg>
          </u>
          <note type="speaker" n="65cd96e7">
            Anf. 74 CARL B HAMILTON (fp):
          </note>
          <u who="carl_b_hamilton_b4f697" xml:id="i-97d93c96b7366ce3-0" n="c0b37583">
            <seg n="5dc1036a">
              Fru talman! Jag ber att få tacka för svaret. Det var ett ovanligt
              bra interpellationssvar, vill jag säga.
            </seg>
            <seg n="5c6d650e">
              Jag börjar med ett litet referat. Det är bra att finansministern
              erkänner att problemet som Dagens Nyheter och jag har tagit upp
              finns. Implikationen av att en minister i riksdagens kammare säger
              att det finns ett problem är att han eller hon då också är försvuren
              till att försöka få fram en lösning. Summan av kardemumman i interpellationssvaret
              är att fogdens fel ska försvinna och att något slags lex DN-Hamilton
              införs. Det tackar jag för.
            </seg>
            <seg n="2aab2980">
              Det hedrar också Anders Borg att han tar frågan seriöst och att
              han också tar upp Skatteverkets begäran för tre år sedan om en
              lagändring. Att brevet har kunnat ligga i tre år utan att det
              egentligen har gjorts något åt det är en mycket allvarlig punkt,
              även om ett annat rättsfall har varit på gång. Det är tusentals
              människor som har drabbats i mellantiden. Det är inte Anders Borgs
              fel utan hans företrädares.
            </seg>
            <seg n="3df105a3">
              Jag är mycket förvånad över att både Ringholm och Nuder har haft
              en så dåligt utvecklad känsla och så lite intresse för att rätta
              till dessa enskilda människors situation.
            </seg>
            <seg n="8b572725">
              Anders Borg skriver att ingen på felaktiga grunder ska behöva
              figurera med uppgifter om den egna personen eller företaget som
              leder till negativa konsekvenser. Anders Borg vill inte heller
              nöja sig med konstaterandet om kreditupplysningsföretagens felsteg.
            </seg>
            <seg n="2c57ec22">
              Sedan kommer slutklämmen, nämligen att frågan nu bereds inom
              Finansdepartementet med sikte på att i en nära framtid ta ställning
              i frågan om eventuella lagstiftningsåtgärder.
            </seg>
            <seg n="89869b65">
              Jag upprepar detta, jag refererar detta och jag gnuggar in dessa
              formuleringar, fru talman, därför att nu när Anders Borg säger
              detta i Sveriges riksdags kammare är han fastnaglad vid detta.
              Det finns ingen återvändo till status quo eller passivitet i denna
              sak. Det är mycket bra.
            </seg>
            <seg n="06f7bf3e">
              Men det är mycket viktigt att notera att Anders Borg nu i konstitutionell
              mening är starkt bunden till en förändring.
            </seg>
            <seg n="035a192e">
              Någon frisedel kan jag naturligtvis inte skriva ut förrän den
              dagen propositionen kommer till riksdagen och kanske till och
              med blir antagen och en lagändring genomförs.
            </seg>
            <seg n="d2bf8143">
              Avslutningsvis ställer jag följande frågor till Anders Borg:
              Begreppet nära framtid som står i avslutningen, vad är det? Är
              det före sommaren eller före årsskiftet? Vad är beredningsläget?
              Är detta en svår juridisk nöt att knäcka?
            </seg>
            <seg n="e057e21d">
              Mitt intryck när jag först tittade på detta var att det är det.
              Sedan har jag blivit mindre och mindre övertygad om det. Det är
              viktigt för hur lång tid det tar innan människor befrias från
              dessa problem.
            </seg>
            <seg n="b6073500">
              Ännu en fråga gäller alla de som sitter fast i denna sits. Kan
              man på något sätt, genom ett förenklat förfarande, lösa upp alla
              de rättstvister som belastar inte bara enskilda personer och företag
              utan även domstolsväsendet?
            </seg>
            <seg n="1065cec3">
              Kort sagt, när kommer förslag om detta presenteras?
            </seg>
          </u>
          <note type="speaker" n="465a530c">
            Anf. 75 Finansminister ANDERS BORG (m):
          </note>
          <u who="unknown" xml:id="i-402fe833749e2e46-27" n="5cce3b72">
            <seg n="c6acb098">
              Fru talman! Jag skulle med stor glädje se att vi fick en lex
              Hamilton på denna punkt. Det är naturligtvis så att hederliga
              människor som har betalat sina räkningar inte ska drabbas.
            </seg>
            <seg n="f27ceef4">
              I artiklarna som har varit har vi sett det ena mer orimliga exemplet
              efter det andra. Det har rört sig om någon som har fått sin fordonsskatt
              från en statlig myndighet felsänd eftersom adressen var så lång
              att räkningen inte nådde fram. När det då blivit en försening
              har man fått en anmälan till kronofogdemyndigheten att det ska
              ske en indrivning, när det hela handlar om ett enkelt administrativt
              misstag som aldrig borde ha drabbat den enskilda personen som
              hela tiden har försökt göra rätt för sig.
            </seg>
            <seg n="3c56b8be">
              Det handlar om mackägare som har hamnat i den sitsen att leverantörer
              kräver betalning i förskott eftersom de trots att de har fullgjort
              allting har hamnat i dessa register. Nu vet vi att registren är
              kronofogdemyndighetens diarium, och öppenhetsprincipen är något
              som vi ska vårda i Sverige.
            </seg>
            <seg n="62398529">
              Det gäller att hitta en lösning där man kan klargöra att hederliga
              människor inte ska ha betalningsanmärkningar när de inte har gjort
              några misstag.
            </seg>
            <seg n="4b27e492">
              Nu ska det sägas att det är väldigt många hederliga människor
              som får betalningsanmärkningar också. Jag ska inte formulera mig
              så, för det kan ge intryck av att den som har gjort ett misstag
              med en räkning inte är hederlig. Men människor som har fullgjort
              sina förpliktelser ska definitivt inte drabbas av den typen av
              problem.
            </seg>
            <seg n="857d8259">
              Vår bedömning är att det här problemet kan lösas, att de svårigheter
              man har diskuterat inte är oöverstigliga. Man kan inte gå in i
              efterhand och ändra i ett diarium. Det är ju, som jag konstaterar
              i svaret, så att har det varit fel ska det återspeglas. Man måste
              hitta andra lösningar. Vår bedömning är att det bör vara möjligt
              att hitta sådana lösningar och att vi inom en nära framtid ska
              ha kunnat lösa den här frågan. Den exakta lösningen vill jag dock
              återkomma med. Jag vill vara försiktig. Jag har inte varit finansminister
              i många månader men en sak har jag lärt mig. Det är att man aldrig
              har sett att något är klart förrän man är framme vid propositionen.
              Beredningar kan stöta på problem i ett sent skede. En nära framtid
              är så snabbt vi kan komma framåt, och vi skulle inte formulera
              oss på det sättet om vi inte i dag hade en klar bild av att det
              finns en tänkbar lösning. Det krävs ett visst ytterligare beredningsarbete
              men det finns ändå en tänkbar lösning på svårigheterna.
            </seg>
            <seg n="8d64f001">
              Jag måste säga att jag uppskattar och välkomnar att Carl B Hamilton
              har lyft fram den här frågan, och skulle vi få en lex Hamilton
              som ett resultat av detta tror jag att det är många svenskar som
              skulle vara tacksamma för det.
            </seg>
          </u>
          <note type="speaker" n="cdc70a0c">
            Anf. 76 CARL B HAMILTON (fp):
          </note>
          <u who="carl_b_hamilton_b4f697" xml:id="i-97d93c96b7366ce3-1" n="c0b37583">
            <seg n="9e6cb124">
              Fru talman! Jag är väldigt glad över att finansministern säger
              att det bör vara möjligt att lösa enligt hans bedömning och att
              han har en någorlunda klar bild av en tänkbar lösning. Jag har
              förståelse för att han inte vill ge ett definitivt svar förrän
              han faktiskt har den här lösningen på pränt, juridiskt granskad
              från alla upptänkliga vinklar.
            </seg>
            <seg n="2fafadc0">
              Jag vill bara säga att det ju egentligen är två problem som finns.
              Det första felet är att människor över huvud taget hamnar där.
              Fel begås som det här med adressen på kuvertet. Det andra felet
              är att människor som råkar ut för ett fel, och det kommer att
              ske i framtiden, på något sätt måste kunna få det tillrättat.
              Det är alltså både det första ledet, att inte hamna där, och att
              det, om olyckan är framme och man hamnar där, ska vara någorlunda
              enkelt att få rättelse utan att behöva gå via domstol och mycket
              komplicerade förfaranden och kanske ändå misslyckas, som ju situationen
              är i dag.
            </seg>
            <seg n="dc27fbeb">
              Fru talman! Det är väl väldigt trevligt om det införs en lex
              Hamilton, inte bara för namnet på denna lag utan framför allt
              för att det är tusentals människor som har råkat ut för detta.
              Jag är väldigt glad att Anders Borg har tagit tag i detta på ett
              seriöst sätt, för det är flera finansministrar dessförinnan som
              har låtit denna tingens ordning fortgå år efter år trots att man
              rimligtvis måste ha varit ha varit medveten om den.
            </seg>
            <seg n="2ffbf4ff">
              Så jag ber att få tacka Anders Borg för svaret. Jag tror att
              det var det bästa interpellationssvar jag har fått någon gång.
            </seg>
          </u>
          <note type="speaker" n="8c1027bd">
            Anf. 77 Finansminister ANDERS BORG (m):
          </note>
          <u who="unknown" xml:id="i-402fe833749e2e46-28" n="5cce3b72">
            <seg n="7c6cc4cd">
              Fru talman! Jag vill tack Carl B Hamilton för en mycket intressant
              och viktig frågeställning som vi i alla samhällen kommer att hamna
              i: att starka stater klämmer åt enskilda medborgare. Vi har ett
              gemensamt ansvar som parlamentariker och statsråd att se till
              att när det sker i Sverige ska vi göra vårt yttersta för att de
              hårda krafter som staten ska ha, och har, inte på ett oförskyllt
              sätt drabbar människor som försökt göra rätt för sig och som har
              följt de lagar och regler vi har. Vi ska försöka hitta en form
              för att göra det. Om det sedan blir en lex Hamilton måste jag
              säga att jag tycker att Carl B Hamilton har bidragit till något
              viktigt i Sverige, nämligen att vi på den här punkten har fått
              ett väsentligt bättre system. Så tack så mycket för interpellationen
              och den här debatten!
            </seg>
          </u>
          <note n="66b58055">
            Överläggningen var härmed avslutad.
          </note>
          <note n="3fdbc534">
            12 § Svar på interpellation 2006/07:537 om ett mångkulturellt
            samhälle i balans
          </note>
          <note type="speaker" n="61dd1b09">
            Anf. 78 Kulturminister LENA ADELSOHN LILJEROTH (m):
          </note>
          <u who="lena_adelsohn_liljeroth_39a94c" xml:id="i-e45668f752fe3d60-0" n="01d2c272">
            <seg n="32da9865">
              Fru talman! Siv Holma har ställt ett antal frågor till mig.
            </seg>
            <seg n="d2501f77">
              För det första frågar hon vad jag är beredd att göra för att
              skapa ett mer adekvat ekonomiskt utrymme för att främja de nationella
              minoriteternas språk och kultur, för det andra vad jag tänker
              föreslå med anledning av erfarenheterna från mångkulturåret, för
              det tredje om jag är beredd att avsätta medel för ett samisk-tornedalskt
              filmcenter och för det fjärde om jag är beredd att verka för att
              Sverige ska kunna delta i det norska projektet för ett internationellt
              samiskt filmcenter.
            </seg>
            <seg n="0034df2c">
              Jag håller med Siv Holma om att det är nödvändigt att hitta en
              politik för balans i vårt mångkulturella samhälle och att interkulturellt
              utbyte är en fantastisk tillgång. Det måste få kosta en del pengar,
              säger Siv Holma. Även där håller jag med. Just därför har regeringen
              i årets vårproposition slagit fast att 10 miljoner kronor årligen
              ska användas för att stärka den etniska och kulturella mångfalden
              i samhället. Det är en rejäl och långsiktig förstärkning. Som
              en jämförelse kan nämnas att det är mer än tre gånger så mycket
              pengar som den tidigare regeringen, med Siv Holmas parti som samarbetsparti,
              anslog för den ettåriga satsningen på mångkulturåret.
            </seg>
            <seg n="b4df905b">
              Naturligtvis har mångkulturåret ändå givit en hel del bra och
              nödvändiga erfarenheter som vi kommer att ta till oss i det fortsatta
              arbetet för ökad mångfald. Regeringens samordnare för mångkulturåret,
              Yvonne Rock, lämnar sitt slutbetänkande till regeringen i början
              av juli. I detta kommer att finnas dels beskrivningar av vilka
              erfarenheter som gjorts under året men också och viktigast förslag
              om hur det fortsatta arbetet med att främja mångfald bäst ska
              bedrivas framöver. Regeringen vill dock redan nu, som uttrycks
              i vårpropositionen, peka på långsiktiga och strategiska stöd för
              att ställa internationella utbyten och interkulturell dialog i
              gemensamt centrum. Huvudsakligen vill regeringen föreslå insatser
              som innebär internationella samarbeten där intresseområden, kontaktnät
              och kompetenser som finns i landet genom olika minoritets- och
              immigrantgrupper är det basala. Det gemensamma målet ska vara
              att fördjupa den interkulturella dialogen och kompetensen i kulturvärlden.
            </seg>
            <seg n="493bebb7">
              Regeringen fördelar för innevarande år drygt 40 miljoner kronor
              för att främja de nationella minoriteternas språk och kultur.
              Av dessa fördelas 4 miljoner kronor till riksorganisationer som
              representerar de nationella minoriteterna och 6 miljoner kronor
              till kommunerna inom de språkliga förvaltningsområdena för samiska
              respektive finska och meänkieli. Genom Statens kulturråd fördelas
              8 miljoner kronor för att främja minoriteters språk och kultur.
              Drygt 14 miljoner kronor fördelas också årligen till samisk kultur
              via Sametingets kulturråd. Dessutom får Samernas utbildningscentrum
              8 miljoner kronor till bland annat språk- och slöjdutbildning.
              Därtill har regeringen hösten 2006 tillsatt en särskild delegation
              för romska frågor, som ska vara nationellt pådrivande i arbetet
              med att förbättra romernas situation i Sverige. Från och med 2006
              har även nya medel tillförts Institutet för språk och folkminnen,
              som bland annat har fått i uppdrag att främja och utveckla vården
              av de nationella minoritetsspråken.
            </seg>
            <seg n="f7d9a89b">
              I uppgiften att stärka den kulturella mångfalden och i satsningar
              på interkulturellt utbyte ingår enligt min mening även de nationella
              minoritetsgrupperna som en naturlig del. Jag förutsätter förstås
              också att alla självfallet även alla minoritetsgrupper dessutom
              ges möjligheter att kunna ansöka om övriga bidrag som finns hos
              Statens kulturråd.
            </seg>
            <seg n="f719fbb7">
              För filmpolitiken och Svenska Filminstitutet gäller det övergripande
              målet att ett mångfaldsperspektiv ska integreras i verksamheten
              och att man ska öka det internationella och interkulturella utbytet
              och samarbetet. I det svenska filmproduktionsstödet finns inga
              särskilda språkkriterier. Stödet är därmed öppet för film på andra
              språk än svenska, även de nationella minoritetsspråken. På regional
              nivå har Filmpool Nord medfinansierat flera filmer där det talas
              nationella minoritetsspråk eller som handlar om språkminoriteters
              villkor.
            </seg>
            <seg n="8e44c71a">
              Det svenska produktionssamarbetet med Norge och andra nordiska
              länder är generellt sett omfattande på såväl nationell som regional
              nivå. Inte minst inom samiskspråkig filmproduktion förekommer
              bland annat norsk-svenskt samarbete. Jag är övertygad om att det
              ska kunna fortsätta att utvecklas även i framtiden.
            </seg>
            <seg n="b662f872">
              Vissa frågor som rör efterlevnaden av minoritetskonventionerna
              har utretts och bereds just nu inom Regeringskansliet. Att ytterligare
              stärka det ekonomiska utrymmet inom kulturbudgeten för de nationella
              minoriteterna är dock inte aktuellt just nu.
            </seg>
          </u>
          <note type="speaker" n="998c893e">
            Anf. 79 SIV HOLMA (v):
          </note>
          <u who="siv_holma_8514dc" xml:id="i-e5fefd6b5499f779-0" n="46d25bbc" next="i-70a5b6b847db01ef-0">
            <seg n="ea6cf033">
              Fru talman! Jag börjar med att tacka för ett svar som utmynnar
              i att kulturministern inte anser att det är aktuellt att inom
              kulturbudgeten stärka det ekonomiska utrymmet för de nationella
              minoriteterna. Det säger kulturministern samtidigt som hon skryter
              med att alliansregeringen har slagit fast att 10 miljoner kronor
              årligen ska användas för att stärka den etniska och kulturella
              mångfalden i samhället.
            </seg>
            <seg n="0a1bf81c">
              Är det en korrekt tolkning av kulturministerns svar att 10 miljoner
              ska användas till enbart etnisk och kulturell mångfald där de
              nationella minoriteterna inte får några öronmärkta pengar?
            </seg>
          </u>
          <note n="be9ea695">
            Fru talman! Hösten 1999 fattade riksdagen ett historiskt beslut
            om åtgärder för att Sverige skulle kunna ratificera Europarådets
            ramkonvention om skydd för nationella minoriteter och den europeiska
            stadgan om landsdels- och minoritetsspråk. Riksdagen erkände därmed
            fem nationella minoriteter samer, tornedalingar, romer, sverigefinnar
            och judar. Fem nationella minoritetsspråk erkändes: samiska, meänkieli,
            romani chib, finska och jiddisch.
          </note>
          <u who="siv_holma_8514dc" xml:id="i-70a5b6b847db01ef-0" n="46d25bbc" prev="i-e5fefd6b5499f779-0">
            <seg n="59c3b409">
              Propositionens namn är Steg mot en samlad minoritetspolitik.
              Det handlade om just det. De första stegen togs mot en samlad
              nationell minoritetspolitik.
            </seg>
            <seg n="7ac25b63">
              År 2005 gjorde konstitutionsutskottet en uppföljning av 1999
              års beslut Nationella minoriteter och minoritetsspråk. Det är
              en intressant uppföljning som jag tittar i då och då. I uppföljningen
              finns en rapport som lyfter fram behovet av en ekonomisk analys
              som tar hänsyn till vilka kostnader som uppstår om minoritetspolitikens
              språkliga och kulturella mål ska kunna uppfyllas. Det saknas fortfarande
              en sådan beräkning. Delar kulturministern min uppfattning att
              det borde göras en sådan ekonomisk analys?
            </seg>
            <seg n="296ce0c6">
              I svaret säger kulturministern att alliansregeringen fördelar
              sammanlagt drygt 40 miljoner till de nationella minoriteterna.
              Märk väl att alla dessa miljoner har kommit till under den socialdemokratiska
              regeringen. Det mesta kom till under de år då s-regeringen samarbetade
              med oss och Miljöpartiet.
            </seg>
            <seg n="77228d61">
              Det har nu gått flera år där nivån har legat stilla. Vi har skrivit
              på stiliga konventioner och lovat värna de nationella minoriteterna,
              deras språk och kultur. Även om en ekonomisk analys ännu inte
              är gjord av någon regering menar vi i Vänsterpartiet att det behövs
              mer resurser.
            </seg>
            <seg n="9f075f75">
              Fru talman! För drygt en vecka sedan, den 21 maj, var det världsdagen
              för kulturell mångfald, dialog och utveckling en bra dag att ägna
              några tankar åt ett mångkulturellt Sverige i balans.
            </seg>
            <seg n="c74e84fc">
              Vi kan jämföra den svenska kulturpolitiken med den norska, som
              kulturministern annars gärna hänvisar till. Den 23 mars i år presenterade
              det norska kulturdepartementet en ny filmutredning. Där finns
              ett avsnitt om samisk film som säger att den norska filmpolitiken
              ska bidra till att bevara och vidareutveckla samisk film. Insatser
              för barn och unga ska vara en integrerad del av den samiska filmen.
              Man vill inrätta ett internationellt samiskt filmcentrum. Delar
              kulturministern min uppfattning att Sverige borde stödja Norges
              initiativ med ett internationellt samiskt filmcentrum?
            </seg>
            <seg n="62f9834d">
              I Nordnorge har man redan ett nordnorskt filmcentrum. Där ska
              man producera samisk film och man ska fungera på ett sådant sätt
              att man kan tillvarata den kvänska minoritetens behov. Kväner
              är motsvarigheten till svenska tornedalingar.
            </seg>
          </u>
          <note type="speaker" n="7685b456">
            Anf. 80 Kulturminister LENA ADELSOHN LILJEROTH (m):
          </note>
          <u who="lena_adelsohn_liljeroth_39a94c" xml:id="i-e45668f752fe3d60-1" n="01d2c272">
            <seg n="cea5306f">
              Fru talman! De 10 miljoner som aviserades i vårpropositionen
              blir naturligtvis en förstärkning som också kommer att gälla de
              grupper som Siv Holma tar upp, det vill säga minoriteterna i Sverige.
              Någon öronmärkning är däremot inte aktuell.
            </seg>
            <seg n="904af52d">
              Man kan tala om att det är mycket pengar, eller lite pengar beroende
              på hur man vill se det. Jag har hittills inte under min tid som
              kulturminister stött på några som tycker att de får för mycket
              pengar. Det finns stora önskemål. Det finns också behov på i stort
              sett alla områden. Det här är ett viktigt område. Det är därför
              vi gör den här förstärkningen. Det är vad det handlar om. Det
              gäller naturligtvis också minoritetsgrupperna.
            </seg>
            <seg n="578a4f2f">
              Den utvärdering som Siv Holma talade om som man har studerat
              också inom konstitutionsutskottet finns på Kulturdepartementet.
              Hela frågan bereds. I den ursprungliga interpellationen fanns
              också de slutsatser som vi drar av mångkulturåret. Det ligger
              i detta och i den rapport som kommer att lämnas till departementet
              i juli från Yvonne Rock och hennes medarbetare.
            </seg>
            <seg n="f0b0edb9">
              Internationellt samiskt filmcentrum tar Siv Holma också upp.
              Det är ett internationellt centrum och kontakterna har funnits
              länge inom den samiska världen och mellan de nordiska länderna.
              Jag utgår därför ifrån att det är något som kommer alla till del.
              Det är inte något som enbart gäller Norge. Vi vet ju alla att
              den norska ekonomin ser lite annorlunda ut än den svenska. De
              har ju en hel del oljepengar att glädjas åt.
            </seg>
            <seg n="1e46e094">
              I den svenska filmpolitiken avslår man egentligen inga ansökningar
              som gäller stöd till filmer som handlar om exempelvis minoritetsspråken.
              Det är snarare så att det kommer väldigt få ansökningar. Det är
              där problemet ligger.
            </seg>
          </u>
          <note type="speaker" n="5e4f68c5">
            Anf. 81 SIV HOLMA (v):
          </note>
          <u who="siv_holma_8514dc" xml:id="i-ee85a49751dfc2d4-0" n="46d25bbc">
            <seg n="a9e553ba">
              Fru talman! Här i Sverige satsar inte regeringen några pengar
              på filmer på nationella minoritetsspråk. Svenska Filminstitutet
              fick, när filmpropositionen Film i fokus behandlades 2005 av riksdagen
              ett uppdrag att i nära samarbete med berörda organisationer se
              över hur produktion av dessa filmer bäst kan stärkas. Filminstitutet
              skulle redovisa resultatet 2006.
            </seg>
            <seg n="9eb19ba8">
              Redan 2002 äskade Filminstitutet särskilda medel för att i samspel
              med berörda organisationer och huvudmän initiera och utveckla
              åtaganden visavi samisk och tornedalsspråkig filmkultur. Som grund
              för äskandet låg filmutredningen 2001 som Paul-Anders Simma, Reino
              Jillker och Mona Mörtlund hade presenterat Film i Sameland och
              Tornedalen .
            </seg>
            <seg n="a04efae8">
              Utredningens målsättning var att med hjälp av audiovisuella medier
              som medel stärka dessa nationella minoritetskulturer. Resurscentret
              ska främja filmkulturell verksamhet i syfte att stärka och utveckla
              samiskan och tornedalsfinskan språkligt och kulturellt. FIST ska
              verka för att stärka yttrandefriheten genom att stimulera eget
              skapande i rörlig bild. Verksamheten ska i sin helhet prioritera
              barn och ungdomar som målgrupp.
            </seg>
            <seg n="e7840cab">
              Det måste låta som ljuv musik i kulturministern öron med tanke
              på att hon har aviserat medel till barnkulturen till hösten. Vi
              har i Vänsterpartiets budgetmotion räknat med en kostnad på initialt
              3 miljoner.
            </seg>
            <seg n="1aa4b81d">
              Den nämnda utredningen förutsätter att berörda landsting och
              kommuner är med och finansierar.
            </seg>
            <seg n="0777812a">
              Delar kulturministern min uppfattning att satsningar på barnkultur
              måste gälla även barnen i de nationella minoriteterna?
            </seg>
            <seg n="dc475b70">
              Fru talman! Det kanske låter som om Vänsterpartiet bara vurmar
              för de nationella minoriteterna, men så är inte fallet. Jag tycker
              att det är bra att kulturministern anser att mångkulturåret har
              gett en hel del bra och nödvändiga erfarenheter. Vi ser med stort
              intresse fram emot Yvonne Rocks slutbetänkande som hon lämnar
              till regeringen i början av juli i år. Vi har föreslagit, med
              inspiration från till exempel England, att man ska se om det inte
              går att tillämpa ett system där anslagen till de statliga och
              statsunderstödda scenkonstinstitutionerna villkoras mot att man
              sätter upp mångfaldsplaner som sedan noggrant följs upp, där avsteg
              som gjorts från planen måste motiveras noga och nytt tidsbestämt
              mål sättas.
            </seg>
            <seg n="e2e1afb6">
              Fru talman! Jag tycker att kulturministerns sätt att beskriva
              interkulturen är ett steg i rätt riktning. Vi har länge talat
              om mångkultur, men definitionen av vad mångkultur är varierar
              starkt. Det huvudsakliga problemet med begreppet är dock att det
              sällan inbegriper landets majoritetsbefolkning, endast minoriteterna.
              Det handlar om så kallad etnicitet, och en etnisk grupp definieras
              oftast i förhållande till majoritetsbefolkningen. Med etniska
              grupper menas då sådana med en annan bakgrund än inhemsk. De nationella
              minoriteterna får ett slags mellanställning. De är både samer,
              tornedalingar, finnar, romer eller judar, och svenskar, eftersom
              de funnits landet i flera generationer, lika länge eller mycket
              längre än vad som gäller för många som är vana att betrakta sig
              som svenskar.
            </seg>
            <seg n="dc26bcbb">
              Mångkultur handlar om att olika kulturer samsas, mestadels bredvid
              varandra. Och interkultur betecknar en process i vilken majoritetskultur
              och minoritetskulturer samverkar. Här finns bra saker som man
              skulle kunna satsa på. Och vi tycker att världskultur, dans och
              musik, är just en sådan form där många olika kulturer möts.
            </seg>
          </u>
          <note type="speaker" n="b7f0c984">
            Anf. 82 Kulturminister LENA ADELSOHN LILJEROTH (m):
          </note>
          <u who="lena_adelsohn_liljeroth_39a94c" xml:id="i-e45668f752fe3d60-2" n="01d2c272">
            <seg n="9534323f">
              Fru talman! Givetvis, Siv Holma, ingår de etniska nationella
              minoriteterna i satsningen på barnkultur. Självfallet är det så.
            </seg>
            <seg n="88c04ad1">
              Siv Holma gjorde en jämförelse med England. Men det finns inga
              planer på att man ska göra sådana kopplingar och sätta ytterligare
              tryck på kulturlivet att man måste förhålla sig till fler än de
              mål som redan finns i de regleringsbrev som vi har. Vi värnar
              ju om det fria kulturlivet, vilket jag hoppas att även Vänsterpartiet
              gör. Det är trots allt det som för utvecklingen och diskussionen
              framåt, inte att politikerna alltför mycket blandar sig i vare
              sig vad som spelas eller vilka som står på scenen. Det finns ju
              sådana önskemål också.
            </seg>
            <seg n="4b138618">
              När det gäller det uppdrag som jag tror Vänsterpartiet ville
              ha med i fråga om filmpropositionen Fokus på film så ingick denna
              pott i beslutsunderlaget till budgetpropositionen som kom i höstas.
              Jag var inte med i arbetet då, men jag har tagit reda på att rapporten
              visade att antalet ansökningar, som jag nämnde tidigare, om förhandsstöd
              till filmer på nationella minoritetsspråk är litet och att intresset
              för att producera film på nationella minoritetsspråk inom flertalet
              minoritetsspråksgrupper, möjligen med undantag för samerna, är
              begränsat. Därför bedömde man inte att det fanns skäl att göra
              särskilda satsningar på just detta. Däremot är alla naturligtvis
              välkomna att söka stöd om man vill göra en film. Men då måste
              också intresset finnas, vilket det i dag inte riktigt gör.
            </seg>
            <seg n="aadd0448">
              Svenska Filminstitutet anser inte heller att det i dagsläget
              finns utrymme för omprioriteringar. Men det kan komma om det skulle
              bli någonting sådant.
            </seg>
            <seg n="483f9c27">
              Siv Holma talade också om regionala resurscentrum som får stöd
              av både staten och regionerna. I detta uppdrag ligger som interpellanten
              mycket riktigt påpekade att det ska vara en tyngdpunkt på just
              barn och ungdomar men att man i övrigt får profilera sig som man
              vill. Det har också Filmpol Nord gjort. Man har integrerat samiska
              frågor i olika aktiviteter, vilket är alldeles utmärkt.
            </seg>
            <seg n="6512958d">
              Jag tror att det var detta som Siv Holma i huvudsak tog upp.
            </seg>
          </u>
          <note type="speaker" n="d538e0c0">
            Anf. 83 SIV HOLMA (v):
          </note>
          <u who="siv_holma_8514dc" xml:id="i-ee85a49751dfc2d4-1" n="46d25bbc">
            <seg n="ab0d63df">
              Fru talman! Jag talade om att jag tyckte att den interkulturella
              processen är viktig. Jag nämnde världskulturen musik och dans
              där konstnärer från olika kulturer och bakgrund möts och inspirerar
              varandra till nya uttryck. Det är en sådan interkulturell och
              bra verksamhet.
            </seg>
            <seg n="b84a88bc">
              Jag skulle vilja avsluta med att säga att det finns många stora
              behov, framför allt av tidskrifter och litteratur översatt till
              och från nationella minoritetsspråk och språk som talas av många
              invandrade. Den stora majoriteten av de översatta barn- och ungdomsböckerna
              är översatta från engelska ca 80 procent. Det totala antalet språk
              som översätts till svenska inom bokutgivningen blir färre år från
              år. Här krävs det åtgärder för att säkerställa att det inom den
              svenska bokutgivningen översätts betydligt fler böcker än i dag
              till svenska från fler språkområden. I ett interkulturellt perspektiv
              handlar det inte enbart om att de olika grupperna inom de nationella
              minoriteterna ska ha tillgång till sitt eget språk och sin egen
              kultur utan också om att majoritetsbefolkningen och övriga, invandrade
              och minoriteter, ska ges möjlighet att förstå och lära sig mer
              om samisk, tornedalsk, finsk, romsk och judisk kultur och även
              om språken.
            </seg>
            <seg n="55a38bd9">
              Delar kulturministern min uppfattning att det nordiska samarbetet
              borde intensifieras inom litteratur, tidskrifter och film?
            </seg>
            <seg n="80a07ac5">
              Beträffande det samiska och tornedalska filmcentrumet uttryckte
              kulturministern att det inte fanns ett tillräckligt stort antal
              ansökningar. Men frågan var inte om man skulle söka pengar. Jag
              har förstått från Filminstitutet att man inte har någonting emot
              denna verksamhet men att man inte har pengar. Därför har man också
              äskat om extra medel. Jag gör därför bedömningen att detta fina
              projekt skulle ha kunnat förverkligas om regeringen hade tillskjutit
              pengar.
            </seg>
          </u>
          <note type="speaker" n="45d9b363">
            Anf. 84 Kulturminister LENA ADELSOHN LILJEROTH (m):
          </note>
          <u who="lena_adelsohn_liljeroth_39a94c" xml:id="i-e45668f752fe3d60-3" n="01d2c272">
            <seg n="803c6933">
              Fru talman! Jag vill bara för klarhetens skull säga, om någon
              möjligen har missuppfattat detta, att de 10 miljoner som aviserades
              i vårpropositionen är en förstärkning. Det innebär inte att det
              blir någon minskning av de övriga anslagen som bland annat Kulturrådet
              fördelar. Mycket av det handlar om det som Siv Holma tar upp.
              Det handlar om barnlitteratur, det handlar om översättningar,
              och det handlar över huvud taget om stöd till minoriteterna för
              att de ska kunna utveckla sin egen kultur. Och rätten att uttrycka
              sig på och kunna använda sitt eget språk finns även väl utvecklat
              i skollagen och läroplanen.
            </seg>
            <seg n="780b6705">
              Det finns säkert gott om idéer. Men att Svenska Filminstitutet
              skulle ha fått in så pass många ansökningar att man skulle ha
              behövt äska mer medel var en nyhet för mig. Det har jag inte hört
              förrän nu.
            </seg>
            <seg n="adadf7dd">
              Jag kan också tillägga att den språklag som vi från den borgerliga
              sidan stödde under den förra mandatperioden men som på grund av
              en voteringsmiss inte gick igenom gör en comeback. Dock har vi
              beslutat att se över det kommande förslaget till språklag. Och
              fram till årets slut kommer utredaren bland annat också att se
              på minoritetsspråkens ställning och även teckenspråkets ställning
              som också ingår i detta. Vi hoppas att det kommer att komma en
              ny lag under 2009 som inte bara stärker det svenska språket utan
              också tar upp de frågor som gäller minoritetsspråkens ställning
              i Sverige.
            </seg>
          </u>
          <note n="66b58055">
            Överläggningen var härmed avslutad.
          </note>
          <note n="3b34c845">
            13 § Förnyad bordläggning
          </note>
          <note n="75d3d78e">
            Föredrogs och bordlades åter
          </note>
          <note n="8e246c63">
            14 § Bordläggning
          </note>
          <note n="ef438145">
            Anmäldes och bordlades
          </note>
          <note n="c9cad5ed">
            15 § Anmälan om interpellationer
          </note>
          <note n="765dda71">
            Anmäldes att följande interpellationer framställts
          </note>
          <note n="1dbe4681">
            den 28 maj
          </note>
          <note n="abc24336">
            Krister Örnfjäder
          </note>
          <note n="b8039742">
            Ann-Christin Ahlberg
          </note>
          <note n="19f026bd">
            den 29 maj
          </note>
          <note n="7c152b97">
            Patrik Björck
          </note>
          <note n="6be7196d">
            Hillevi Larsson
          </note>
          <note n="abc24336">
            Krister Örnfjäder
          </note>
          <note n="19214309">
            Peter Hultqvist
          </note>
          <note n="402770e6">
            Carina Adolfsson Elgestam
          </note>
          <note n="19214309">
            Peter Hultqvist
          </note>
          <note n="f399b139">
            Alf Eriksson
          </note>
          <note n="402770e6">
            Carina Adolfsson Elgestam
          </note>
          <note n="1fa30b72">
            Monica Green
          </note>
          <note n="bff96095">
            Claes-Göran Brandin
          </note>
          <note n="402770e6">
            Carina Adolfsson Elgestam
          </note>
          <note n="d80f62c1">
            Berit Högman
          </note>
          <note n="402770e6">
            Carina Adolfsson Elgestam
          </note>
          <note n="239085e1">
            Eva Sonidsson
          </note>
          <note n="6b5048e1">
            Christin Hagberg
          </note>
          <note n="99ab5cce">
            Jasenko Omanovic
          </note>
          <note n="dba11919">
            Staffan Danielsson
          </note>
          <note n="4a0773d0">
            Hans Stenberg
          </note>
          <note n="74f9a3c2">
            Bodil Ceballos
          </note>
          <note n="09bf8075">
            Lars-Ivar Ericson
          </note>
          <note n="9848edee">
            Börje Vestlund
          </note>
          <note n="19214309">
            Peter Hultqvist
          </note>
          <note n="755d275b">
            Kent Persson
          </note>
          <note n="d89d96fc">
            Elina Linna
          </note>
          <note n="fd669155">
            Kalle Larsson
          </note>
          <note n="f8b6b466">
            Interpellationerna redovisas i bilaga som fogats till riksdagens
            snabbprotokoll tisdagen den 5 juni.
          </note>
          <note n="77539085">
            16 § Anmälan om frågor för skriftliga svar
          </note>
          <note n="dd5bbd08">
            Anmäldes att följande frågor för skriftliga svar framställts
          </note>
          <note n="19f026bd">
            den 29 maj
          </note>
          <note n="458927ab">
            Ewa Björling
          </note>
          <note n="b80d0334">
            Eliza Roszkowska Öberg
          </note>
          <note n="ab53a089">
            Anna König Jerlmyr
          </note>
          <note n="a0337a5c">
            Patrik Forslund
          </note>
          <note n="817cc31e">
            Allan Widman
          </note>
          <note n="a0337a5c">
            Patrik Forslund
          </note>
          <note n="1da7fbad">
            Lars Hjälmered
          </note>
          <note n="0262c063">
            Tina Acketoft
          </note>
          <note n="ae3e6265">
            Désirée Pethrus Engström
          </note>
          <note n="23bb54b1">
            Frågorna redovisas i bilaga som fogats till riksdagens snabbprotokoll
            tisdagen den 5 juni.
          </note>
          <note n="75504718">
            17 § Kammaren åtskildes kl. 19.28.
          </note>
          <note n="b3b991ac">
            Förhandlingarna leddes
          </note>
          <note n="1af1d907">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
