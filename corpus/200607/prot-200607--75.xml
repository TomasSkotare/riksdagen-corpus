<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2006</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2006</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200607--75</head>
          <docDate when="2006-03-15">2006-03-15</docDate>
        </div>
      </front>
      <body>
        <div>
          <note n="a025bf1c">
            ﻿
          </note>
          <note n="a0dbf0b5">
            Riksdagens protokoll
          </note>
          <note n="2569bb83">
            2006/07:75
          </note>
          <note type="date" n="95c6569d">
            Torsdagen den 15 mars
          </note>
          <note n="ee5eca2a">
            Kl. 12:00 - 20:12
          </note>
          <note n="dce9911e">
            1 § Ledighet
          </note>
          <note n="01c1c14f">
            Andre vice talmannen meddelade att Kjell Eldensjö (kd) ansökt
            om ledighet under tiden den 19 mars18 april.
          </note>
          <note n="1b5590e5">
            Kammaren biföll denna ansökan.
          </note>
          <note n="b3144dc2">
            Andre vice talmannen anmälde att Lotta Jonsson (kd) skulle tjänstgöra
            som ersättare för Kjell Eldensjö.
          </note>
          <note n="87a3995d">
            2 § Anmälan om fördröjda svar på interpellationer
          </note>
          <note n="8de935d2">
            Till riksdagen hade inkommit följande skrivelser:
          </note>
          <note n="b5da950b">
            Interpellation 2006/07:338
          </note>
          <note n="a74e00a8">
            Interpellation 2006/07:338 Allmännyttans framtid
          </note>
          <note n="7b38a99a">
            Interpellationen kommer att besvaras måndagen den 19 mars 2007.
          </note>
          <note n="c971ecdd">
            Skälet till dröjsmålet är andra åtaganden som inte kan ändras.
          </note>
          <note n="98fd4ade">
            Mats Odell
          </note>
          <note n="55daa0d4">
            Interpellation 2006/07:391
          </note>
          <note n="8ca7601b">
            Interpellation 2006/07:391 Klimatförändringarna och utbyggnaden
            av naturgas
          </note>
          <note n="8091d94d">
            Interpellationen kommer att besvaras tisdagen den 27 mars 2007.
          </note>
          <note n="09128fec">
            Skälet till dröjsmålet är sedan tidigare inbokade engagemang.
          </note>
          <note n="b563963b">
            Margareta Gårdmark Nylén
          </note>
          <note n="4fb56b67">
            3 § Anmälan om inkomna faktapromemorior om förslag från Europeiska
            kommissionen
          </note>
          <note n="df61aea4">
            Andre vice talmannen anmälde att följande faktapromemorior om
            förslag från Europeiska kommissionen inkommit och överlämnats
            till utskott:
          </note>
          <note n="a0d442e9">
            KOM(2006)820
          </note>
          <note n="e8cffb4c">
            KOM(2006)819
          </note>
          <note n="6eb05200">
            4 § Hänvisning av ärenden till utskott
          </note>
          <note n="6b38e2ff">
            Föredrogs och hänvisades
          </note>
          <note n="944cc22e">
            5 § Beslut om ärenden som slutdebatterats den 14 mars
          </note>
          <note n="81303808">
            Punkt 1
          </note>
          <note n="af110ea1">
            Punkterna 220
          </note>
          <note n="81303808">
            Punkt 1
          </note>
          <note n="6ab22617">
            Punkt 16
          </note>
          <note n="75c8e6a4">
            Punkt 17
          </note>
          <note n="1fa30acb">
            Punkt 18
          </note>
          <note n="0b2b2a31">
            Övriga punkter
          </note>
          <note n="62ce1547">
            Punkt 8
          </note>
          <note n="cbfde339">
            Punkt 10
          </note>
          <note n="0b2b2a31">
            Övriga punkter
          </note>
          <note n="1e17d57d">
            6 § Ursprungskontroll av fordon, m.m.
          </note>
          <note n="f2e54f28">
            Föredrogs
          </note>
          <note n="a3fa6b84">
            Andre vice talmannen konstaterade att ingen talare var anmäld.
          </note>
          <note n="acf9160e">
            7 § Straffrättsliga frågor
          </note>
          <note n="f2e54f28">
            Föredrogs
          </note>
          <note type="speaker" n="56dc39ae">
            Anf. 1 KERSTIN ANDERSSON (s):
          </note>
          <u who="kerstin_andersson_06a1cf" xml:id="i-027b46a3d6ca0a65-0" n="3f32bbcf">
            <seg n="32392c36">
              Fru talman! Under den allmänna motionstiden år 2006 har det väckts
              65 motionsyrkanden som rör de straffrättsliga frågorna, varav
              flera är mycket angelägna och välmotiverade.
            </seg>
            <seg n="e2670e41">
              Vi socialdemokrater står bakom våra sju reservationer, men för
              att vinna tid vid voteringen väljer jag att yrka bifall till reservationerna
              7, 8 och 17.
            </seg>
            <seg n="2648499e">
              Fru talman! Vi socialdemokrater har visat att det har varit viktigt
              med handlingskraft såväl mot brottsligheten som mot brottens orsaker.
              Därför har vi, under den förra socialdemokratiska regeringen,
              satsat stora resurser både på förstärkningar i välfärden och på
              förstärkningar i rättsväsendet.
            </seg>
            <seg n="5a0f17dc">
              I dag har vi flest poliser i Norden, även per invånare. Polisen
              har fått effektiva verktyg för att utföra sitt jobb. Ett exempel
              är DNA-tekniken i brottsutredningarna som nära nog är revolutionerande
              i polisarbetet. Ett annat exempel är den framgång som vi nådde
              i EU om att säkerställa att trafikdatainformation sparas även
              framöver.
            </seg>
            <seg n="78584813">
              Men det var inte utan kamp socialdemokratin fick igenom sina
              förslag. Borgerliga partier var inte så sällan emot reformer.
            </seg>
            <seg n="f1389795">
              Till den borgerliga regeringen lämnade vi över en rad utredningar
              som satts i gång och som innebär ytterligare steg mot att bekämpa
              brottslighet och förstärka tryggheten för dem som drabbas av våld
              och andra brott.
            </seg>
            <seg n="a6fb0301">
              Tryggheten är kanske den viktigaste frågan för människan. Tryggheten
              omfattar allt från att kunna ha en ekonomi som gör att man klarar
              sig och sin familj till att ha tillgång till hälso- och sjukvård
              och ett skydd mot våld.
            </seg>
            <seg n="644149ba">
              Rättsväsendet är en viktig del av vårt välfärdssamhälle. Den
              viktigaste och mest grundläggande rättspolitiska frågan gäller
              människors tilltro till och förtroende för rättsväsendet. Det
              handlar om att människor känner att det finns en rättssäkerhet,
              att det finns en rättstrygghet i vårt demokratiska samhälle och
              att det finns tydliga signaler om vilka normer och spelregler
              som gäller.
            </seg>
            <seg n="dfa074bf">
              Vi har därför ett mycket viktigt uppdrag som riksdagsledamöter
              när vi stiftar lagar. De ska vara förutsägbara, proportionella
              och välgrundade. Och då krävs beredningar och utredningar.
            </seg>
            <seg n="cf17ace5">
              När vi socialdemokrater hade makten genomfördes många nya lagstiftningar,
              och många utredningar gjordes innan dessa lagstiftningar nådde
              riksdagens bord. Med regeringserfarenhet var vi, och är vi, väl
              medvetna om att det alltid krävs ett gediget, noggrant förarbete.
              Samtidigt är det viktigt att visa handling, att kunna gå från
              ord till handling.
            </seg>
            <seg n="efef2129">
              Kravet på noggrannhet har ofta ifrågasatts av företrädare för
              de borgerliga vid tidigare debatter i kammaren. Ibland har tonen
              varit smått ironiserande mot oss socialdemokrater med påståenden
              som ni bara utreder och utreder eller vi behöver inte avvakta
              ytterligare. Känns det igen? Därför är det något förvånande att
              nu läsa majoritetens text i betänkandet där den moderatledda alliansen
              i justitieutskottet väljer att avstyrka samtliga våra reservationer
              just med hänvisning till pågående utrednings- och beredningsarbete.
            </seg>
            <seg n="1548d736">
              Varför? Nu har ni ju chansen till en offensiv politik. I stället
              väljer ni att hänvisa vidare.
            </seg>
            <seg n="271b07e5">
              Ja, nu väljer ni att gå i våra fotspår, i varje fall inom det
              rättsliga området, nu när ni har chansen att sätta era egna fotavtryck
              när det gäller så många viktiga frågor som vi tar upp. Det gäller
              bland annat reservation 8 om barnpornografi.
            </seg>
            <seg n="566e39ca">
              Fru talman! Den nya tekniken har skapat nya möjligheter att begå
              brott. Barnpornografi är i dag en brottslighet som i allt väsentligt
              är relaterad till Internet, där bilder sprids, överlåts och görs
              tillgängliga. Detta avskyvärda brott måste på alla sätt stoppas.
              Bortom all tolerans kränks och utsätts barn för fruktansvärda
              övergrepp, även om vi vet att det i dag görs ett fantastiskt jobb
              i samverkan, både internationellt och nationellt och regionalt,
              för att sätta stopp för detta.
            </seg>
            <seg n="05a75714">
              Att rikskriminalens barnpornografigrupp nu förstärks med poliser
              från landets polismyndigheter som utbildas till utredare är mycket
              positivt. Bra är också att Rikskriminalpolisen fortsatt har ansvar
              för identifiering av brottsoffer, underrättelseverksamhet och
              de internationella kontakterna. Men det krävs insatser från flera
              håll för att stoppa barnpornografibrotten. Därför måste också
              lagstiftningen vara glasklar vad gäller synen på detta brott.
            </seg>
            <seg n="340096d7">
              Vi menar att lagstiftningen mot barnpornografi måste skärpas
              när det gäller ansvaret för dem som producerar pornografin så
              att straffansvaret för den som skildrar barn i pornografisk bild
              kommer att omfatta exploatering av alla barn under 18 år.
            </seg>
            <seg n="feb82b94">
              Omständigheterna kring eller framställningen av den pornografiska
              produkten ska därför inte ha någon betydelse för om det rör sig
              om barnpornografi eller inte i de fall som det visar sig att barnet
              på bilden eller bilderna är under 18 år. Enligt FN:s barnkonvention
              är barn personer under 18 år.
            </seg>
            <seg n="5144e958">
              Det får inte vara så att man ska kunna tolka lagstiftningen om
              när barn utsätts för detta. Man är ett barn om man är 13 år och
              välutvecklad. Man må vara tidig i sin utveckling på utsidan, men
              inombords är 13-åringen fortfarande ett barn. Som lagstiftningen
              ser ut i dag är det alltför enkelt att påstå att man inte kände
              till att det var ett barn.
            </seg>
            <seg n="233cbc02">
              För ett år sedan tillkännagav riksdagen, med borgerligheten i
              spetsen, att regeringen snarast skulle återkomma med ett lagförslag
              liknande det i vår reservation. Nu avstyrker man vår reservation
              och hänvisar till pågående utredning. Har man ändrat sig? Vart
              tog er handlingskraft vägen?
            </seg>
            <seg n="05bf31d8">
              Fru talman! Tekniken och Internetanvändandet har också kommit
              in i våra barns och ungdomars rum. Ungdomars rum har blivit ett
              samhälle i samhället. Rätt använt är Internet både lärorikt och
              utvecklande för barn och ungdomar. Fel använt blir Internet ett
              forum för inskränkthet, rasism, hot och mobbning. På Internet
              saknas det närpoliser och många gånger även vuxna som bryr sig
              om vad som händer i kommunikationen via chatt och bloggning.
            </seg>
            <seg n="ae9d009c">
              En särskilt allvarlig företeelse på Internet är alla de sexinviter
              från vuxna män som sköljer över ungdomar och främst flickor så
              fort de loggar in på ungdomssajter. Tusentals män söker kontakt
              med minderåriga på nätet i syfte att någon form av sexuell aktivitet
              ska äga rum. Den inledande kontakten tas ofta för att bygga upp
              ett förtroende i förhållande till barnet. Kontakten utvecklas,
              och till slut kan det leda till att man ser till att man får träffa
              barnet, och barnet riskerar att utsättas för sexuella övergrepp.
              Men kontakten kan också leda till att den vuxna förmår barnet
              att visa sin kropp genom en webbkamera eller på annat sätt sända
              bilder av sig själv, ibland mot betalning, till exempel påfyllning
              via Internet av kontantkort till mobiltelefon.
            </seg>
            <seg n="cbec7e7d">
              Grooming är ett faktum, och det är detta vår reservation 7 handlar
              om. Vi anser att gällande lagstiftning inte skyddar barn och ungdomar
              mot grooming . Grooming bör därför kriminaliseras, och regeringen
              bör snarast återkomma med ett lagförslag.
            </seg>
            <seg n="0be300ee">
              Det är positivt att många föräldrar och vuxna har vaknat upp
              och att det också finns vuxna som tar de här frågorna på allvar.
            </seg>
            <seg n="b89e7d19">
              Fru talman! Avslutningsvis vill jag säga att det är bra att motioner
              skrivs. De får oss att agera och att reagera.
            </seg>
            <seg n="2a03236d">
              I vår reservation 17 tar vi upp en fråga som det inte talas så
              mycket om. Den handlar om att det finns försäkringar mot påföljder.
              Ja, ni hörde rätt: försäkringar mot påföljder.
            </seg>
            <seg n="9e2edc5d">
              Under de senaste åren har vi i Sverige sett hur företag har etablerats
              som har som affärsidé att försäkra människor mot olika former
              av påföljder av brott. Den typ av försäkringsliknande avtal som
              det här är fråga om gör att hela intentionen med vår lagstiftning
              undermineras.
            </seg>
            <seg n="b19c4d78">
              I takt med att påföljderna kraftigt höjs för fortkörning och
              att fartkamerorna blir fler och fler kan du via något företag
              som förmedlar tjänsten försäkra dig mot fortkörningsböter via
              en avgift. Om man blir tagen sänder man in sin böteslapp och får
              pengarna tillbaka.
            </seg>
            <seg n="d609dc72">
              Det är exempelvis också i dag, med den svenska tolkningen, förbjudet
              att beställa alkohol via Internet eller låta någon annan, till
              exempel ett transportföretag, föra in alkohol. Tullen gör i dag
              ett mycket bra jobb och lyckas beslagta illegal alkohol. Detta
              arbete undermineras om de som beställer försäkrar sina försändelser
              och genast får en ny leverans utan kostnad om deras alkohol skulle
              beslagtas.
            </seg>
            <seg n="f88c86fb">
              Här krävs krafttag, både med nationell lagstiftning och inom
              EU, som sätter stopp för detta. Om vi inte gör detta riskerar
              vi att se försäkringslösningar inom fler brottsliga områden.
            </seg>
            <seg n="89e4e45f">
              I betänkandetexten konstaterar utskottet att den borgerligt ledda
              regeringen följer frågan, och man anser inte att vi i dag ska
              vidta några åtgärder. Varför? Är det för att ni innerst inne är
              för försäkringslösningar även på det brottsliga området? Är likhet
              inför lagen inte viktigt?
            </seg>
            <seg n="a9e58bfb">
              För oss socialdemokrater är rättssäkerhet, rättstrygghet och
              likhet inför lagen A och O i vårt demokratiska och jämlika samhälle.
            </seg>
          </u>
          <note n="8d080049">
            I detta anförande instämde Karl Gustav Abramsson, Christer Adelsbo,
            Helena Frisk, Elisebeht Markström och Margareta Persson (alla
            s).
          </note>
          <note type="speaker" n="a60c0f93">
            Anf. 2 ALICE ÅSTRÖM (v):
          </note>
          <u who="alice_astrom_68ecfb" xml:id="i-0b05c2b9d6effd27-0" n="711b7b8e">
            <seg n="214f6f55">
              Fru talman! Jag måste säga, och det känns kanske lite ovanligt
              när man går upp i talarstolen, att jag faktiskt instämmer helt
              med föregående talare i alla frågor och i allt som sades. Det
              mest intressanta är dock att jag tror att det också gäller en
              stor del av den borgerliga majoriteten.
            </seg>
            <seg n="79b457f6">
              Jag vill i dag, fru talman, också poängtera att det i många frågor
              som tas upp i dagens betänkande, som innehåller motioner från
              allmänna motionstiden, finns ett gemensamt intresse över partigränserna.
              Vi är överens om vikten av att bekämpa olika typer av brott.
            </seg>
            <seg n="226b85f7">
              Däremot får man konstatera, precis som den föregående talaren
              gjorde, att det politiska spelet emellanåt kan te sig lite absurt.
              Jag har, fru talman, många gånger stått här i talarstolen och
              debatterat och då fått höra: Men varför gör ni ingenting? Varför
              gör ni ingenting från majoriteten? Varför utreder ni bara? Här
              är det dags att gå till handling.
            </seg>
            <seg n="148a6b23">
              I dag befinner vi oss i ett läge där vi har en annan majoritet,
              och när många av de här viktiga frågorna återigen kommer upp säger
              majoriteten: Vi avvaktar utredningar, vi ska utreda frågan och
              därför avstyrker vi motionerna. Jag tror att det i många av de
              här frågorna är viktigt, fru talman, att vi är tydliga om den
              enighet som ändå finns i den här riksdagen.
            </seg>
            <seg n="d4695ca1">
              Fru talman! Vi har en mängd reservationer i det här betänkandet,
              men för tids vinnande kommer jag att yrka bifall enbart till reservationerna
              2, 11 och 12. Jag ska ändå försöka beröra flera av reservationerna.
              Även om jag inte yrkar bifall till dem står Vänsterpartiet givetvis
              bakom alla sina övriga reservationer också.
            </seg>
            <seg n="3d209c05">
              Den första reservationen handlar om hets mot folkgrupp. Det är
              en väldigt viktig fråga. Vi vet att homosexuella, bisexuella och
              transpersoner utsätts för olika typer av förtryck, våld och diskriminering
              i samhället. Trots det ger inte lagstiftningen tillräckligt skydd
              till alla dessa grupper. Särskilt transpersoner är en grupp som
              i dag saknar skydd i lagstiftningen om hets mot folkgrupp. Vi
              vet från utredningar och från alla de anmälningar som kommer in
              att även transpersoner är utsatta för medvetet och planerat hot
              och våld. Därför är det viktigt, anser vi från Vänsterpartiet,
              att man gör förändringar i lagstiftningen om hets mot folkgrupp
              så att den omfattar såväl sexuell läggning som sexuell identitet.
            </seg>
            <seg n="41573901">
              Vi vet från Vänsterpartiets sida att det har suttit en diskrimineringsutredning
              som har lämnat sitt betänkande, vilket nu bereds, där den här
              frågan finns med. Det är detta majoriteten menar när man säger
              att man avvaktar utredningens förslag. Men den här frågan har
              varit aktuell i flera år. Utredningen har pågått, tiden går och
              beredningen ska pågå. Under tiden utsätts människor för dessa
              övergrepp varje dag. Vi från Vänsterpartiet tycker inte att det
              är rimligt att man avvaktar en utredning och en beredning när
              vi egentligen ser att det skulle kunna finnas en majoritet för
              en förändring i lagstiftningen här i Sveriges riksdag. Vi får
              dock hoppas, fru talman, att beredningen av Diskrimineringsutredningen
              inte tar alltför lång tid och att vi snart kan få ett förslag
              till denna kammare som ger alla dessa människor det skydd de faktiskt
              är berättigade till.
            </seg>
            <seg n="ab579a71">
              I samband med detta har vi reservation 2, som handlar om straffskärpning
              vid kränkning av könsidentitet. Det står i brottsbalken 29 kap.
              2 § att det är en försvårande omständighet om syftet med ett brott
              är att kränka en person på grund av dennes sexuella läggning.
              Det står inte uttryckligen att detta omfattar transpersoner, men
              som majoriteten skriver i betänkandet är det faktiskt möjligt
              att använda denna bestämmelse om straffskärpning också när det
              gäller kränkning av könsidentitet. Dock har vi tyvärr kunnat se,
              när vi följt domar och tittat på hur man använder sig av denna
              möjlighet, att när det gäller transpersoner har domstolarna inte
              använt sig av denna möjlighet. Den tillämpas inte i den utsträckning
              som är önskvärd.
            </seg>
            <seg n="363aea33">
              Vi tycker att man dels borde förtydliga lagstiftningen, dels
              borde titta på tillämpningen av denna straffskärpningsbestämmelse
              så att den blir mer använd. Vi ser också att det finns brister
              när det gäller kunskap om denna straffskärpningsbestämmelse i
              rättsväsendet, och därför anser vi att man behöver vidta åtgärder
              när det gäller utbildning inom rättsväsendet.
            </seg>
            <seg n="b951e879">
              Fru talman! Ytterligare en fråga där jag tror att vi egentligen
              är ganska överens är den som den förra talaren Kerstin Andersson
              tog upp, nämligen frågan om grooming . I dag utsätts våra barn
              för sexuella övergrepp i sina egna rum medan föräldrarna sitter
              i rummet jämte och inte märker någonting. Vuxna män använder sig
              av Internet för att ta kontakt med våra unga döttrar. Det handlar
              om sexuella anspelningar i kontakterna över Internet men också
              om en målsättning och förhoppning hos många av dessa män om att
              faktiskt också få den fysiska kontakten med de minderåriga flickorna.
            </seg>
            <seg n="aa56b8b3">
              Detta är en utveckling som jag är övertygad om att vi alla ser
              med stor oro på. Jag skulle ha önskat att vi i utskottet, som
              faktiskt är överens i den här frågan, hade vågat göra ett tillkännagivande
              till regeringen där vi visade vår oro och sade att detta inte
              är acceptabelt. Det vet jag ju att den borgerliga majoriteten
              också tycker. Det hade varit en bra signal. Tyvärr kom inte den
              signalen den här gången, men jag hoppas att signalerna till regeringen
              ändå blir tydliga: Ni måste handla, och ni måste handla snabbt!
              Detta pågår varje dag för de tusentals och åter tusentals unga
              flickor som blir utsatta för det.
            </seg>
            <seg n="6e5381a8">
              När det gäller barnpornografibrott vill jag helt ansluta mig
              till föregående talare. Det är otillständigt att man i dag kan
              klara sig undan ett straff genom att säga att man inte visste
              att det var en minderårig. Vi har sett effekterna, och det är
              självklart att vi behöver den tydligheten i lagstiftningen som
              säger att man faktiskt har en skyldighet att förvissa sig om att
              det inte är en minderårig. Det går aldrig att lägga över ansvaret
              på det unga offret så att det unga offret hela tiden måste ha
              bevisat att han eller hon är minderårig och därför har blivit
              utsatt för ett brott. Det måste givetvis ligga på förövaren, och
              där behöver vi en skärpning.
            </seg>
            <seg n="8071e8b6">
              Fru talman! Det finns en mängd reservationer som jag hade kunnat
              prata mycket om. Jag väljer att ta upp reservation 11 som handlar
              om tortyrbrottet. Vi delar inte majoritetens uppfattning att svensk
              lagstiftning fullt ut motsvarar de krav som finns i konventionen.
              Konventionen omfattar fall då smärta och lidande åsamkas av en
              offentlig tjänsteman eller någon annan person som handlar som
              företrädare för det allmänna, utan samtycke eller medgivande.
              Vi ser att konventionens brottsbeskrivning även omfattar viss
              underlåtenhet, och det faller inte under de svenska bestämmelserna
              om misshandel.
            </seg>
            <seg n="32c51a7f">
              Konventionens medverkandebegrepp är också mer vidsträckt än det
              svenska. Dessutom tillämpas i Sverige rättsprincipen om fri bevisprövning.
              Det innebär att det inte finns något absolut förbud mot att åberopa
              bevis som tillkommit till följd av tortyr, och det tycker vi är
              oacceptabelt. Vi efterfrågar en lagändring som innebär att Sverige
              lever upp till de krav som ställs i FN:s tortyrkonvention. Det
              borde vara en självklarhet för alla partier i Sveriges riksdag.
            </seg>
          </u>
          <note type="speaker" n="0382b68e">
            Anf. 3 MEHMET KAPLAN (mp):
          </note>
          <u who="mehmet_kaplan_47809b" xml:id="i-6a0ea4b5bbb03c76-0" n="98f4f338" next="i-f5beb2571e74602b-0">
            <seg n="0403669c">
              Fru talman! Jag vill börja med att lyfta fram frågan om barnpornografibrott.
              Miljöpartiet har ingen reservation i frågan, och jag vill förklara
              detta. Det är nämligen så att det pågår en utredning. Till hösten
              ska man redovisa vad man kommit fram till gällande detta uppdrag.
              Eftersom brottets art är av en sådan typ och beskaffenhet tror
              vi att det är oerhört viktigt att inte gå händelserna i förväg
              just i det här fallet.
            </seg>
            <seg n="36284d3b">
              Barnpornografibrott tillhör de mest avskyvärda brotten. Människor
              som håller på med det föraktas både i det vanliga samhället och
              i den del av samhället där vi har kriminalvård det med rätta.
              Vårt samhälle är beroende av att unga kan växa upp bland och känna
              tillit till vuxna. Detta brott gör att de vanliga mekanismerna
              sätts ur spel, och det förstör inte bara barnet utan även familjen,
              släkt, vänner, bekanta, grannskap och skolor.
            </seg>
            <seg n="82b34acb">
              Förra mandatperioden deltog Miljöpartiet i en uppgörelse om ett
              tillkännagivande till regeringen om att snabbt återkomma med förslag
              på hur man skulle kunna inkorporera en skrivning om just detta.
              Utredningen pågår, och vi väntar på att den ska bli klar och inte
              förlängas ännu mer.
            </seg>
            <seg n="c521bfbf">
              Jag vill också yrka bifall till reservation 10. Det är nämligen
              så att vi i Sverige i dag har en lagstiftning som innebär att
              juridiska personer inte har ett straffansvar när det gäller företagen.
              Det som kan hända är att mindre seriösa företag får fördelar när
              det gäller konkurrens och att seriösa företagare på grund av att
              det ska vara tydligt vem som har ansvar för vad kan åka dit, medan
              mindre seriösa företag kommer undan med mycket större och värre
              brott. Det kan inte ha varit meningen när lagen stiftades. Om
              ett straffansvar för juridiska personer införs tror vi att det
              kommer att leda till att detta lilla hål i lagstiftningen täpps
              till.
            </seg>
            <seg n="44229055">
              Jag vill yrka bifall till Miljöpartiets reservationer 13 och
              18 samt de tre första reservationerna. I de tre första reservationerna,
              1, 2 och 3, lyfts bland annat frågan om könsidentitet fram. Vi
              har i dag i Sverige en väldigt bra och bred lagstiftning när det
              gäller diskriminering. Den innefattar etnicitet, religion, funktionshinder,
              kön och sexuell läggning. Men den innefattar inte könsidentitet
              på det sätt som man kanske från början borde ha sett till. Det
              har gjort att en del av dessa brott faller mellan stolar varje
              gång en antidiskrimineringsbyrå eller ombudsmännen mot diskriminering
              ska ta tag i frågan. Det är ett problem för de människor som utsätts
              för det. Problemet för oss lagstiftare är att den diskrimineringskommitté
              som har tillsatts och som nu jobbar med frågan inte har någon
              avvikande åsikt. I regeringens text har man dock inte tagit hänsyn
              till detta utan menar och manar att vi ska vänta tills den är
              färdig. Vi avser därför att yrka bifall till reservationerna.
            </seg>
          </u>
          <note n="8684b9a4">
            Anf. 4 ULRIKA KARLSSON i Uppsala (m):
          </note>
          <note n="3da980ab">
            Fru talman! Betänkande JuU9 behandlar ett antal frågor som rör
            straffrättens område. Utskottet har tagit ställning till 63 motionsyrkanden
            rörande straffrättsliga frågor. Utskottet föreslår att riksdagen
            avslår samtliga motionsyrkanden. Utskottet hänvisar bland annat
            till att gällande regelverk är ändamålsenliga samt till pågående
            utrednings- och beredningsarbete.
          </note>
          <u who="mehmet_kaplan_47809b" xml:id="i-f5beb2571e74602b-0" n="98f4f338" prev="i-6a0ea4b5bbb03c76-0">
            <seg n="2325e6d8">
              På sitt sätt är var och en av de 47 motioner som vi har behandlat
              värda att diskuteras mer grundligt än vad en sådan här debatt
              tidsmässigt erbjuder. Det är frågor som rör och berör människor.
              Kärnan i en moderat ideologi och i alliansregeringens ideologi
              är tanken om alla människors rätt till frihet. När människan ges
              frihet att utvecklas läggs grunden till ett öppet samhälle. Därför
              måste friheten alltid värnas. Få saker är så frihetsinskränkande
              som våld och brott. Därför är en fungerande brottsbekämpning ett
              av samhällets bästa skydd till försvar för människors frihet och
              trygghet. Att leva i skuggan av brott och våld är den kanske största
              frihetsinskränkning en människa kan uppleva.
            </seg>
            <seg n="44a54b34">
              Brottsligheten förändrar Sverige. Brottsligheten förändrar vårt
              sätt att leva. Brottsligheten förändrar människor. Sverige är
              inte längre det trygga land vi är vana vid. Brottsligheten breder
              ut sig och blir allt grövre. Våldsbrotten ökar stadigt. Antalet
              anmälda våldtäkter och misshandelsfall har blivit allt större
              och bidrar till bilden av ett alltmer förråat samhälle. I takt
              med att brottsligheten ökar stiger människors känsla av otrygghet.
              Så många som 35 procent undviker att gå ut ensamma om kvällar
              och nätter 35 procent! Mer än var fjärde kvinna är ofta eller
              ibland rädd att röra sig ute i sitt eget bostadsområde när det
              är mörkt. Endast 13 procent av anmälda våldtäkter klaras upp.
              Tre av fyra brott förblir ouppklarade tre av fyra brott.
            </seg>
            <seg n="3263924e">
              Mängdbrotten som drabbar människor i deras vardag ligger alla
              under 5 procents uppklarande. Snarare struntar många i att anmäla
              eftersom sannolikheten att brotten ska lösas är så försvinnande
              liten. Till exempel klaras inte fler än 8 procent av personrånen
              upp.
            </seg>
            <seg n="96166c75">
              Det är viktigt att alla människor, kvinnor och män, barn och
              gamla, kan leva i frihet från rädsla för att utsättas för våld
              och brott. Det är viktigt att bekämpa många brott, men när det
              gäller det hedersrelaterade våldet, för att nämna ett exempel,
              är det viktigt att ge stöd åt dem som utsätts, och det ska vara
              högprioriterat. Kunskaperna hos polis och andra myndigheter måste
              öka så att rätt insatser kan sättas in i tid. Hotade kvinnor och
              hotade män ska skyddas. Utsatta kvinnors och utsatta mäns ekonomiska
              trygghet ska säkras.
            </seg>
            <seg n="c0374531">
              Barns juridiska rättigheter har historiskt sett varit eftersatta,
              trots att barn i allra högsta grad berörs av brott som riktas
              mot dem eller begås i barnens närhet. Rättsväsendet ska arbeta
              utifrån ett barnperspektiv och beakta barns särskilda utsatthet.
            </seg>
            <seg n="870fd27a">
              Kerstin Andersson från Socialdemokraterna menade tidigare att
              vi från alliansen går i deras fotspår och visar passivitet när
              vi hänvisar till utredningar och beredningar.
            </seg>
            <seg n="a23c4ff9">
              I den bästa av alla världar hade jag önskat att vi inte hade
              tagit över efter Socialdemokraterna utan att det hade varit en
              alliansregering innan denna regering. Men så ser demokratin ut.
              Vi har ett arv att förvalta när vi nu har tagit över efter en
              socialdemokratisk justitieminister.
            </seg>
            <seg n="8e42c2b6">
              Smörgåsbordet är inte dukat. Lådorna är fulla med ärenden. Saker
              har skjutits på framtiden, och vi tar tag i detta. Men vi har
              haft sex månader på oss. Den socialdemokratiska regeringen hade
              tolv år, 24 gånger så lång tid. Vi gör allt vad vi kan. Det dukade
              smörgåsbordet är inte dukat med gott och blandat, det är dukat
              med mycket gammalt och ruttet.
            </seg>
            <seg n="ee6760f5">
              Dessutom vill jag säga att två fel inte gör ett rätt. För att
              som exempel ta sexualbrottslagstiftningen, som vi nu väntar på
              att vi ska få ett tillräckligt underlag för att kunna utreda,
              är det mycket möjligt att den lag som den tidigare regeringen
              lade fram förslag om inte var tillräcklig. Det är nog så att det
              beslut som majoriteten i denna riksdag fattade vid det tillfälle
              vi instiftade den lagen inte var tillräckligt. Det är nog så.
              Men för att kunna utvärdera detta måste vi ha ett större underlag,
              ett större antal praxisdomar än en handfull. Vi är inte beredda
              att lägga fram ett slag i luften, ett hafsverk. Vi vill utvärdera
              detta och se vad vi kan göra, för två fel gör inte ett rätt.
            </seg>
            <seg n="b708b7a7">
              Sedan vill jag välkomna Socialdemokraterna och Vänsterpartiet
              till oss. Jag kan inte säga till oss i alliansen, för vi hade
              med oss Miljöpartiet också. Det handlar om barnpornografibrott.
              Det är roligt att ni följer med oss i detta. Men jag vill påpeka
              att det i år finns två motioner om barnpornografibrott, en från
              Socialdemokraterna och en från Vänstern. I fjol gav riksdagen
              regeringen ett tillkännagivande som alla övriga partier ställde
              sig bakom. Socialdemokraterna och Vänsterpartiet ställde sig inte
              bakom det. Men i år har de motionerat i ärendet och försöker slå
              på denna regering.
            </seg>
            <seg n="16306f95">
              Tillkännagivandet är gjort. Regeringen har fått det till handa.
              Den regering som vi har nu, alliansregeringen, arbetar med frågan.
              Detta är ett väldigt grovt brott, ett av de grövsta brotten vi
              kan begå. Jag kan garantera Socialdemokraterna och Vänstern att
              det är någonting som beaktas i denna regering.
            </seg>
            <seg n="cc4ab61d">
              Det är viktigt att återupprätta ett rättsväsende värt namnet.
              Det är kanske den enskilt viktigaste frihetsreformen i modern
              tid. I detta arbete finns inga genvägar. Det är statens uppgift
              att upprätthålla medborgarnas rättstrygghet och skydda var och
              en från att bli utsatt för brott. Vår uppfattning är att det går
              att påverka och bekämpa brottsligheten, både kortsiktigt och i
              ett längre perspektiv. Det måste stå klart att samhället ser mycket
              strängt på organiserad brottslighet, våldsbrott, vapenbrott, väpnade
              rån, brott mot barn och kvinnofridsbrott samt människohandel,
              som är ett av vår tids grövsta brott.
            </seg>
            <seg n="4d9cad00">
              Fler brott måste klaras upp. Polisen ska bättre förebygga, utreda
              och klara upp brott och stå till medborgarnas tjänst. Huvudregeln
              ska vara att alla brott utreds, oavsett gärningsmannens ålder.
              Brottsoffer ska mötas med medkännande och professionalism av alla
              myndigheter. Sverige ska kraftfullt bekämpa grov gränsöverskridande
              kriminalitet, som handel med människor, vapen och narkotika, liksom
              terrorism. Människor ska känna trygghet i vardagen. Rättssamhället
              måste återupprättas så att människors trygghet kan öka.
            </seg>
            <seg n="051a36b3">
              Fru talman! Den här regeringen avser att förnya politiken. Det
              är regeringens ambition att skapa förutsättningar för att flera
              ska få ett arbete och flera ska kunna växa. Flera ska få makt
              över sin egen tillvaro och flera ska kunna tillskansa sig kunskap.
              Flera ska få känna gemenskap med andra och flera ska få uppleva
              trygghet, hälsa, välstånd och en god miljö. Det är regeringen
              som sätter tilltro till våra gemensamma krafter.
            </seg>
            <seg n="763dbb34">
              Vi står för en annan rättspolitik än den som har förts tidigare
              av den socialdemokratiska regeringen. Nu talar vi klarspråk om
              ansvaret för att förmedla värderingar och normer för att förebygga
              brott, att polisen ska arbeta i medborgarnas tjänst och att det
              ställs höga krav på polisens förmåga att förebygga och klara upp
              brott. Vi slår fast att hela rättskedjan ska ha ett konsekvent
              brottsofferperspektiv som utgår från att opartiska och effektiva
              poliser, åklagare och domare är rättsväsendets styrka och borgar
              för allmänhetens förtroende. Allianspartierna driver en politik
              för att förebygga och bekämpa brott och för att stödja brottsoffer.
            </seg>
          </u>
          <note n="0b352801">
            Med anledning av detta, fru talman, vill jag yrka bifall till
            förslaget i betänkandet och avslag på samtliga reservationer.
          </note>
          <note n="0ce88f4d">
            I detta anförande instämde Hillevi Engström och Anders Hansson
            (båda m) samt Karin Nilsson (c).
          </note>
          <note type="speaker" n="9078355d">
            Anf. 5 KERSTIN ANDERSSON (s) replik:
          </note>
          <u who="kerstin_andersson_06a1cf" xml:id="i-7e726cbeae533a76-0" n="3f32bbcf" next="i-3c27f3f7b69e64fd-0">
            <seg n="05604dd8">
              Fru talman! Ulrika Karlsson har synpunkter på mitt anförande
              vad gällde att ni väljer att gå i våra fotspår och att det skulle
              hänvisa till något slags passivitet. Det är ju ni som är passiva.
              Det var ju det jag menade med att ni går i våra fotspår. Ni hänvisar
              ju till utredningar och beredningar som pågår, som den socialdemokratiska
              regeringen har tillsatt. Det är ju det ni gör, Ulrika. Ni har
              ju chansen nu att visa på en offensiv politik.
            </seg>
            <seg n="819bd48d">
              Sedan raljerar du och säger: Ni har ju haft tolv år på er. Ja,
              och jag kan säga att jag tycker att vi har gjort fantastiskt mycket
              under de tolv åren, både för välfärden och inom rättsväsendet.
              Men, Ulrika Karlsson, ni har haft tolv år på er att förbereda
              er. Då borde man veta lite mer och vara lite mer offensiv i sin
              politik.
            </seg>
            <seg n="901eea42">
              För att nu gå över på grooming var första gången jag kom i kontakt
              med grooming när jag fick möta tre unga tjejer från Bodaskolan
              i Borås. De hade startat ett upprop Stoppa de snuskiga gubbarna.
              De här tre tjejerna hade själva varit utsatta för grooming . Det
              var oerhört intressant att lyssna på dem men också fruktansvärt
              beklämmande att höra vad de hade varit utsatta för.
            </seg>
            <seg n="b994fab2">
              Nu vet vi att det är ett uppdrag på gång. Vi gav ett uppdrag
              till Brå, och vi har också sett till att utredningar har varit
              i gång. De ska redovisas framöver.
            </seg>
            <seg n="37f46354">
              Min fråga till dig, Ulrika Karlsson, är: Kommer vi att få se
              ett förslag till lagstiftning från den moderatledda regeringen
              nu i slutet av 2007?
            </seg>
          </u>
          <note n="ad9eabd8">
            Anf. 6 ULRIKA KARLSSON i Uppsala (m) replik:
          </note>
          <u who="kerstin_andersson_06a1cf" xml:id="i-3c27f3f7b69e64fd-0" n="3f32bbcf" prev="i-7e726cbeae533a76-0">
            <seg n="92479107">
              Fru talman! Jag börjar med den intressanta frågan, som jag tycker,
              om historiebeskrivningen, hur det har sett ut med betänkanden
              tidigare. Jag kan ge ett erkännande att det är mycket möjligt
              att vi visar prov på passivitet. Vi hänvisar till utredningar,
              som ni har gjort i tolv år i sträck. Men faktum är att vi inte
              kan fatta beslut utan att ha ett fullständigt underlag. Det är
              skillnad på att hänvisa till utredningar i ett läge när utredningen
              är på gång, när vi vet att den kommer och att göra det från år
              till år.
            </seg>
            <seg n="aaae81c1">
              Jag ska ta ett exempel. Vi har frågan om tortyr med i detta betänkande.
              Där kom ett betänkande tidigare. Det finns motioner och reservationer
              nu i detta avseende. Det lämnades ett betänkande till regeringen
              från Internationella straffrättsutredningen i november 2002. Sedan
              dess har inget hänt. Det är ett arv som vi har att ta över. Det
              är vårt dukade smörgåsbord. Det är så det ser ut.
            </seg>
            <seg n="101bffa4">
              Utredningar har lämnats, betänkanden har lämnats, sedan har ingenting
              hänt. Saker och ting måste beredas för att det ska kunna läggas
              fram lagförslag. Vi kan tycka vad vi vill om det, men det är så
              det ser ut i vår demokrati.
            </seg>
          </u>
          <note type="speaker" n="c17060bd">
            Anf. 7 KERSTIN ANDERSSON (s) replik:
          </note>
          <u who="kerstin_andersson_06a1cf" xml:id="i-7e726cbeae533a76-1" n="3f32bbcf" next="i-3c27f3f7b69e64fd-1">
            <seg n="64e6fb1d">
              Fru talman! Jag tycker att det Ulrika Karlsson säger är motsägelsefullt.
              Först säger hon att vi har utrett frågor, det finns utredningar
              som har pågått i tolv år. Det lär innebära att ni inte kommer
              att kunna lägga fram något om ni också ska fortsätta med det.
              Samtidigt säger ju Ulrika Karlsson: Vi måste bereda ärendena.
              Ja, det var precis det jag sade i mitt anförande. Det krävs beredning,
              men det krävs också att man går från ord till handling.
            </seg>
            <seg n="c29dfa92">
              Vi kan gå in på en annan fråga så att vi inte fastnar i här den
              diskussionen utan kommer in på en diskussion om det som vi egentligen
              ska diskutera här och som är oerhört viktigt, barnpornografibrotten.
              Jag hoppas att vi kommer att bli helt överens. Det är så oerhört
              kränkande för dessa barn som blir utsatta för detta. Jag hoppas
              att vi ganska snart ska kunna se en lagstiftning där.
            </seg>
            <seg n="dc6653e4">
              Vi vet att det finns ett tillkännagivande från riksdagen till
              regeringen. Vi socialdemokrater hade nog tyckt att det hade varit
              klädsamt om vi återigen hade gjort ett tillkännagivande, nu till
              den regering som sitter. Men jag och vi socialdemokrater hoppas
              på att vi snart ska få se en lagstiftning på detta område när
              det gäller det som jag framhöll i mitt anförande, att vi måste
              skärpa barnpornografilagstiftningen vad gäller att skildra barn
              på pornografiska bilder så att lagen kommer att omfatta exploatering
              av alla barn under 18 år.
            </seg>
          </u>
          <note n="4a0b7f4f">
            Anf. 8 ULRIKA KARLSSON i Uppsala (m) replik:
          </note>
          <u who="kerstin_andersson_06a1cf" xml:id="i-3c27f3f7b69e64fd-1" n="3f32bbcf" prev="i-7e726cbeae533a76-1">
            <seg n="ed48b88d">
              Fru talman! Jag kan här och nu inför alla lova och garantera
              att denna regering inte kommer att sitta och rulla tummarna och
              visa brist på handlingskraft i tolv år, absolut inte. Det är en
              handlingskraftig regering som har många frågor att ta tag i.
            </seg>
            <seg n="be09ed84">
              Jag är väldigt glad över att vi har en så bred samstämmighet
              vad gäller barnpornografibrott. Jag välkomnar Socialdemokraterna
              och Vänsterpartiet till oss andra i denna fråga. Jag tror att
              vi snart kan se en förändring på detta område så att barn som
              är under 18 år omfattas av bestämmelsen om barnpornografi, oavsett
              om de ser äldre ut.
            </seg>
          </u>
          <note type="speaker" n="43aa792b">
            Anf. 9 ALICE ÅSTRÖM (v) replik:
          </note>
          <u who="alice_astrom_68ecfb" xml:id="i-0b05c2b9d6effd27-1" n="711b7b8e">
            <seg n="41a71f3b">
              Fru talman! Jag måste säga att jag blev lite förundrad. Det var
              ett riktigt brinnande valtal, där polisen var med, hälsan och
              kampen mot arbetslösheten var med. Det var väldigt mycket ett
              valtal. Det var också väldigt stora angrepp, men det var väldigt
              lite om de konkreta förslag i reservationerna som vi behandlar
              i det här betänkandet.
            </seg>
            <seg n="64b7dcdf">
              Frågan om grooming var uppe i den tidigare repliken. Varför är
              det så svårt jag är övertygad om att vi i grund och botten är
              överens att i den här talarstolen säga att det här är viktigt,
              vi kommer att återkomma i frågan? Jag tycker att de här frågorna
              är alldeles för viktiga för att man ska hålla på att göra partipolitiska
              poäng, så jag tänker försöka att låta bli. Jag skulle tycka att
              det vore bra. Jag tror att det vore en bra signal till alla föräldrar
              som är oroade över allt det som pågår att vi uppmärksammar detta
              i riksdagen och tänker göra någonting åt det. Sedan bryr jag mig
              inte om formaliteten om vem som gör ett tillkännagivande eller
              om man ska skydda den egna regeringen eller den tidigare regeringen.
              Jag tror att det här är en sådan fråga där vi gemensamt måste
              kunna agera.
            </seg>
            <seg n="8d49c343">
              Jag blir förvånad när du säger att man rullat tummarna i tolv
              år. Det är synd att justitieutskottet har varit så hårt belastat
              och arbetstyngt under tolv år. Jag vet inte med vad, eftersom
              det tydligen inte har kommit någonting. Så säger man att nu ska
              vi ha en polis som är i medborgarnas tjänst. Sade man i den förra
              regeringen och i samarbetet att polisen inte ska vara i medborgarnas
              tjänst? Vi ska ha opartiska domare och ett opartiskt rättsväsende.
              Ja, sade vi tidigare att vi ska ha partiska domare? Någonstans
              får man faktiskt tänka på hur man argumenterar.
            </seg>
            <seg n="23b85077">
              Anf. 10 ULRIKA KARLSSON i Uppsala (m) replik:
            </seg>
            <seg n="2dd5b472">
              Fru talman! Jag tar först och främst upp sakinnehållet i frågan
              om grooming . Alice hade synpunkter på innehållet i mitt anförande.
              Jag ser politiken som en helhet. Utan polisen spelar det ingen
              roll vilken straffrätt vi har. Vi måste ha en helhet.
            </seg>
            <seg n="511916f0">
              Jag tror att det var Alice själv som i talarstolen sade att det
              här är viktiga frågor för välfärden i vårt samhälle. Där kan vi
              inte bortse från arbetslösheten och utanförskapet, för de påverkar
              också de här frågorna. Det här är en helhet, allting hänger ihop.
            </seg>
            <seg n="c270b20c">
              Vad gäller grooming säger utskottet att det är särskilt angeläget
              att barn och ungdomar skyddas mot sexuella övergrepp och andra
              former av sexuellt utnyttjande och att det är viktigt med straffrättsligt
              skydd mot den typen av förfarande som grooming innebär. Det pågår
              ett utredningsarbete, och vi vill invänta vad det landar på. Men
              vi tycker att det är viktigt. Låt oss se vad den utredningen landar
              på.
            </seg>
            <seg n="1e5e022e">
              Jag vill poängtera att det är ett allvarligt problem när unga
              människor blir drabbade av dessa sexuella övergrepp och andra
              former av sexuellt utnyttjande på Internet. Till syvende och sist
              är det så att vi inte enkom kan lagstifta bort detta problem.
              Vi kan tyvärr inte göra det. Vi kan inte ha ett samhälle där föräldrar
              sitter inlåsta i ett annat rum och inte bryr sig som vad barnen
              gör framför datorn. Vi måste ha föräldrar som bryr sig om barnen
              och tar ett ansvar i det avseendet. Det är många instrument som
              måste användas för att komma till rätta med grooming . Att bara
              lagstifta tror jag inte är tillräckligt. Men låt oss vänta på
              utredningen, och så gör vi någonting som är verkningsfullt.
            </seg>
          </u>
          <note type="speaker" n="2c2b8dc6">
            Anf. 11 ALICE ÅSTRÖM (v) replik:
          </note>
          <u who="alice_astrom_68ecfb" xml:id="i-75720c85311e8518-0" n="711b7b8e" next="i-5a362b45ac62236f-0">
            <seg n="a9251af3">
              Fru talman! Jag får väl ändå vara glad över att du säger att
              det kommer att komma någonting. Jag får kanske nöja mig med det
              i dag. Det är självklart så att vi inte kan lagstifta bort företeelser
              i samhället hur gärna vi än skulle vilja. Vore det så lätt att
              göra skulle jag kunna tänka mig mycket lagstiftning över huvud
              taget, om man löste problemen så.
            </seg>
            <seg n="22581a9e">
              Men jag tror också att det är viktigt att poängtera att det finns
              en mängd föräldrar som bryr sig. Det här är ett genomgripande
              problem. Det är just därför att föräldrarna bryr sig och har uppmärksammat
              detta som vi nu börjar se det.
            </seg>
            <seg n="2c57c9b4">
              Oavsett hur engagerad förälder man än är, kommer man inte att
              klara av att förbjuda sitt barn att befinna sig framför datorn
              antingen hemma hos sig själv eller hemma hos en kompis. Därför
              är det vuxenvärldens och vi lagstiftares del av ansvaret. Jag
              tror att alla föräldrar vill skydda sina döttrar och även söner
              från den här typen av övergrepp.
            </seg>
            <seg n="d9ef6f46">
              Fru talman! Självklart är politiken en helhet. För Vänsterpartiet
              har det alltid varit välfärdspolitiken som har varit den mest
              grundläggande. Vi har många gånger fått kritik för att vi inte
              satsar tillräckligt stora pengar på rättsväsendet. Vi har valt
              att prioritera att lägga pengar på kommunerna och på välfärden
              för att kommunerna ska kunna möta behovet av fler lärare i skolan
              och en bra barnomsorg, vilket är det allra viktigaste, medan ni
              många gånger har sagt: Vi ger inte pengar till kommunerna och
              till välfärdssamhället utan till polisen. Nu börjar ni också se
              att kommunerna behöver de här resurserna, och det är bra. Det
              är därför som ni inte har kunnat möta upp med lika mycket resurser
              till rättsväsendet när ni kommit till makten som ni gjorde i de
              tidigare budgetmotionerna, när ni inte hade beslutanderätt.
            </seg>
          </u>
          <note n="069724a0">
            Anf. 12 ULRIKA KARLSSON i Uppsala (m) replik:
          </note>
          <u who="alice_astrom_68ecfb" xml:id="i-5a362b45ac62236f-0" n="711b7b8e" prev="i-75720c85311e8518-0">
            <seg n="c44e4d0d">
              Fru talman! Jag kan avsluta i den ände som jag började i mitt
              första inlägg, att vi har tagit över efter en socialdemokratisk
              regering som har styrt i tolv år med stöd av Vänsterpartiet och
              Miljöpartiet. Tyvärr är det inte ett dukat smörgåsbord. Vi har
              ett arv att ta över. Det finns mycket att göra. Det är mycket
              som har gjorts tidigare men mycket kvarstår, så låt oss se framåt.
            </seg>
            <seg n="7b2b59b0">
              Det finns många frågor som är viktiga. Grooming är en av dem,
              människohandel en annan, tvångsgifte en tredje, stalking med systematisk
              förföljelse och trakasserier är en fjärde fråga. Det finns väldigt
              många frågor som är viktiga att ta tag i. Vi vill verkligen komma
              åt den grova brottsligheten och brottslighet där offret är minderårigt
              och där barn är involverade och sätta brottsoffret i centrum.
            </seg>
            <seg n="68915368">
              Jag ser med tillförsikt på framtiden och ser fram emot vår nästkommande
              debatt nästa år då vi har ett annat utgångsläge.
            </seg>
          </u>
          <note type="speaker" n="cdcea282">
            Anf. 13 KARIN NILSSON (c):
          </note>
          <u who="unknown" xml:id="i-4d843dcc14953b9f-0" n="0747f835">
            <seg n="cc08936b">
              Fru talman! Efter att Ulrika Karlsson har använt sina tolv minuter
              väl har det mesta blivit sagt. Trots det vill jag instämma i att
              det är väldigt många viktiga motioner som har behandlats i betänkandet.
            </seg>
            <seg n="49b1d4ca">
              Många av motionerna innehåller frågor om brott som är sexuellt
              relaterade, brott som väcker avsky och brott som berör. Dels är
              det förslag om ökad rättstrygghet för utsatta grupper, till exempel
              homo-, bi- och transsexuella personer, vad det gäller förolämpningar,
              kränkningar, hatbrott och förföljelse, dels handlar det om våld
              mot kvinnor och barn i form av tvångsgifte, våldtäkt, sexkontakter
              via Internet, köp av sexuella tjänster, barnpornografibrott, människohandel
              och prostitution. Det är viktiga frågor, och jag ser i stort sett
              inga meningsskiljaktigheter mellan de olika politiska partierna.
              Och jag blir jätteglad när jag hör att Alice Åström bekräftar
              att vi är ense över partigränserna om att de här frågorna är viktiga
              och att vi tar dem på stort allvar.
            </seg>
            <seg n="49b25cb4">
              När jag går tillbaka till regeringsförklaringen och regeringens
              budgetproposition för rättsväsendet 2007, finner jag också flera
              stycken i de texterna som helt klart överensstämmer med en ökad
              ambition att stärka rättstryggheten i dessa frågor utifrån brottsoffrets
              perspektiv. Rättsväsendet ska arbeta utifrån ett barnperspektiv
              och beakta barns utsatthet, står det. Utredningar som görs i samband
              med misstankar om att ett barn utsatts för ett brott ska vara
              anpassade till barnen, och barn som har utsatts för att bevittna
              våld i hemmet ska ha brottsofferstatus.
            </seg>
            <seg n="8bc3a71a">
              Den nya sexualbrottslagstiftningen trädde i kraft i april 2005.
              Då infördes särskilda straffbestämmelser för bland annat våldtäkt
              mot barn och sexuella övergrepp mot barn. Kravet på att handlingen
              ska ha begåtts under tvång slopades för att betrakta övergreppet
              som brott. Därmed skärptes också straffpåföljden. Straffmaximum
              för vissa allvarliga sexualbrott höjdes.
            </seg>
            <seg n="37f06064">
              Sedan den nya lagstiftningen trädde i kraft har det förekommit
              en del uppmärksammade domar där straffpåföljden har varit lägre
              än förväntat och där det har funnits reaktioner. Offrets agerande
              har fortfarande haft stor inverkan på domen i stället för det
              fokus som skulle ha varit på det sexuella övergreppets grad av
              våldshandling.
            </seg>
            <seg n="47c3207d">
              Det har gått en förhållandevis kort tid sedan den nya sexualbrottslagstiftningen
              trädde i kraft. Trots detta har justitieutskottets uppföljningsgrupp
              diskuterat att göra en uppföljning för att se hur tolkning, tillämpning
              och praxis tagit form utifrån den nya lagstiftningen. Utskottet
              har också från Justitiedepartementet fått bekräftat att en uppföljning
              av tillämpningen av den nya sexualbrottslagstiftningen kommer
              att initieras när det finns underlag nog för att bedöma och utvärdera
              den nya lagregleringen. Som centerpartist ser jag fram emot dessa
              uppföljningar, och jag önskar att de sker skyndsamt för att minimera
              risken för nya misstag i dessa ärenden.
            </seg>
            <seg n="4d4153ca">
              Fru talman! Det är en fråga som ingen hittills har tagit upp
              i den här församlingen. Den nämndes faktiskt inte heller av Ulrika
              som var väldigt mångordig. Det är frågan om straffpåföljder för
              psykiskt sjuka. När jag läser justitieutskottets betänkande nr
              9 tycker jag att det är ett väldigt kompakt dokument. Det är tyngt
              av mycket historik. Men just denna historik ger mig som ny ledamot
              i utskottet utrymme för att sätta mig in i nya frågor. I motion
              So264, som var orsaken till att det skrevs mycket om denna historik,
              beskrivs ett betänkande som handlar om Psykansvarskommitténs förslag
              till reformerad reglering för straffrättsliga påföljder för psykiskt
              störda lagöverträdare.
            </seg>
            <seg n="5f6b6804">
              Psykansvarskommitténs förslag, som överlämnades till regeringen
              redan i januari 2002, innehåller bland annat förslag om att krav
              på att tillräknelighet införs för att straffrättsligt ansvar ska
              kunna utdömas. Vidare föreslås att rättspsykiatrisk vård avskaffas
              som särskild påföljd och att de vanliga påföljderna, till exempel
              fängelse, i stället används för psykiskt störda lagöverträdare
              som dömts för brott. Dessa ska sedan ges rättspsykiatrisk vård
              inom fängelsets väggar under verkställigheten av sitt straff.
            </seg>
            <seg n="6dfff55a">
              Denna utredning lämnades alltså över till regeringen redan i
              januari 2002 och har sedan oktober 2003 fortsatt setts över av
              en nationell psykiatrisamordnare, för att i november 2006 mynna
              ut i ett delbetänkande och ett slutbetänkande.
            </seg>
            <seg n="e029e9f7">
              Jag kan i detta läge, med en ny regering som just tagit över
              ärendet, dela utskottets bedömning att man ska låta frågan vila
              ytterligare något för att inte föregripa det pågående beredningsarbetet.
              Men jag skulle gärna höra ifall Kerstin Andersson, som företräder
              Socialdemokraterna, kan svara mig på frågan: Varför är det på
              detta vis?
            </seg>
            <seg n="50854e8b">
              Kerstin inledde sitt anförande med att beskriva Socialdemokraternas
              handlingskraft. Det här är en fråga som har dragits i långbänk,
              som jag ser det. Det har alltså gått fem år sedan Psykansvarskommittén
              redovisade sin utredning. Sedan tillsattes en ny utredning som
              antog ett annat namn, en nationell psykiatrisamordning, för att
              komma fram till samma sak som den tidigare utredningen hade kommit
              fram till. Redan den första utredningen tog några år på sig. Jag
              vet inte hur lång tid det tog, men låt säga att det tog två år.
              I så fall är vi uppe i en summa av sju års utredande, och vi har
              inte kommit längre än, som det ser ut. Utredningar som handlar
              om omstruktureringar och reformeringar får inte dra ut på tiden.
            </seg>
            <seg n="1b607ba3">
              Lägger man samman åren blir det många år. Verksamheter som står
              inför reformer och omstruktureringar blir ofta hämmade i sin utveckling,
              både vad gäller kompetens bland personalen och investeringar.
            </seg>
            <seg n="ca6d86fb">
              Det vore intressant att höra av Kerstin Andersson som företräder
              Socialdemokraterna hur denna handlingskraft lyser igenom i denna
              fråga.
            </seg>
          </u>
          <note n="58a054e8">
            Jag yrkar bifall till förslaget i justitieutskottets betänkande
            JuU9 samt avslag på reservationerna.
          </note>
          <u who="unknown" xml:id="i-52875e8d99b10233-0" n="0747f835">
            <seg n="bad5fe16">
              (Applåder)
            </seg>
          </u>
          <note n="22eb6590">
            I detta anförande instämde Mildred Thulin (c).
          </note>
          <note type="speaker" n="a6b95bba">
            Anf. 14 JAN ERTSBORN (fp):
          </note>
          <u who="jan_ertsborn_46494c" xml:id="i-cedd1557f6e6b01a-0" n="c0de3185" next="i-ce78b5060816d29d-0">
            <seg n="55650437">
              Fru talman! I dagens debatt om straffrättsliga frågor har vi
              hört några inlägg och replikskiften. Det visar att det är fråga
              om många och vitt skilda områden inom straffrätten.
            </seg>
            <seg n="fecc4a95">
              Jag vill i mitt inlägg ta upp några frågor som inte har berörts
              särskilt mycket. Det handlar inte om någon prioritering. Brott
              ska bekämpas och många brott är lika viktiga. Jag har ändå valt
              ut några bitar.
            </seg>
            <seg n="cdc91086">
              En sak som ingen har berört är frågan om barnäktenskap och tvångsäktenskap
              som finns med i betänkandet. Riksdagen lagstiftade våren 2004
              och fastställde att dessa var ogiltiga och att man i vårt land
              inte fick viga folk under 18 år. En viss dispensmöjlighet fanns
              dock, men den vill vi nu arbeta bort. Det blev då inte tal om
              kriminalisering av de personer som medverkar till barnäktenskap.
              Den frågan är uppe nu och där menar vi från Folkpartiets och alliansens
              sida att detta måste vi göra någonting åt. Det är helt oacceptabelt
              att föräldrar och släktingar lovar bort barn i arrangerade äktenskap
              eller tvingar barn att gifta sig. Den här biten ska vi arbeta
              vidare med, och det kommer vår regering att göra.
            </seg>
            <seg n="8e72f778">
              Karin Nilsson berörde sexualbrotten lite grann. Även om det inte
              finns med i någon motion just nu tycker jag att man ska poängtera
              att det blev en olycklig lagstiftning med just rekvisitet hjälplöst
              tillstånd. Från oppositionens sida försökte vi att få det ändrat
              till den lydelse som Lagrådet ville ha, nämligen att kvinnan skulle
              befinna sig i en särskilt utsatt situation. Det är alldeles uppenbart
              att det finns ett antal kvinnor som i dag inte blir brottsoffer
              och där gärningsmännen inte blir fällda på grund av valet av rekvisitet
              hjälplöst tillstånd som den socialdemokratiska regeringen envist
              höll fast vid. Vi ska även på den punkten försöka att få till
              en ändring.
            </seg>
            <seg n="c3771d9e">
              När det gäller grooming och barnpornografi har jag ingen annan
              inställning än den som har redovisats här. Det är avskyvärda brott
              som vi snabbt måste åtgärda.
            </seg>
            <seg n="cd4532eb">
              Ingen har tagit upp frågan om preskription beträffande till exempel
              mord. Många av oss är nog överens om att vi tänker stödja det
              förslag som sedan januari månad ligger om att ta bort preskriptionstiden
              beträffande mord och en del andra allvarliga brott.
            </seg>
            <seg n="2631bdd5">
              Livstidsstraffet har ingen berört. Vi i Folkpartiet vill i princip
              ta bort livstidsstraffet, men vi har funnit att med ändringen
              och prövningen i Örebro tingsrätt som nu sker ska vi avvakta lite
              innan vi driver frågan vidare. Alla är medvetna om att vi knappast
              har ett livstidsstraff i vårt land. Det blir förändrat förr eller
              senare.
            </seg>
            <seg n="19175c43">
              Vi har också frågor om förverkande, som för jurister kanske är
              bland de besvärligaste. Där måste vi göra någonting för att komma
              åt den grova organiserade brottsligheten. Där har vi fått aviserat
              en proposition om ett utvidgat förverkande, och den kommer också.
            </seg>
            <seg n="b28d7d2e">
              Fru talman! Jag tog upp några frågor som inte har berörts särskilt
              mycket. Jag kan konstatera att utskottet egentligen är ganska
              överens i många avseenden.
            </seg>
            <seg n="93109b55">
              För att lite grann återknyta till den diskussion som har förts
              skulle jag vilja citera följande: Jag vet att vi får kritik för
              att vi avstyrker alla motioner och reservationer, trots att vi
              i mångt och mycket faktiskt är överens. Varför avstyrker vi det
              som till synes är både klokt och bra? Jo, eftersom departementet
              redan arbetar med det som man efterfrågar, och det vet ju ni också.
              Ni kan tycka att det låter hur klyschigt som helst, men för mig
              handlar det mer om att göra saker rätt än att göra dem snabbt.
            </seg>
            <seg n="9cc27320">
              Den jag citerade var Socialdemokraternas Helena Frisk ur ett
              protokoll från förra riksmötet.
            </seg>
            <seg n="e8755ab8">
              Många av mina tidigare debattörer borde fundera en liten stund
              på vad vi egentligen har debatterat när vi ställer oss frågan
              om varför vi gör och inte gör.
            </seg>
            <seg n="39ca1c2a">
              För min och majoritetens del handlar det om att komma till handling,
              och det ska vi verkligen se till att göra. Vi är beredda att ta
              debatten i framtiden när vi har fått lite mer tid på oss. Sex
              månader är alldeles för kort tid för att hinna verkställa mycket
              av det som vi alla vill ha genomfört.
            </seg>
          </u>
          <note n="b0ada18f">
            Fru talman! Avslutningsvis yrkar jag också bifall till förslaget
            i betänkandet och avslag på reservationerna.
          </note>
          <u who="jan_ertsborn_46494c" xml:id="i-ce78b5060816d29d-0" n="c0de3185" prev="i-cedd1557f6e6b01a-0">
            <seg n="bad5fe16">
              (Applåder)
            </seg>
          </u>
          <note type="speaker" n="65b9d22b">
            Anf. 15 PETER ALTHIN (kd):
          </note>
          <u who="peter_althin_61d03b" xml:id="i-a036433feff8a71d-0" n="bd890df8">
            <seg n="81c11546">
              Fru talman! Det är rätt svårt att komma sist. Jag kan, som någon
              annan gjorde tidigare, börja med att säga att jag instämmer med
              i varje fall de tre föregående talarna, vilka alla är representanter
              för alliansen.
            </seg>
            <seg n="1cd53495">
              För att inte glömma det börjar jag i den ändan att jag yrkar
              bifall till förslaget i betänkandet och avslag på alla reservationer.
              Det känns på ett sätt lite svårt att säga eftersom vi suckade
              och gnällde över det när vi var i opposition. På den onda tiden
              om jag säger så när vi var i opposition gnällde vi över att ingenting
              hände. Jag förberedde mig precis på detta, Kerstin Andersson och
              Alice Åström. Jag vill inte påstå att jag är synsk av den anledningen
              men jag kunde förutse att nu kommer gnällandet från er sida.
            </seg>
            <seg n="ac771ae2">
              Då skrev jag så här för att det skulle bli något sånär hyggligt
              när vi yrkar avslag på alla dessa reservationer: Det innebär inte
              självklart att alla reservationerna är hopplösa, ointressanta
              och fullständigt meningslösa. Det är i en demokrati viktigt med
              en kreativ och konstruktiv opposition.
            </seg>
            <seg n="c584f37d">
              Detta säger jag till er i oppositionen nu. Det sade ni aldrig
              någonsin till oss, i varje fall inte till mig.
            </seg>
            <seg n="16846881">
              Varför finns nu dessa avslag på reservationerna? Det har framförts
              av mina allianssystrar och -bröder. Antingen finns det ett gällande
              regelverk eller så finns det utrednings- och beredningsarbete.
            </seg>
            <seg n="8188633f">
              Det är en diger katalog, fru talman. När jag satt på kammaren
              i går tänkte jag om jag skulle ta och gå igenom allesammans. Då
              måste vi sannolikt flytta på påsken. Jag bestämde mig för att
              avstå från att gå igenom allesammans. Men det är en katalog och
              karta över mycket intressanta och viktiga ärenden såsom brott
              mot vissa utsatta grupper, brott mot frihet och frid, sexualbrott,
              barnpornografibrott, tillgreppsbrott, ekonomiska brott, skadegörelse,
              preskription, påföljder, juridiska personers straffansvar och
              förverkande.
            </seg>
            <seg n="62f2c1f6">
              I går var jag inte helt övertygad om att alla skulle njuta av
              att jag höll på hela eftermiddagen, så jag har begränsat mig lite
              grann.
            </seg>
            <seg n="36e00445">
              Oppositionens roll är faktiskt att ligga på och kräva resultat.
            </seg>
            <seg n="c4718164">
              Så agerade vi kristdemokrater när vi var i opposition. Jag har
              argumenterat och debatterat med både Kerstin Andersson och Alice
              Åström och säkert flera andra och framfört detta och sagt: Se
              till att det händer något! Kom igen!
            </seg>
            <seg n="cdb6fba3">
              Det är viktigt att oppositionen gör så. Men samtidigt måste vi
              ha ett underlag som leder till en lagstiftning som fungerar. Det
              blir lite tjafsigt. Det är ganska roande att lyssna på detta nu
              när vi har bytt roller och vi får höra: Nu är ni passiva och gör
              ingenting.
            </seg>
            <seg n="611382de">
              Vi har inte haft så lång tid på oss. Kom igen nästa år vid den
              här tidpunkten. Om det då fortfarande i så här många fall pågår
              en utredning och det inte finns något godtagbart skäl till det
              det kan ju finnas godtagbara skäl ska jag ta emot den kritik ni
              har.
            </seg>
            <seg n="1c858490">
              Men det är, som sagt, viktigt att det är välgrundat.
            </seg>
            <seg n="6128ed0b">
              Det var några punkter som jag tyckte var intressanta. Jag hade
              kanske hoppats att jag skulle vara ensam om dem. Jag har nu suttit
              och bockat av dem. De sista tog min liberala vän när han sade:
              Det är ingen som har pratat om preskription; det är ingen som
              har pratat om livstidsstraff.
            </seg>
            <seg n="dd9a8499">
              Jag trodde att Alice Åström skulle ta upp den frågan.
            </seg>
            <seg n="6bd27ecb">
              Jag börjar med barnpornografibrott. Det är något som engagerar
              Kristdemokraterna. Det har det gjort i alla tider. Ända sedan
              Inger Davidson satt i regeringen har det verkligen engagerat och
              vi har nu till sist, vågar jag påstå, fått med alla andra.
            </seg>
            <seg n="59bf7687">
              Det som Socialdemokraterna och Vänsterpartiet tar upp i reservation
              nr 8 är ju något som vi också vill. Vi vill ju samma sak. Utredningen
              ska redovisas senast den 31 augusti. Jag tittade efter och tänkte,
              hoppas nu att det är år 2007. Det var 2007. Det dröjer alltså
              bara några månader. Vi ska nog begära lite tålamod av oss själva
              och av er.
            </seg>
            <seg n="b80da368">
              Sedan kommer vi att hamna i ett läge när det gäller barnpornografi
              som jag tror att alla accepterar. Där måste vi göra något. Det
              är fullständigt oacceptabelt att det finns.
            </seg>
            <seg n="bc11b8e8">
              Preskription är en annan fråga som jag tycker är viktig för rättssamhället.
              Ska alla brott ha preskriptionstid? Det är inte självklart. Det
              finns ju en ökad kriminalteknisk kunskap som gör att det kan vara
              rimligt att preskriptionsreglerna ses över. Socialdemokraterna
              har i sin reservation just pekat på detta. Ska man förlänga preskriptionen
              för vissa brott?
            </seg>
            <seg n="84499685">
              Jag följer detta med stort intresse. Det finns en promemoria
              och frågan bereds i Regeringskansliet om man ska ta bort preskriptionen
              för de allvarligaste brotten till exempel. Ska preskriptionen
              förlängas för andra mycket allvarliga brott? Att se över detta
              när det gäller den allvarliga brottsligheten tror jag är väldigt
              bra. Vi står inte så långt från varandra där heller, Kerstin Andersson.
              Ni ville förlänga preskriptionen på vissa brott. Vi vill fundera
              på om man ska ta bort den för till exempel de brott där det finns
              ett livstidsstraff.
            </seg>
            <seg n="8d7f115b">
              Ha lite tålamod så ses vi nästa år och kan ta upp detta och se
              vad som hände.
            </seg>
            <seg n="8b18af53">
              Frågan om påföljderna trodde jag att Alice Åström från Vänsterpartiet
              skulle ta upp. Det finns en reservation från Vänsterpartiet om
              att ta bort livstidsstraffet som påföljd. Det är något som Kristdemokraterna
              också har varit inne på av flera skäl.
            </seg>
            <seg n="faf8cfce">
              Nu har det hänt något genom att vi har en ny domstol i Örebro
              tingsrätt som bedömer frågan om tidsbestämning av livstidsstraffen.
              Det tycker jag är viktigt. Mitt huvudskäl till att ta bort livstidsstraffet
              var att inte blanda ihop den dömande makten och den verkställande
              makten. Det var regeringen i form av sin nådeenhet som tidsbestämde
              straffen av nåd. Där har det skett en förbättring.
            </seg>
            <seg n="55be6a11">
              Jag kommer att följa resultatet av det mycket noga. Mig veterligen
              är det bara två ärenden som är avgjorda i tingsrätten. Inget av
              dem har fått tidsbestämt. Det har inte hamnat i hovrätten ännu
              och vi vet inte vad det blir av det. Jag kommer att följa detta
              med stor noggrannhet och se om det blir bättre eller sämre. Det
              är ändå ett steg i rätt riktning.
            </seg>
            <seg n="d58a1a4d">
              Om jag sammanfattar detta kan jag lugna oppositionen och säga
              att vi kommer att följa regeringens arbete väldigt noggrant för
              att se att utredningarna ger resultat och att vi kommer framåt
              i dessa ärenden. Jag vet inte om det lugnar socialdemokrater och
              miljöpartister eller vänsterpartister, men jag kommer att göra
              det. Jag utgår ifrån att ni i oppositionen ligger på och försöker
              få ärendena att komma framåt.
            </seg>
            <seg n="c79aa412">
              När vi står här nästa år tror jag att vi kommer att vara mer
              nöjda tillsammans, både oppositionen och regeringen, för att vi
              har uppnått det som vi i praktiken är ganska överens om.
            </seg>
          </u>
          <note type="speaker" n="24620584">
            Anf. 16 KERSTIN ANDERSSON (s) replik:
          </note>
          <u who="kerstin_andersson_06a1cf" xml:id="i-027b46a3d6ca0a65-1" n="3f32bbcf">
            <seg n="5d7b9cc5">
              Fru talman! Så möts vi igen, Peter Althin. Vi har mötts i många
              intressanta debatter. Jag minns speciellt en debatt som vi hade
              om stalkning. Stalkning finns ju också med i detta betänkande.
              Vi hade en lång debatt och var överens om att detta var något
              mycket oönskat, att det kunde upplevas oerhört kränkande och hotfullt
              och att det försämrade människors livskvalitet.
            </seg>
            <seg n="8621cbdb">
              Jag kan inte låta bli att citera dig. Jag krävde att vi skulle
              ha en bra och rättssäker lagstiftning och att vi skulle utreda
              och gå vidare med detta och att vi skulle titta på den lagstiftning
              vi har och hur vi använder den. Då sade du: Det kan inte avvakta.
              Det är det vi säger. Kom till skott! Det är bara att skriva på
              här, Kerstin Andersson.
            </seg>
            <seg n="0b892682">
              Rollerna är ombytta, precis som du sade i ditt anförande. I den
              debatt som vi har haft i dag känner jag ibland: Är det ombytta
              roller? Ni har hela tiden i era anföranden gått tillbaka till
              de utredningar som vi har gjort.
            </seg>
            <seg n="0799056b">
              Vi ska tydligen ta ansvar för det som komma skall. Men det är
              ju ni som har ansvaret nu. Det är ni som ska duka det där bordet
              som ni påstår inte var dukat. Ni har ansvar.
            </seg>
            <seg n="f3d67730">
              Man ser av betänkandetexten att ni ska återkomma snart. När tror
              Peter Althin att man snart återkommer med lagstiftning om stalkning?
            </seg>
          </u>
          <note type="speaker" n="33174785">
            Anf. 17 PETER ALTHIN (kd) replik:
          </note>
          <u who="peter_althin_61d03b" xml:id="i-a036433feff8a71d-1" n="bd890df8">
            <seg n="46fa9771">
              Fru talman! Stalkning är en form av systematisk förföljelse.
              Jag vill inte påstå att Kerstin Andersson utsätter mig för det
              nu. Riktigt så känns det inte.
            </seg>
            <seg n="b501727d">
              Jag lovar att vi kommer att ta ansvar för att sköta den här regeringens
              arbete. Det kan oppositionen och Socialdemokraterna helt släppa.
              Vi vill ha er kvar i ryggen med samma ambitionsgrad att se till
              att ärendena inte blir liggande. Vi kommer att göra vårt och så
              får vi känna att oppositionen tycker att det är intressant.
            </seg>
            <seg n="9a1f4276">
              Stalkning är något oerhört trist. Jag har själv varit utsatt
              för det. Det är inte något som jag är glad över. Jag vet precis
              vad det innebär. Jag hade gärna sett att vi hade kommit snabbare
              fram med detta.
            </seg>
            <seg n="5e5096b4">
              Jag vill inte påstå att det var en njutning att höra vad jag
              sade då. Men jag ställer mig fortfarande bakom det: Kom igen!
              Jag hoppas att du sparar min argumentation till nästa debatt så
              att jag kan säga: Nu är vi där. Nu har vi kommit hem.
            </seg>
            <seg n="cb51caf5">
              Problemet är att sätta allt i sjön på dessa få månader. Så dukat
              var inte bordet, som Ulrika har sagt. Nu dukar vi det med rätter
              av alla slag och med stor noggrannhet så att lagstiftningen blir
              bra.
            </seg>
          </u>
          <note type="speaker" n="a34fb3d1">
            Anf. 18 KERSTIN ANDERSSON (s) replik:
          </note>
          <u who="kerstin_andersson_06a1cf" xml:id="i-027b46a3d6ca0a65-2" n="3f32bbcf">
            <seg n="6a1e7389">
              Fru talman! Jag ser fram emot att ni återkommer med någonting
              när det gäller stalkning om det är behov av det.
            </seg>
            <seg n="e6fa0bf1">
              En annan fråga som jag tog upp i mitt anförande och som borde
              intressera Peter Althin är likheten inför lagen. Jag tog upp att
              det i dag går att försäkra sig mot påföljder.
            </seg>
            <seg n="9ab823e0">
              Jag skulle därför vilja ha Peter Althins syn på detta. Tycker
              Peter Althin att det är handlingskraftigt när man från en moderatledd
              regering säger att man följer denna fråga? När det handlar om
              likhet inför lagen och man ser att det finns kryphål borde man
              när en sådan situation uppstår göra något. Åtminstone skulle det
              ha stått i texten i betänkandet att justitieministern hade vidtagit
              någon form av åtgärd.
            </seg>
            <seg n="3544d893">
              Jag vill alltså gärna ha din syn på just detta att man i dag
              kan försäkra sig mot påföljder.
            </seg>
          </u>
          <note type="speaker" n="fd316535">
            Anf. 19 PETER ALTHIN (kd) replik:
          </note>
          <u who="peter_althin_61d03b" xml:id="i-a036433feff8a71d-2" n="bd890df8">
            <seg n="f38f8bd6">
              Fru talman! Vi har en moderatledd regering, men vi är fyra partier
              i den, och vi tar ansvar allesammans. Så försök inte att skjuta
              över detta på bara Moderaterna. Kristdemokraterna tar också ansvar
              för detta.
            </seg>
            <seg n="c456a26e">
              Det är ingen enkel historia, kan jag säga, att försäkra sig mot
              brott. Det är nämligen vad det är fråga om. Det som var aktuellt
              var att man hos ett bolag kunde försäkra sig mot parkeringsböter.
              Och om man fick en parkeringsbot så kunde man skicka in den till
              detta bolag som skulle betala den. Men det finns inga garantier
              för att bolaget betalar eftersom detta är en försäkring mot brott.
            </seg>
            <seg n="147c13ae">
              Problemet är inte så stort. Men självklart ska man naturligtvis
              försöka göra allt för att få bort det. Men jag tror inte att det
              är så enkelt som Kerstin Andersson säger och att man snabbt kan
              få bort det.
            </seg>
            <seg n="fc16c855">
              Vi bekämpar brottslighet. Men det är inte så enkelt att sätta
              i gång någonting. Detta bolag har sedan försvunnit. Och det finns
              inga rättsgarantier från samhällets sida heller.
            </seg>
            <seg n="0d90e863">
              Men självklart ska det råda likhet inför lagen. Det är det som
              jag har jobbat med i 30 år innan jag träffade Kerstin Andersson.
              Så det är någonting som jag verkligen ställer mig bakom.
            </seg>
          </u>
          <note type="speaker" n="13b53271">
            Anf. 20 ALICE ÅSTRÖM (v) replik:
          </note>
          <u who="alice_astrom_68ecfb" xml:id="i-0b05c2b9d6effd27-2" n="711b7b8e">
            <seg n="d2457061">
              Fru talman! Jag tänker inte förlänga den här debatten så väldigt
              mycket. Men Peter Althin tog upp frågan om livstidsstraffet, vilken
              jag inte berörde i mitt anförande. Men Vänsterpartiet har en reservation
              om livstidsstraffet. Jag tog inte upp det eftersom vi har fört
              en debatt och diskussion om det under väldigt många år, och jag
              prioriterade lite andra saker.
            </seg>
            <seg n="6beeea84">
              Men när det gäller livstidsstraffet kommer jag, precis som Peter
              Althin, att noga följa den förändring som har skett. En av de
              viktiga delarna i Vänsterpartiets kritik mot livstidsstraffet
              var just att man i fråga om detta blandade samman den lagstiftande
              och den dömande makten. Där fanns det oerhört principiella ställningstagandet.
              Den ordning som finns nu förändrar faktiskt detta faktum. Det
              tycker jag är positivt. Det var en uppgörelse som vi i den tidigare
              majoriteten bestående av s, v och mp gjorde.
            </seg>
            <seg n="92737188">
              Men det finns en sida kvar när det gäller livstidsstraffet, och
              där vet jag att Peter Althin och Kristdemokraterna har haft liknande
              funderingar. Det handlar om att man inte vet vilka tidsramar som
              gäller i fråga om livstidsstraffet såsom det är utformat. När
              man inte vet vilken tid som ska avtjänas blir det också problem
              när det gäller behandling inne på anstalterna. Den problematiken
              kvarstår fortfarande.
            </seg>
            <seg n="8aba6624">
              Vi är glada över att den principiella frågan är löst i och med
              det nya systemet. Men frågan om hur vi ska kunna ge människor
              vård och behandling på bästa möjliga sätt och hur man ska kunna
              klara av detta klientel inne på våra anstalter där man har problem
              just med de livstidsdömda har vi fortfarande inte löst. Därför
              tycker Vänsterpartiet att det är viktigt att vi går vidare och
              faktiskt avskaffar livstidsstraffet.
            </seg>
          </u>
          <note type="speaker" n="0efc8582">
            Anf. 21 PETER ALTHIN (kd) replik:
          </note>
          <u who="peter_althin_61d03b" xml:id="i-a036433feff8a71d-3" n="bd890df8">
            <seg n="c63d6a5b">
              Fru talman! Jag kan tala om vad vi kristdemokrater en gång i
              tiden skrev i vår motion om avskaffande av livstidsstraffet. Vi
              skrev där bland annat: Ett tungt skäl för att avskaffa livstidsstraffet
              är att den dömande makten då hålls isär från den verkställande
              makten.
            </seg>
            <seg n="b9a90093">
              Det var det tunga skälet först dömde en domstol, och sedan skulle
              den verkställande makten genom regeringen och Justitiedepartementets
              nådeenhet via nådeinstitutet tidsbestämma straffet. Det tyckte
              jag var principiellt helt felaktigt.
            </seg>
            <seg n="cce88cf2">
              Nu är det inte så. Nu är det Örebro tingsrätt som ska bedöma
              detta i ett tvåpartsförfarande. Och då har detta tunga skäl försvunnit.
            </seg>
            <seg n="298a3031">
              Jag kommer att följa vad som blir resultatet av detta därför
              att den tid som livstidsdömda har avtjänat hela tiden har förlängts.
              Så vad detta kommer att innebära kommer jag att följa mycket noga.
              Det var det ena. Så Alice Åström kan vara lugn när det gäller
              det.
            </seg>
            <seg n="3de85bb0">
              Det andra gäller att innehållet i själva verkställigheten naturligtvis
              är specifikt för den livstidsdömde. Men det är lika specifikt
              för långtidsdömda i övrigt, alltså att det finns ett innehåll
              i kriminalvården. Det kommer vi också att följa och se till att
              det blir ett innehåll. Oavsett om man är dömd till tio års fängelse
              eller till livstidsstraff måste det hända någonting under själva
              verkställigheten. Och där står Vänstern och Kristdemokraterna
              egentligen inte så långt ifrån varandra. Men ändå tycker vi att
              det är så roligt att debattera, så därför debatterar vi nu en
              sak som vi är relativt ense om.
            </seg>
          </u>
          <note type="speaker" n="98dce20f">
            Anf. 22 ALICE ÅSTRÖM (v) replik:
          </note>
          <u who="alice_astrom_68ecfb" xml:id="i-0b05c2b9d6effd27-3" n="711b7b8e">
            <seg n="32cb1c35">
              Fru talman! Jag tycker faktiskt att det är rätt skönt att man
              emellanåt också debatterar det som man är överens om de mer övergripande
              kriminalpolitiska frågorna, där livstidsstraffet är en del.
            </seg>
            <seg n="d6b77c70">
              Jag är glad över att höra att Peter Althin och Kristdemokraterna
              också kommer att följa den nya ordningen. När jag har försökt
              följa det som har hänt i Örebro tingsrätt har jag personligen,
              alltså inte partiet, känt en viss oro över den mediala spekulation
              som har varit i fråga om det första ärendet. Alla gamla bilder
              ska tas upp, och man ska återigen få höra offer, vittnen eller
              andra. Då hamnar man i en sådan situation att när man ska pröva
              om man ska tidsbestämma straffet blir det snarare en medial prövning
              av brottet ytterligare en gång. Det har gjort mig lite oroad.
              Nu hoppas jag att det var ett medialt intresse på grund av att
              man började med detta. Men om det skulle bli en sådan utveckling
              i fråga om detta känner jag mig osäker på om det blir en prövning
              på det sätt som jag är övertygad om att Kristdemokraterna, Vänsterpartiet,
              Socialdemokraterna och andra partier ville ha. Det har gjort mig
              oroad. Men vi får fortsätta att följa detta.
            </seg>
          </u>
          <note type="speaker" n="0c908c7d">
            Anf. 23 PETER ALTHIN (kd) replik:
          </note>
          <u who="peter_althin_61d03b" xml:id="i-19aaacb960901497-0" n="bd890df8" next="i-8912adbc34e0b778-0">
            <seg n="dcfcd4a5">
              Fru talman! Jag delar denna oro eftersom vi fortfarande inte
              vet vad som blir resultatet av detta. Såvitt jag vet har två fall
              blivit prövade, men man har inte tidsbestämt straffet i något
              av dessa fall. Jag vet att det första fallet är överklagat till
              hovrätten. Då får man se vad som händer med detta.
            </seg>
            <seg n="3a9c5d9d">
              Problemet med den första domen, som jag väl känner till, är att
              det egentligen inte fanns några vinkar om vad som skulle krävas
              för att tidsbestämma straffet. Man talade bara om att det fanns
              så väldigt mycket som talade mot att man skulle göra det. Det
              handlade alltså om straffvärdestänkandet.
            </seg>
            <seg n="48c2f8e4">
              Men jag kommer att följa detta, och vi får se vad resultatet
              blir när vi har flera domar, flera hovrättsdomar, och kan göra
              en utvärdering av det. Vi ska följa det med stort intresse.
            </seg>
          </u>
          <note n="28ca907c">
            Överläggningen var härmed avslutad.
          </note>
          <note n="5c29dc46">
            Ajournering
          </note>
          <note n="c242c6ec">
            Kammaren beslutade kl. 13.48 på förslag av andre vice talmannen
            att ajournera förhandlingarna till kl. 14.00 då frågestunden skulle
            börja.
          </note>
          <u who="peter_althin_61d03b" xml:id="i-8912adbc34e0b778-0" n="bd890df8" prev="i-19aaacb960901497-0">
            <seg n="a1de3604">
              Återupptagna förhandlingar
            </seg>
            <seg n="4873e26b">
              Den svenska vapenexporten
            </seg>
          </u>
          <note n="ea03bb0f">
            Förhandlingarna återupptogs kl. 14.00.
          </note>
          <note n="c9848a22">
            8 § Frågestund
          </note>
          <note n="e959ff87">
            Anf. 24 TREDJE VICE TALMANNEN:
          </note>
          <note n="0648d39d">
            Jag hälsar statsråden välkomna. I frågestunden deltar följande
            statsråd: näringsminister Maud Olofsson, statsrådet Mats Odell,
            justitieminister Beatrice Ask, statsrådet Maria Larsson och statsrådet
            Jan Björklund. Näringsminister Maud Olofsson kommer att besvara
            såväl allmänpolitiska frågor som frågor inom sitt eget ansvarsområde.
            Frågor till övriga statsråd förutsätts beröra deras ansvarsområden
            inom regeringen.
          </note>
          <note type="speaker" n="45310cc0">
            Anf. 25 PETER PEDERSEN (v):
          </note>
          <u who="peter_pedersen_420991" xml:id="i-799a470e91186d86-0" n="8b93fa2a">
            <seg n="48be8a77">
              Fru talman! Jag vill ställa min fråga till näringsminister Maud
              Olofsson.
            </seg>
            <seg n="cbcae1fe">
              Enligt uppgifter från myndigheten Inspektionen för strategiska
              produkter, som övervakar och ger tillstånd för den svenska vapenexporten,
              ökade den svenska vapenexporten förra året med 20 procent till
              drygt 10 miljarder.
            </seg>
            <seg n="345beced">
              Det kan vara värdefullt att förklara att vi egentligen har ett
              förbud mot svensk vapenexport. Vi har ett dispensförfarande, kan
              man säga. Man måste begära tillstånd för att få exportera vapen.
              Det kan ges under vissa förutsättningar, om det är viktigt för
              svensk försvars- och säkerhetspolitik i framtiden.
            </seg>
            <seg n="6d4ed84c">
              Min ena fråga är om näringsminister Olofsson anser att det är
              rimligt att ha ett undantag på ungefär 10 miljarder. Kan man då
              prata om ett undantag? Är det då inte snarare en regel att man
              beviljar vapenexport? Är det positivt om detta undantag bara ökar
              och ökar, så att den svenska vapenexporten alltså ökar?
            </seg>
            <seg n="ce61981a">
              Min andra fråga är om det inte är hög tid att införa ett demokratikriterium
              i svensk vapenexportslagstiftning. Om ett land inte är demokratiskt
              ska detta alltså vara ett ovillkorligt hinder då får man inte
              köpa vapen.
            </seg>
            <seg n="b73009b5">
              I dag är det väldigt grova kränkningar som gäller för att man
              ska säga nej. Är det rimligt?
            </seg>
          </u>
          <note type="speaker" n="5cee3ba6">
            Anf. 26 Näringsminister MAUD OLOFSSON (c):
          </note>
          <u who="maud_olofsson_73732a" xml:id="i-460265d916f185de-0" n="7959b00d">
            <seg n="62e3c148">
              Fru talman! Tittar man ur ett historiskt perspektiv på svenskt
              försvar ser man att vi har haft en stark försvarsindustri i Sverige
              därför att vi har haft en stark neutralitetspolitik och en stark
              politik när det gäller alliansfriheten. Det har gjort att vi har
              byggt upp en stark försvarsindustri för att vi ska kunna klara
              av att skydda oss själva.
            </seg>
            <seg n="b50f6f0e">
              Nu ser det lite annorlunda ut. Vi är fortfarande alliansfria,
              men vi har i det senaste försvarsbeslutet som också Vänsterpartiet
              var med i skrivit att vi ska gå från ett försvar där vi står vid
              gränserna och stoppar fienden till ett insatsförsvar.
            </seg>
            <seg n="6d54dec8">
              I ett sådant samarbete behövs också krigsmateriel. Försvarsmaterielen
              som svensk industri har är väldigt bra. De skyddar våra soldater
              i Afghanistan; de skyddar våra trupper när vi är på andra ställen.
            </seg>
            <seg n="64d76b42">
              Jag har lite svårt att se varför inte svensk försvarsindustri
              skulle kunna få vara med och delta i detta.
            </seg>
          </u>
          <note type="speaker" n="2729ad20">
            Anf. 27 PETER PEDERSEN (v):
          </note>
          <u who="peter_pedersen_420991" xml:id="i-799a470e91186d86-1" n="8b93fa2a">
            <seg n="a801ad21">
              Fru talman! Det var inte riktigt det jag ifrågasatte. Jag bor
              själv i närheten av en ort som är ganska känd för sin försvarsindustri.
              Det finns ett stort tryck på att köpa vapen i världen, och jag
              undrar om det då inte är rimligt att vi även i detta sammanhang
              vi som alltid pratar så mycket om demokrati säger att länder som
              inte är demokratiska inte ska kunna få köpa svenska vapen.
            </seg>
            <seg n="fab7f954">
              När vi pratar om vapenexport börjar plötsligt inte minst borgerliga
              politiker att relativisera demokratibegreppet, och säga att det
              kan se olika ut i olika länder. Jag tycker att det är en mycket
              märklig ståndpunkt. Vi borde kunna komma överens om att länder
              som inte är demokratiska, oavsett om de står till vänster eller
              höger, inte ska kunna köpa svenska vapen för att det kan vara
              ett ovillkorligt hinder.
            </seg>
            <seg n="fda5361e">
              Nu vill jag fråga om näringsminister Olofsson vill verka för
              att en sådan ändring tydliggörs i det nuvarande regelverket.
            </seg>
          </u>
          <note type="speaker" n="3ca87d01">
            Anf. 28 Näringsminister MAUD OLOFSSON (c):
          </note>
          <u who="maud_olofsson_73732a" xml:id="i-460265d916f185de-1" n="7959b00d">
            <seg n="972773b2">
              Fru talman! Först och främst är det väl viktigt att säga att
              försvarsindustrin ser annorlunda ut i dag. Det är ett mycket mer
              internationellt samarbete. Den svenska försvarsindustrin är inte
              bara är svensk. Det tror jag är viktigt att säga. Det innebär
              att en del av de här affärerna ser lite annorlunda ut än när det
              bara var en svensk försvarsindustri.
            </seg>
            <seg n="396005cb">
              Det andra jag vill säga är att det sker en prövning, och man
              granskar alla dessa ärenden. Jag kan konstatera att ärendena har
              behandlats under den tidigare, socialdemokratiska regeringen.
              Jag tror att det finns en rätt stor och bred enighet om att det
              kontrollsystem som vi har när det gäller försäljning av försvarsmateriel
              är en bra ordning.
            </seg>
            <seg n="ebe2cfc6">
              Vi kan behöva modernisera det, men som det ser ut nu sker ju
              en prövning varje gång vi får en sådan här affär. Jag tror att
              vi måste se att om vi har bra materiel bra bandvagnar och annan
              sådan materiel är det också ett skydd för våra egna soldater som
              är ute i fredsbevarande insatser. Det är väl bra om svensk försvarsindustri
              kan medverka i sådana sammanhang.
            </seg>
            <seg n="3f6ade74">
              Barnfattigdomen i Sverige
            </seg>
          </u>
          <note type="speaker" n="9f6e0db6">
            Anf. 29 MARINA PETTERSSON (s):
          </note>
          <u who="marina_pettersson_0a895f" xml:id="i-d530858351b8779a-0" n="90994990">
            <seg n="fb6900fc">
              Fru talman! Jag vill ställa min fråga till statsrådet Maria Larsson.
            </seg>
            <seg n="c100c986">
              Enligt Rädda Barnens undersökningar ökar barnfattigdomen i Sverige.
              I dess väg ökar också barnens fysiska och psykiska ohälsa. Klasskillnaderna
              ökar markant.
            </seg>
            <seg n="170d804e">
              En särskilt ekonomiskt utsatt grupp är barn till ensamstående
              föräldrar. Ungefär en tredjedel av till exempel barnen i Helsingfors
              som växer upp med en ensamstående föräldrar växer upp i fattigdom.
              Än mer är barnen till ensamstående föräldrar med utländsk härkomst
              väldigt utsatta.
            </seg>
            <seg n="6daecded">
              Jag undrar vad statsrådet Maria Larsson ämnar vidta för åtgärder
              för att minska klassklyftorna.
            </seg>
          </u>
          <note type="speaker" n="0ae200ac">
            Anf. 30 Statsrådet MARIA LARSSON (kd):
          </note>
          <u who="maria_larsson_b5d03e" xml:id="i-16ee8ce6e280ba58-0" n="30d1a450">
            <seg n="b43f6416">
              Fru talman! Jag vill tacka frågeställaren!
            </seg>
            <seg n="ff1f05ca">
              Ja, det är allvarligt med den typ av rapportering som vi har
              sett inte bara under det senaste året utan under en lång rad av
              år. Det växer upp allt fler barn under fattiga omständigheter
              i Sverige. Man får väl säga att det är resultatet som den tidigare
              regeringen lämnade efter sig, eftersom det är er period som detta
              faller tillbaka på. Det är dock inte tillfredställande, och det
              är viktigt att insatser kan sättas in.
            </seg>
            <seg n="c77d0501">
              Barnpolitiken i stort är Göran Hägglunds ansvarsområde, och jag
              svarar för den del som ligger inom socialtjänsten. En sak som
              jag tror är oerhört viktig är att de ensamstående föräldrarna,
              som är en utsatt grupp och som naturligtvis gör ett fantastiskt
              arbete, ändå måste kunna räkna med att få stöd i sin föräldrauppgift.
              Insatser för att stödja och stärka föräldrar i föräldraskapet
              är viktigt, inte minst för ensamstående föräldrar. Jag återkommer
              gärna till det.
            </seg>
          </u>
          <note type="speaker" n="28a104ce">
            Anf. 31 MARINA PETTERSSON (s):
          </note>
          <u who="marina_pettersson_0a895f" xml:id="i-d530858351b8779a-1" n="90994990">
            <seg n="7aedf689">
              Fru talman! Många av dessa föräldrar är ju offentligt anställda.
              Kvinnor är ofta deltidsarbetande, och ibland är de del- eller
              heltidsarbetslösa. Många av dessa kommer i slutet av denna månad
              se alliansens neddragningar i våra ersättningsnivåer som ett faktum.
              Då kommer de kanske direkt till socialförvaltningarna.
            </seg>
            <seg n="cf12644e">
              Vad ämnar statsrådet Maria Larsson göra om detta välter över
              på kommunernas budgetar också?
            </seg>
          </u>
          <note type="speaker" n="ee9d932c">
            Anf. 32 Statsrådet MARIA LARSSON (kd):
          </note>
          <u who="maria_larsson_b5d03e" xml:id="i-16ee8ce6e280ba58-1" n="30d1a450">
            <seg n="13813d69">
              Fru talman! Många av dessa ensamstående föräldrar har ett arbete
              där de förtjänar en inkomst. Med den skillnad som den nya regeringen
              gör kommer de att ha betydligt mer kvar i plånboken. Det är en
              av de viktigaste insatserna vi gör vi ökar möjligheten till egna
              val utifrån en större plånbok i slutet av månaden. Det tycker
              jag är väldigt viktigt att få säga.
            </seg>
            <seg n="cd806afb">
              Den reformen kanske är den som har allra störst betydelse för
              att öka de ekonomiska möjligheterna, inte minst för ensamstående
              föräldrar.
            </seg>
            <seg n="2e52bbc0">
              Hjälp till barn med dyslexi
            </seg>
          </u>
          <note type="speaker" n="5da76cc7">
            Anf. 33 LENA ASPLUND (m):
          </note>
          <u who="lena_asplund_9b9b89" xml:id="i-9b2f735ed4cafc23-0" n="d8d6480d">
            <seg n="680aa08d">
              Fru talman! Att kunna läsa och skriva är en oerhört viktig förmåga
              i dagens samhälle. Många barn som har dyslexi får i dag inte den
              hjälp de behöver. Man uppskattar att ungefär 58 procent av Sveriges
              befolkning lider av dyslexi. Det finns åtskilliga handlingsplaner
              och lagar som syftar till att förebygga och möta de behov som
              barn med dyslexi har. Långt ifrån alla skolor satsar dock tillräckliga
              resurser på detta.
            </seg>
            <seg n="c18ec621">
              Skolan har ett mycket stort ansvar för att utarbeta individuellt
              och tekniskt anpassade stöd till dessa elever. Det måste finnas
              resurser för att den tekniska anpassningen och de individuella
              hjälpmedlen finns tillgängliga för alla elever, oavsett var de
              är bosatta eller vilken skola de går i.
            </seg>
            <seg n="1dddbc3d">
              Min fråga är: Har statsrådet Björklund några planer eller funderingar
              på att säkerställa att alla barn med dyslexi i skolåldern får
              rätt insatser oavsett i vilken kommun eller i vilken skola de
              går i?
            </seg>
          </u>
          <note type="speaker" n="6d91cc9b">
            Anf. 34 Statsrådet JAN BJÖRKLUND (fp):
          </note>
          <u who="jan_bjorklund_1c8dc8" xml:id="i-26b99e143a252f0e-0" n="b63a1808">
            <seg n="8f5e1c90">
              Fru talman! Tack, Lena Asplund! Ett av regeringens i särklass
              största fokus inom utbildningspolitiken är att satsa just på baskunskaperna
              läsning, skrivning och räkning.
            </seg>
            <seg n="8338690c">
              Det största och viktigaste uppdraget som Statens skolverk hittills
              har fått av den nya regeringen är att ta fram nya mål för läsning
              och skrivning redan på lågstadiet, i årskurs 3, för att där med
              säkerhet identifiera de elever som inte har nått målen. Dit hör
              naturligtvis den grupp elever med mycket svåra läs- och skrivsvårigheter
              som frågeställaren tar upp.
            </seg>
            <seg n="76c9eebd">
              När det är sagt kan jag säga att kunskapen om dyslexi under lång
              tid har varit bristfällig i svensk skola och också kunskapen om
              hur man ska avhjälpa och komma till rätta med det. Inte ens forskarna
              är helt överens. Det finns olika tro på olika metoder.
            </seg>
            <seg n="f392816a">
              Detta är fokus för oss. Det ska finnas mål i årskurs 3 och en
              garanti om stödinsatser tidigt i stället för att vänta till sent
              som man gör i dag.
            </seg>
          </u>
          <note type="speaker" n="bad88f7e">
            Anf. 35 LENA ASPLUND (m):
          </note>
          <u who="lena_asplund_9b9b89" xml:id="i-9b2f735ed4cafc23-1" n="d8d6480d">
            <seg n="4504852a">
              Fru talman! Det är väldigt bra för de här barnen med teknisk
              utrustning av typen datorer, skannrar och program med röstsyntes
              där man kan skanna in ett stycke och få det uppläst. Det är väldigt
              dyrt och slår hårt för vissa skolor. Kan statsrådet tänka sig
              att ge anvisningar för en miniminivå som skolan bör uppfylla?
              Annars är det lätt saker som man sparar på när man ska dra ned
              kostnader i skolan.
            </seg>
          </u>
          <note type="speaker" n="31f345b8">
            Anf. 36 Statsrådet JAN BJÖRKLUND (fp):
          </note>
          <u who="jan_bjorklund_1c8dc8" xml:id="i-26b99e143a252f0e-1" n="b63a1808">
            <seg n="f199c70d">
              Fru talman! Jag skulle gärna som skolminister styra mycket mer
              i svenskt skolväsende, jag lovar. Men det är inte det styrsystem
              vi har. Det är ett kommunalt ansvar för skolan. Vi styr genom
              att ha tydliga mål och tydliga utvärderingar av resultaten. Ansvaret
              ligger på kommuner och friskolor att se till att eleverna når
              målen.
            </seg>
            <seg n="34a8366c">
              Vad vi kan göra från statens sida är att ha tydliga mål men också
              tydlig fortbildning av lärare när det gäller kunskaper om och
              insatser vid dyslexi. Det är för dåligt kunnande i svensk skola
              om dyslexi och hur man ska komma till rätta med det.
            </seg>
            <seg n="c60b4d41">
              Vi ska också i den nya skollagen införa en bestämmelse som innebär
              att eleverna ska ha rätt till stöd och hjälp redan om de inte
              når målen i trean. Det är då de ska ha stöd och hjälp. Det ska
              inte vara som i dagens skolsystem att man väntar med stödinsatser
              till gymnasiets individuella program. Det är alldeles för sent.
            </seg>
            <seg n="14e1b30a">
              Hjälpen ska sättas in tidigt. Det gäller i synnerhet för de elever
              som vi här talar om.
            </seg>
            <seg n="79ddef89">
              Utförsäljningen av statliga bolag
            </seg>
          </u>
          <note type="speaker" n="238d0ace">
            Anf. 37 BOSSE RINGHOLM (s):
          </note>
          <u who="bosse_ringholm_29e546" xml:id="i-69cfbe5e65fe2530-0" n="e6deafb7">
            <seg n="b138d145">
              Fru talman! Jag har en fråga till näringsministern.
            </seg>
            <seg n="7fbe6d87">
              I början på veckan presenterade de statliga bolagen en rekordvinst
              på 36 miljarder kronor. Dessa bolag är välskötta sedan mycket
              lång tid tillbaka. De har goda resultat och är konkurrenskraftiga
              både nationellt och internationellt. Min fråga handlar om varför
              regeringen i det här läget vill sälja ut de statliga företagen.
            </seg>
            <seg n="26dd84c6">
              Normalt sett brukar man sälja därför att man behöver pengar.
              Landets ekonomi är för närvarande utomordentligt god. Det har
              varit så kort tid av borgerligt regeringsinnehav att man inte
              har lyckat åstadkomma någon förändring på den punkten ännu i varje
              fall.
            </seg>
            <seg n="80e113c1">
              Man kan ställa frågan: Varför ska man sälja ut kyrksilvret just
              nu? Jag kan bara konstatera att det är nyliberal ideologi och
              nyliberal dogmatism som är det enda motivet.
            </seg>
            <seg n="13e34429">
              Därför vill jag fråga näringsministern: Finns det några andra
              skäl än nyliberal dogmatism för att sälja ut de statliga företagen
              just nu när de går så bra?
            </seg>
          </u>
          <note type="speaker" n="fbee995f">
            Anf. 38 Näringsminister MAUD OLOFSSON (c):
          </note>
          <u who="maud_olofsson_73732a" xml:id="i-460265d916f185de-2" n="7959b00d">
            <seg n="b4d24c01">
              Fru talman! Jag vet inte om Bosse Ringholm menar att vi ska sälja
              dem när det går dåligt och om det är alternativet.
            </seg>
            <seg n="a59d49c7">
              Staten ska äga bolag när det finns ett motiv för staten att äga.
              Jag har lite svårt att se att staten har en roll att spela när
              det gäller att producera till exempel sprit. Det tycker vi inte
              är den första och viktigaste rollen som staten har.
            </seg>
            <seg n="18b3b035">
              Om vi har ett antal bolag där vi tycker att det inte är ett ägande
              som staten bör ägna sig åt ska vi ju sälja dem när de är som mest
              värda. Vi ska inte vänta tills det blir lågkonjunktur och värdet
              på företagen sjunker. De kommer också att hamna i en lågkonjunktur.
            </seg>
            <seg n="844e8a82">
              Vi har också pekat ut de sex bolagen därför att vi vet att det
              är attraktiva bolag. De kommer att kunna drivas på ett bra sätt
              för samhällets nytta med andra ägare.
            </seg>
            <seg n="1f0afd60">
              Försäljningen ska ske på ett ansvarsfullt sätt. Det är Mats Odell
              som kommer att sköta det. Jag tror att skattebetalarna kommer
              att känna sig väldigt nöjda när de affärerna är klara.
            </seg>
          </u>
          <note type="speaker" n="1c18fc0f">
            Anf. 39 BOSSE RINGHOLM (s):
          </note>
          <u who="bosse_ringholm_29e546" xml:id="i-69cfbe5e65fe2530-1" n="e6deafb7">
            <seg n="870da02b">
              Fru talman! Det ante mig att näringsministern har samma uppfattning
              som Mats Odell, nämligen att prognosen är att de statliga företagen
              kommer att gå dåligt i framtiden. Jag förstår att det är den nuvarande
              regeringens kapacitet att sköta företagen som ligger bakom den
              bedömningen.
            </seg>
            <seg n="ac8cec43">
              Statliga företag har särskilda motiv. Det kan finnas alkoholpolitiska
              motiv. Det kan finnas motiv att exempelvis få ned räntorna för
              bolånekunderna. Det har varit ett utomordentligt bra motiv. Detta
              ska nu helt sopas undan via utförsäljningsbeslutet.
            </seg>
            <seg n="42febeab">
              Jag vet att Maud Olofsson har varit engagerad i företagsamhet
              på hemmaplan. Men det har oftast inte gått så bra. Hon har kanske
              erfarenhet av företag som har gått dåligt. Jag hoppas att Maud
              Olofsson nu inte ställer till det på samma sätt med de statliga
              företagen i fortsättningen.
            </seg>
            <seg n="a95486d1">
              Jag konstaterar att det är nyliberal dogmatism som säger: Här
              ska vi sälja statliga företag. Det gäller oavsett om de är till
              för att skärpa konkurrensen på en marknad, är till för kunderna
              eller är till för medborgarna. Det är verkligen inte bra för landet
              och landets ekonomi.
            </seg>
          </u>
          <note type="speaker" n="e9655a96">
            Anf. 40 Näringsminister MAUD OLOFSSON (c):
          </note>
          <u who="maud_olofsson_73732a" xml:id="i-460265d916f185de-3" n="7959b00d">
            <seg n="e53b477a">
              Fru talman! Till skillnad från Bosse Ringholm har jag erfarenhet
              av eget företagande. Det är väldigt bra som näringsminister att
              ha det. Jag tror att en del finansministrar skulle ha mått gott
              av att också ha den erfarenheten.
            </seg>
            <seg n="6d6f67b2">
              Bosse Ringholm påstår att vi har dogmatiska åsikter om detta.
              Nej, vi tycker bara att det inte är så särskilt bra att staten
              äger en massa företag som med fördel kan ägas av andra. Mats Odell
              och jag är helt överens om detta, och hela regeringen står bakom
              det.
            </seg>
            <seg n="ed63f556">
              Jag tror inte att svenska folket har så lätt att förstå varför
              staten ska producera sprit. Jag trodde att Bosse Ringholm skulle
              vara lite mer intresserad av att se på frågan utifrån ett sådant
              perspektiv.
            </seg>
            <seg n="b0b40ec0">
              När ska man sälja? Man ska passa på när det är ett högt värde.
              Det är skattebetalarnas pengar och deras företag. Då ska vi naturligtvis
              sälja dem i ett läge när det är ett högt pris på dem, och vi kan
              få ut maximalt med pengar.
            </seg>
            <seg n="def99286">
              Om Bosse Ringholm tänker efter tror jag att han vet att ibland
              är det lågkonjunktur, och ibland är det högkonjunktur. Det är
              så i ekonomin. Då passar vi på att lyfta ut de här företagen och
              bjuda ut dem till försäljning i en tid när vi kan få bra betalt.
            </seg>
            <seg n="44c12646">
              Jag vet att det finns en ideologisk skillnad mellan Socialdemokraterna
              och Allians för Sverige i det stycket.
            </seg>
            <seg n="55b63a49">
              Intäkterna från utförsäljningen av statliga bolag
            </seg>
          </u>
          <note type="speaker" n="4de4b707">
            Anf. 41 ULF NILSSON (fp):
          </note>
          <u who="ulf_nilsson_b08371" xml:id="i-3fcd9160f7c6e97e-0" n="443f61ed">
            <seg n="031e582a">
              Fru talman! Jag tänkte fråga också statsrådet Mats Odell angående
              den statliga företagsförsäljningen.
            </seg>
            <seg n="8be9486f">
              Jag tycker att det är alldeles utmärkt att staten minskar ägandet
              av kommersiella bolag som verkar på marknaden. Däremot skulle
              jag vilja fråga statsrådet om Finansdepartementet helt har bestämt
              sig för att bara använda intäkterna från försäljningen till att
              betala på statsskulden.
            </seg>
            <seg n="3af5a441">
              Vi får en väldig konkurrens i världen av länder med bland andra
              Kina och Sydkorea, och hela Europa satsar på spetsforskningen.
              När den förra borgerliga regeringen, där statsrådet också var
              statsråd, avvecklade löntagarfonderna inrättades forskningsstiftelser
              som visade sig vara väldigt framgångsrika.
            </seg>
            <seg n="129429c9">
              Jag tänker mig att man nu på samma gång skulle kunna använda
              en liten del av intäkterna från företagsförsäljningen och så att
              säga omvandla de gamla aktieinvesteringarna till investeringar
              i kunskap för framtiden.
            </seg>
            <seg n="e28f6e72">
              Min fråga är om statsrådet kan tänka sig att använda en del av
              intäkterna från försäljningen till att skapa nya forskningsstiftelser.
            </seg>
          </u>
          <note type="speaker" n="6530412b">
            Anf. 42 Statsrådet MATS ODELL (kd):
          </note>
          <u who="mats_odell_b796ef" xml:id="i-3fcdd6b94c626915-0" n="fba56d8e">
            <seg n="a8d1656d">
              Fru talman! Eftersom jag har blivit apostroferad tidigare av
              andra talare kan jag passa på att säga att när man i de kalkyler
              som har diskuterats jämför ränteminskningarna när vi säljer för
              150 miljarder med utdelningsinkomster för nästan det dubbla från
              de företagen vittnar det om att matematikkunskaperna behöver förbättras
              på många håll.
            </seg>
            <seg n="a63ab83a">
              Ulf Nilssons fråga är däremot ganska lätt att svara på. Alliansen
              har helt och hållet inriktat sig på att använda pengarna till
              att amortera på statsskulden. Det har varit vår inriktning. Det
              är vad vi har kommunicerat till väljarna. Det är det besked jag
              kan ge i dag. Det finns i dag ingen annan inriktning. Jag vet
              att det finns en diskussion om detta. Vi får lyssna på den. Men
              beskedet i dag är att för närvarande är det vad som gäller.
            </seg>
          </u>
          <note type="speaker" n="8ac3d806">
            Anf. 43 ULF NILSSON (fp):
          </note>
          <u who="ulf_nilsson_b08371" xml:id="i-3fcd9160f7c6e97e-1" n="443f61ed">
            <seg n="01ea8899">
              Fru talman! Tack för svaret. Läget är det att om Sverige ska
              nå upp till 1 procent av bnp, bruttonationalprodukten, i statliga
              satsningar på forskning skulle det behövas 23 miljarder till om
              året. Regeringen gör en stor satsning på forskning, och det är
              väldigt bra. Men det har urholkats under många år.
            </seg>
            <seg n="da3f40e7">
              Om man till exempel tog en fjärdedel av intäkterna från försäljningen
              skulle det ge resurser till forskningen på ca 3 miljarder kronor
              om året de närmaste tio åren. Min följdfråga blir helt enkelt:
              Jag hoppas att och undrar om statsrådet ändå vill ta med sig den
              frågan och vara öppen för diskussion när det gäller att investera
              i forskning och kunskap för framtiden.
            </seg>
          </u>
          <note type="speaker" n="6f99b20d">
            Anf. 44 Statsrådet MATS ODELL (kd):
          </note>
          <u who="mats_odell_b796ef" xml:id="i-3fcdd6b94c626915-1" n="fba56d8e">
            <seg n="15bb589b">
              Fru talman! Ulf Nilsson tar upp en väldigt viktig fråga, nämligen
              forskning och kunskap. Svensk välfärd vilar i stor utsträckning
              på att vi har legat i framkant i bägge dessa avseenden. Vi konstaterar
              att vi är på väg att sjunka tillbaka.
            </seg>
            <seg n="288cf409">
              Detta har vår regering bestämt sig för att ändra på. Det är därför
              vi nu satsar mycket på forskning. Vi har också ett mycket ambitiöst
              program för att fortsätta öka detta.
            </seg>
            <seg n="2cd4ac78">
              Jag har inget mandat att ändra det besked som vi gick till val
              på, men jag är övertygad om att Ulf Nilsson och flera med honom
              kommer att föra den här diskussionen. Var den slutar vet inte
              jag.
            </seg>
            <seg n="87d3817b">
              Jakttillstånd för utländska jägare
            </seg>
          </u>
          <note type="speaker" n="7b8012e0">
            Anf. 45 KARIN ÅSTRÖM (s):
          </note>
          <u who="karin_astrom_fd6bf9" xml:id="i-3f3b20a403142a2c-0" n="2f7381fe">
            <seg n="1716536b">
              Fru talman! Inför hösten 2006 beslutade Länsstyrelsen i Norrbottens
              län att senarelägga jaktstarten i våra fjällområden för utländska
              jägare. Man införde också ett krav på att de ska ha en guide med
              sig.
            </seg>
            <seg n="2b209216">
              EU-kommissionen har sedan frågat regeringen om detta kan utgöra
              ett hinder för den fria rörligheten och för näringsverksamhet.
              Vad jag kan förstå tittar nu regeringen över möjligheterna att
              förändra regelverket för att andra än svenskar ska kunna jaga
              i våra fjällområden. Regeringen gör detta med hänvisning till
              EU:s tjänstedirektiv, det vill säga med betoning på att småviltjakten
              i fjällen skulle vara en tjänst och inte en naturresurs. Om detta
              skulle bli betraktat som tjänst skulle det vara förödande, framför
              allt för småviltsjakten men också för rennäringen och naturens
              uthållighet.
            </seg>
            <seg n="9b3014cb">
              Jag skulle vilja fråga näringsminister Maud Olofsson vad regeringens
              inställning i frågan egentligen är. Ska detta ses som en tjänst
              eller ska det ses som en naturresurs?
            </seg>
          </u>
          <note type="speaker" n="41beca01">
            Anf. 46 Näringsminister MAUD OLOFSSON (c):
          </note>
          <u who="maud_olofsson_73732a" xml:id="i-460265d916f185de-4" n="7959b00d">
            <seg n="8a26f0a1">
              Fru talman! Det är bådeoch. Det är en naturresurs som i sin tur
              kan användas som en tjänst. Om EU-kommissionen ställer frågan
              till oss finns det en bakgrund till det. Det finns ju också lite
              olika intressen i vårt eget land i frågan.
            </seg>
            <seg n="971586e5">
              Det regeringen gör nu är att lyssna till de olika intressena.
              Det är samerna som har sina intressen, det är jägarna som har
              sina och det är de företag som hyr ut jaktguider och som har egen
              näringsverksamhet runt omkring det här. Detta är ingen enkel fråga,
              för det finns många olika intressen. Vi försöker lyssna in och
              se hur vi kan hitta en balansgång där de olika intressena kan
              samverka.
            </seg>
            <seg n="6b6be9b1">
              Vi behöver använda naturresurserna på ett bra sätt och göra det
              möjligt för fler att få tillgång till dem. En del kan ju också
              tjäna pengar på jakten. Men detta måste förenas med samernas rätt
              till sin mark och med jägarnas möjligheter att få jaga på markerna.
            </seg>
          </u>
          <note type="speaker" n="77a266fe">
            Anf. 47 KARIN ÅSTRÖM (s):
          </note>
          <u who="karin_astrom_fd6bf9" xml:id="i-3f3b20a403142a2c-1" n="2f7381fe">
            <seg n="0c96580d">
              Fru talman! Jag tycker ändå att det är rätt märkligt att regeringen
              ännu inte har svarat på EU-kommissionens fråga. Jag ser det som
              att regeringen lägger sig platt inför EU-kommissionen. Jag får,
              tillsammans med många kamrater uppe i norr, det bestämda intrycket
              att det här handlar om att man kommer att hävda att småviltsjakten
              är att se som en tjänst.
            </seg>
            <seg n="4ed2155b">
              Detta kommer att få förödande konsekvenser för småviltsjakten
              i fjällen. Vi lämnar fritt fram för sju miljoner jägare från övriga
              Europa att jaga fritt i våra fjäll. Vi måste naturligtvis ha ordning
              och reda i fjällen också; det är jätteviktigt. Naturen och viltet
              tål inte så stort jakttryck. Det är en självklarhet som många
              är medvetna om. Rennäringen kommer att drabbas särskilt.
            </seg>
            <seg n="61641592">
              Jag skulle vilja fråga igen om regeringens inställning, för jag
              tycker att den borde vara klar nu. Framför allt handlar det om
              ifall man tänker göra en konsekvensanalys om man förändrar regelverket.
            </seg>
          </u>
          <note type="speaker" n="f657427d">
            Anf. 48 Näringsminister MAUD OLOFSSON (c):
          </note>
          <u who="maud_olofsson_73732a" xml:id="i-460265d916f185de-5" n="7959b00d">
            <seg n="00714db3">
              Fru talman! Låt oss börja i den sista änden. Det är konsekvensanalysen
              vi gör. Det är därför vi tar lite tid på oss. Jag vill inte förenkla
              frågan, för det finns många motstridiga intressen.
            </seg>
            <seg n="bac7daa3">
              Vi ska komma ihåg att det också finns en hel del svenskar som
              åker utomlands och jagar och tycker att det är alldeles självklart.
              Det är det som är det fina med rörligheten på Europamarknaden;
              vi får tillgång till varandras jaktmarker. I det ligger också
              lite olika traditioner när det gäller tid, tillgänglighet och
              annat. Det som är det viktiga i detta är att hitta ett regelverk
              där samer kan känna sig nöjda, där de som har sina företag i fjällvärlden
              och hyr ut jaktguider kan känna sig nöjda och där jägarna kan
              känna sig nöjda. Det finns en del pusselbitar som vi kan behöva
              jobba med för att hitta en sådan samsyn.
            </seg>
            <seg n="c47afa60">
              Jag unnar fler att uppleva fjälljakten, men jag vill också ha
              en ordning där vi inte hotar naturlivet och den fina natur som
              finns uppe i fjälltrakterna.
            </seg>
            <seg n="b8f103b9">
              Trängselskatten i Helsingfors
            </seg>
          </u>
          <note type="speaker" n="b1386ffb">
            Anf. 49 SVEN BERGSTRÖM (c):
          </note>
          <u who="sven_bergstrom_b4b613" xml:id="i-233d8a39c355b576-0" n="c41543e9">
            <seg n="cbc4d292">
              Fru talman! Regeringen har gett det välkomna beskedet att man
              vill återinföra trängselskatten i Helsingfors. Det kan ske från
              den 1 juli 2007.
            </seg>
            <seg n="f430c11b">
              Syftet med trängselskatten är framför allt att bidra till att
              finansiera investeringar i infrastruktur, men även att minska
              biltrafiken och förbättra miljön.
            </seg>
            <seg n="0ddca8b3">
              Det finns en bred enighet om att den avgörande kontrollen över
              trängselskatten, både när det gäller systemets utformning och
              användningen av intäkterna, bör ligga på lokal eller regional
              nivå. För att det ska vara möjligt krävs dock en ändring av regeringsformen
              något som Grundlagsutredningen nu håller på att titta på och ska
              lägga fram förslag om.
            </seg>
            <seg n="4afa5ab8">
              Samtidigt sprids det nu uppgifter om att regeringen inte skulle
              vara beredd att fullfölja tanken om att det ska beslutas lokalt
              om trängselskatten och trängselavgiften. Det vore välkommet om
              justitieministern från riksdagens talarstol kunde ge ett reellt
              besked om att man tänker fullfölja de signaler som har getts tidigare
              om att det här är en fråga som ska avgöras lokalt och regionalt,
              och inte här i riksdag och regering.
            </seg>
          </u>
          <note type="speaker" n="d964b6da">
            Anf. 50 Justitieminister BEATRICE ASK (m):
          </note>
          <u who="beatrice_ask_709106" xml:id="i-aeefd0f161e4636e-0" n="a99d6ec8">
            <seg n="a0dab218">
              Fru talman! Det är ju förfärligt om det sprids rykten, Sven Bergström.
              Jag har inte hört talas om dem, men det är naturligtvis olyckligt
              om man får föreställningen att vi inte skulle stå fast vid det
              vi tidigare har sagt, nämligen att vi vill ha förändringar av
              den här typen av trängselavgifter så att man får ett lokalt beslutsfattande.
            </seg>
            <seg n="848963de">
              Det hör till saken att detta är frågor som vi måste hantera via
              grundlagarna, vilket är lite omständligare än när vi kan fatta
              enkla beslut här i kammaren. Det kommer därför att ta lite tid.
              Men vi har gett de uppdrag och startat det arbete som behövs för
              att man ska åstadkomma detta. Det pågår.
            </seg>
            <seg n="18a8affa">
              Däremot krävs lite mer tid för att klara av detta. Det innebär
              att man kan bli tvingad att ta ut trängselavgifter innan man har
              löst uppdraget. Man får lösa det i vanlig ordning med en ordentlig
              återkoppling så att de berörda kommunerna är informerade och med
              på vagnen. Det är vår ambition och det vore det enklaste att sådana
              här beslut ska fattas av dem som är närmast berörda av beslutet.
            </seg>
          </u>
          <note type="speaker" n="1d72fdc9">
            Anf. 51 SVEN BERGSTRÖM (c):
          </note>
          <u who="sven_bergstrom_b4b613" xml:id="i-233d8a39c355b576-1" n="c41543e9">
            <seg n="d0d7722f">
              Fru talman! Jag tackar för det beskedet, och jag välkomnar det
              verkligen. Jag tror att det är bra att det ges ett tydligt besked
              om detta. Det är också bra att regeringen samråder under den tid
              som man ännu inte kan gå till beslut lokalt om hur pengarna ska
              användas och så vidare.
            </seg>
            <seg n="07745be3">
              Som centerpartist och decentralist välkomnar jag att vi kan föra
              över fler beslut lokalt och regionalt. Det borde ligga i allas
              intresse. Det ger dessutom tydliga incitament till de politiker
              och förtroendevalda som jobbar lokalt och regionalt att ta befälet
              över de här frågorna och känna att de kan påverka dem fullt ut.
            </seg>
          </u>
          <note type="speaker" n="d8c830f6">
            Anf. 52 Justitieminister BEATRICE ASK (m):
          </note>
          <u who="beatrice_ask_709106" xml:id="i-aeefd0f161e4636e-1" n="a99d6ec8">
            <seg n="001924b4">
              Fru talman! Jag vill bara lägga till att vi har haft ganska stora
              problem när det gäller trängselavgifterna och den hantering som
              har varit de senaste åren. Medborgarna lokalt har inte varit med
              på vagnen. Det har hållits ett antal folkomröstningar, och vi
              har fört många diskussioner. Vi i alliansen har samlat oss omkring
              detta: Om man ska ta ut särskilda avgifter så får man leverera
              någonting också. Vår ambition är att leverera ett helt paket.
            </seg>
            <seg n="aac4dcb5">
              Vi har också vinnlagt oss om ett arbete där vi nu låter de berörda
              kommunerna sitta ned och resonera sig samman. De har dragit åt
              lite olika håll, och det är också ett bekymmer vi har haft med
              trafikproblemen i Helsingfors. Detta har utretts under de senaste
              decennierna; jag tror att en del av oss har varit med hur länge
              som helst. Nu försöker vi komma fram i frågan och samtidigt lösa
              det här.
            </seg>
            <seg n="cb00b0f5">
              Jag är glad om jag kan rätta till illvilliga rykten. Vår ambition
              är att lösa det här i grunden. Men tågordningen kommer att vara
              lite ojämn beroende på att vi har ordentliga regler för förändringar
              i grundlagarna, och så ska det vara.
            </seg>
            <seg n="00909a2b">
              En värdighetsgaranti i äldreomsorgen
            </seg>
          </u>
          <note type="speaker" n="8e1dbab1">
            Anf. 53 GUNILLA TJERNBERG (kd):
          </note>
          <u who="gunilla_tjernberg_794b01" xml:id="i-c82659f6a9212db9-0" n="cbaed594">
            <seg n="c593f9bb">
              Fru talman! Jag har en fråga till folkhälsominister Maria Larsson.
              Kvaliteten och inte minst bemötandet inom äldreomsorgen är en
              fråga som engagerar många. I flera valrörelser har mer pengar
              utlovats till äldreomsorgen, men larmrapporterna har trots det
              inte blivit färre. Den senaste lägesrapporten från Socialstyrelsen
              visar också på uppenbara brister.
            </seg>
            <seg n="f01a86a9">
              Nu satsar regeringen nästan 2 miljarder kronor extra på äldreomsorgen.
              Det är bra. Utöver de 2 miljarderna har regeringen tillsatt en
              utredning som ska komma med förslag på hur en värdighetsreform
              skulle kunna införas. Den ska garantera våra äldre en viss minimistandard
              när det gäller kvalitet och bemötande. Det är ett initiativ som
              jag välkomnar.
            </seg>
            <seg n="d96bf3c3">
              Min fråga till statsrådet Maria Larsson gäller på vilket sätt
              hon avser att införa en värdighetsgaranti. Och hur ska man göra
              för att garantin inte bara ska bli en pappersprodukt som så mycket
              annat har blivit utan att den enskilde har märkt någon skillnad?
            </seg>
          </u>
          <note type="speaker" n="b1794734">
            Anf. 54 Statsrådet MARIA LARSSON (kd):
          </note>
          <u who="maria_larsson_b5d03e" xml:id="i-16ee8ce6e280ba58-2" n="30d1a450">
            <seg n="b2acaeb9">
              Fru talman! En värdighetsgaranti är någonting alldeles nytt inom
              äldreomsorgen, så tack så mycket för frågan! Detta är att plöja
              ny mark och att göra också äldreomsorgen värdegrundsbaserad.
            </seg>
            <seg n="396eba1e">
              Målsättningen är precis den som Gunilla Tjernberg sade, att garantera
              att man får ett värdigt bemötande i varje del av livet, också
              när man har blivit gammal och när man inte kan tala för sig själv.
              Vi skriver i direktiven om vikten av att den som inte kan föra
              sin egen talan ska få veta att man ändå får en god vård. Och det
              gäller inte bara den som är mottagare av vården utan också anhöriga
              och personal.
            </seg>
            <seg n="28f6a537">
              Jag noterade till min glädje att i SKTF, som är den fackliga
              organisation som har enhetschefer inom äldreomsorgen och biståndshandläggare
              inom sitt förbund, är nästan 80 procent av enhetscheferna positiva
              till ett sådant här förslag. Jag tror att det handlar om att man
              just kan definiera miniminivåer så att vi får något att mäta emot.
            </seg>
          </u>
          <note type="speaker" n="d45dffd9">
            Anf. 55 GUNILLA TJERNBERG (kd):
          </note>
          <u who="gunilla_tjernberg_794b01" xml:id="i-c82659f6a9212db9-1" n="cbaed594">
            <seg n="5191577a">
              Fru talman! Jag tackar statsrådet Maria Larsson för svaret. Jag
              tror också att det här kanske kommer att ta en tid, men det är
              bättre att det får ta tid än att stressa fram någonting som sedan
              inte håller måttet. Men jag skulle ändå vilja betona vikten av
              att det här arbetet får ske så snabbt som möjligt eftersom just
              bemötande och värdighet är några av de viktigaste frågorna som
              vi har inom äldreomsorgen.
            </seg>
            <seg n="e56f593d">
              Jag har en följdfråga till statsrådet Maria Larsson. Skulle hon
              kunna tänka sig att införa en kompensation, till exempel att våra
              äldre kan få ersättning och kompensation om de inte får den miniminivå
              som en kommande värdighetsgaranti ska ge? Det skulle göra att
              frågan och reformen får det allvar och det mottagande som den
              är värd.
            </seg>
          </u>
          <note type="speaker" n="e70c1f83">
            Anf. 56 Statsrådet MARIA LARSSON (kd):
          </note>
          <u who="maria_larsson_b5d03e" xml:id="i-16ee8ce6e280ba58-3" n="30d1a450">
            <seg n="8494ca63">
              Fru talman! Det är min förhoppning att det här ska införas i
              varje kommun, men det sker naturligtvis med respekt för det kommunala
              självstyret. Det viktiga är att man vet att man kan garanteras
              en värdig omsorg i varje del av landet. Utredaren, Thorbjörn Larsson,
              vd för Ersta diakoni, ska också titta på möjligheten att införa
              sanktionssystem av olika slag. En del kommuner jobbar redan på
              det här sättet. Markaryds kommun är ett exempel som har servicegarantier.
              Får man inte maten levererad varm via hemtjänsten som kommunen
              har utlovat utgår någon form av kompensation. Det är också någonting
              som vi tittar på via den här utredningen.
            </seg>
            <seg n="40f02ae0">
              Utförsäljningen av Telia
            </seg>
          </u>
          <note type="speaker" n="da9e952f">
            Anf. 57 MONICA GREEN (s):
          </note>
          <u who="monica_green_0b84cd" xml:id="i-cb02cbeaf52fe79e-0" n="10e232a9">
            <seg n="b2da6a94">
              Fru talman! Det är klart att det kliar lite i fingrarna att fråga
              Maud Olofsson hur många företag som siffernissen Anders Borg har
              haft eftersom hon tyckte att det var så viktigt att lära sig att
              köra företag i botten, men det ska jag inte göra.
            </seg>
            <seg n="d031992e">
              Jag ska ställa en fråga till Mats Odell som också handlar om
              det som vi pratat om tidigare, nämligen utförsäljningen av de
              statliga företagen. Jag tycker att det är väldigt kortsiktigt,
              och det är bara ideologiska skäl som gör att man säljer ut. Jag
              tänker ägna mig åt just Telia. Vi är en IT-nation och bredbandsnation
              i framkant. Jag tycker att det är väldigt kortsiktigt att i det
              skedet välja att sälja ut Telia. Det är stora värden som står
              på spel. Jag undrar om Mats Odell kan tänka sig att överväga att
              behålla Telia eftersom vi behöver vara en IT-nation i framkant.
            </seg>
          </u>
          <note type="speaker" n="129e8664">
            Anf. 58 Statsrådet MATS ODELL (kd):
          </note>
          <u who="mats_odell_b796ef" xml:id="i-3fcdd6b94c626915-2" n="fba56d8e">
            <seg n="7694423b">
              Fru talman! Monica Green hade kunnat ställa frågan till Bosse
              Ringholm eller Thomas Östros som sålde ut 30 procent av Telia
              och som har begärt riksdagens bemyndigande att sälja ut resten
              också. Det är kanske lika bra att ni tar en intern debatt om detta.
              Ni hade ju budgeterat 15 miljarder per år i utförsäljningsinkomster.
              Lägger man ihop de tio åren blir det ungefär de 150 miljarderna.
              Jag tror att Monica Green har en väldigt trevlig process framför
              sig att diskutera det här i sitt eget parti.
            </seg>
            <seg n="fffdfc01">
              Men jag vill ändå säga att den telekommognad som vi har, att
              vi nu har ett stort antal operatörer och en prispress, beror just
              på att vi har avreglerat telemarknaden. Det skedde med starkt
              motstånd från det parti som Monica Green representerar, men det
              har ändå genomförts. Det gör att medborgarna kan välja. Man kan
              flytta över till en annan operatör om man är missnöjd. Man kan
              få bättre priser. Vi garanterar inte bra telefoni och bra datakommunikationer
              genom statligt ägande utan genom bra marknadsförutsättningar.
            </seg>
          </u>
          <note type="speaker" n="3a4a7d25">
            Anf. 59 MONICA GREEN (s):
          </note>
          <u who="monica_green_0b84cd" xml:id="i-cb02cbeaf52fe79e-1" n="10e232a9">
            <seg n="8c070c71">
              Fru talman! Jag kan gärna ta en intern debatt. Jag ser fram emot
              det. Men nu var det faktiskt till statsrådet jag ställde frågan.
              Jag vill ha ett bättre svar än att vi rear ut Telia och frånhänder
              oss möjligheterna att se till att hela landet får bredband och
              att vi har en infrastruktur när det gäller både telefoni och bredband
              i framtiden. Jag beklagar det.
            </seg>
            <seg n="103e876d">
              Däremot är vi inte emot att det finns flera olika företag inom
              telebranschen som på rättvisa villkor ska kunna hyra in sig på
              den infrastruktur som finns. Det är väldigt trist att man säljer
              ut ännu fler stora delar av Telia. Jag hoppas att ministern kan
              överväga och fundera på om det verkligen är rätt att fortsätta
              försäljningen av Telia nu.
            </seg>
          </u>
          <note type="speaker" n="291a5c2a">
            Anf. 60 Statsrådet MATS ODELL (kd):
          </note>
          <u who="mats_odell_b796ef" xml:id="i-3fcdd6b94c626915-3" n="fba56d8e">
            <seg n="6a21b803">
              Fru talman! När vi talar om att rea ut kan man titta i backspegeln.
              Den förra utförsäljningen som den socialdemokratiska regeringen
              genomförde handlade inte om att rea ut, utan man tog ut ett väldigt
              högt pris av de cirka en miljon svenska småsparare som då köpte
              strax innan aktien föll med 50 procent.
            </seg>
            <seg n="9c0a3ad1">
              Vi ska göra det här på ett bra och professionellt sätt. Det här
              illustrerar också att det långsiktigt säkraste sättet att förvalta
              skattebetalarnas pengar kanske inte är ha kvar ett stort statligt
              ägande i en sådan bransch. Vi tror att Telia faktiskt kan få ännu
              bättre förutsättningar om man får nya ägare. Man kan kanske hitta
              en samarbetspartner som gör att man får ännu starkare muskler
              och kan möta den växande konkurrensen på en globaliserad telekommarknad.
              Det tror vi är det absolut bästa sättet. Vi kan inte garantera
              funktionen på olika marknader genom att staten äger de olika företagen.
              Vi måste skapa goda näringspolitiska och marknadsmässiga förutsättningar.
            </seg>
            <seg n="a11d20ce">
              Sökning med narkotikahundar på arbetsplatser
            </seg>
          </u>
          <note type="speaker" n="887f271b">
            Anf. 61 HELENA BOUVENG (m):
          </note>
          <u who="helena_bouveng_ff3fea" xml:id="i-a6986ab490764d76-0" n="06007419">
            <seg n="7e02c23e">
              Fru talman! Jag vill ställa en fråga till justitieminister Beatrice
              Ask. För att man på ett effektivt sätt ska kunna bekämpa narkotikaanvändningen
              på en arbetsplats måste de som brukar narkotika upptäckas. Att
              arbetsgivare tar hjälp av certifierade utbildare av narkotikahundar
              innebär att man inte bara kan hjälpa den som eventuellt missbrukar
              utan också att man i hög grad kan garantera narkotikafria arbetsplatser.
              Detta är oerhört viktigt av säkerhetsskäl. Det handlar om att
              säkerställa en trygg och säker arbetsmiljö. Trots ministerns historiskt
              stora satsningar på polisväsendet vet vi båda att resurserna inte
              kommer att räcka till för att i förebyggande syfte använda de
              brottsbekämpande myndigheternas hundresurser till detta förebyggande
              arbete.
            </seg>
            <seg n="0807088f">
              Min fråga till ministern är: Hur ser hon på att andra än polisen
              gör dessa generella sökningar på arbetsplatser för att förhindra
              förekomsten av narkotika?
            </seg>
          </u>
          <note type="speaker" n="a4301dcb">
            Anf. 62 Justitieminister BEATRICE ASK (m):
          </note>
          <u who="beatrice_ask_709106" xml:id="i-aeefd0f161e4636e-2" n="a99d6ec8">
            <seg n="e338d6a9">
              Fru talman! Jag tackar Helena Bouveng för frågan. Jag vet att
              hon har ställt den här frågan till arbetsmarknadsministern som
              antagligen funderar på ett svar. Det vore väl ofint av mig att
              hitta på ett eget svar från talarstolen just nu. Det tänker jag
              inte göra.
            </seg>
            <seg n="ebef8b52">
              Men spontant kan jag säga att jag tycker att det är väldigt viktigt
              att bekämpa narkotika- och drogmissbruk på arbetsplatserna. Det
              är en arbetsmiljöfråga och en säkerhetsfråga som man måste hantera.
              Däremot är jag väldigt tveksam till att använda polisiära resurser
              för att hålla koll på folk på arbetsplatserna. Jag tycker att
              arbetsgivare och fackliga organisationer ska hitta de arbetsformer
              man behöver för att utvärdera, förebygga och ge människor hjälp
              mot missbruk och allt vad det nu kan vara. Jag är mycket tveksam
              till att använda de begränsade resurser som finns inom rättsväsendet
              för den typen av uppgifter. Jag tror också att det skulle ge helt
              fel signal när vi eftersträvar ett gott klimat mellan arbetstagare
              och arbetsgivare.
            </seg>
          </u>
          <note type="speaker" n="09861395">
            Anf. 63 HELENA BOUVENG (m):
          </note>
          <u who="helena_bouveng_ff3fea" xml:id="i-a6986ab490764d76-1" n="06007419">
            <seg n="a792e520">
              Fru talman! Tack för svaret, statsrådet. Jag vet inte om jag
              uttryckte mig lite klumpigt. Jag är ganska medveten om att vi
              inte kan använda polisens resurser för att göra det här narkotikaförebyggande
              arbetet. Då är frågan: Kan man tänka sig att andra välutbildade
              aktörer kan få fortsatta möjligheter det sker ju redan i dag genom
              certifierade hundskolor att göra generella genomsökningar på arbetsplatser
              för att förhindra narkotikaförekomst? Den stunden när hunden markerar
              för narkotika övergår det till den brottsbekämpande myndigheten.
            </seg>
            <seg n="5df0521d">
              Min fråga: Kan någon annan än polisen göra detta arbete?
            </seg>
          </u>
          <note type="speaker" n="9d8d12e3">
            Anf. 64 Justitieminister BEATRICE ASK (m):
          </note>
          <u who="beatrice_ask_709106" xml:id="i-aeefd0f161e4636e-3" n="a99d6ec8">
            <seg n="be1880c6">
              Fru talman! Jag vet faktiskt inte om det finns regler som tar
              upp den frågan, men jag har, av rent fackliga skäl och på grund
              av de regler som gäller på arbetsmarknaden, mycket svårt att tänka
              mig att man kan ha vilka kontroller som helst. Men jag är övertygad
              om att arbetsmarknadsministern kommer att reda ut en del av det
              när han ska svara på den fråga eller den interpellation som jag
              vet att han har fått.
            </seg>
            <seg n="31424dc6">
              Vi ska inte heller i regering eller riksdag fatta några politiska
              beslut om insatser för ökad trygghet på arbetsplatserna. Mycket
              av detta kan man lösa på arbetsmarknaden utan vår inblandning.
            </seg>
            <seg n="e186f6a9">
              Jag vet faktiskt inte om det finns några särskilda regler som
              tar upp just detta, men tanken stöter mig lite grann. Fast det
              kan ju vara för att jag har fördomar och inte riktigt har satt
              mig in i problematiken. Det finns ju så mycket annat som man gör
              och kan göra för att arbeta mot missbruk i arbetslivet.
            </seg>
            <seg n="3f2aa1be">
              Regeringens inställning till statligt ägande
            </seg>
          </u>
          <note type="speaker" n="705e4bc5">
            Anf. 65 EVA-LENA JANSSON (s):
          </note>
          <u who="eva-lena_jansson_29fd87" xml:id="i-ff650bd35fdbb37c-0" n="daf8f432" next="i-c5f0402f1990ec24-0">
            <seg n="65e820cb">
              Fru talman! Jag vill ställa min fråga till Maud Olofsson. Den
              borgerliga regeringens planer på utförsäljning av statliga bolag
              har väckt vrede bland många medborgare. I gårdagens debatt om
              det statliga ägandet och om bonusar i statliga bolag framgick
              tydliga ideologiska skillnader mellan den borgerliga gruppen och
              oss socialdemokrater när det gäller hur vi ser på det statliga
              ägandet. Det var en debatt som var ganska bra ända tills ordföranden
              i näringsutskottet, Karin Pilsäter, drog ned den till en ovanligt
              låg nivå genom att jämföra de statligt ägda SBAB, Svenska Spel
              och Vin &amp; Sprit med statliga bordeller.
            </seg>
            <seg n="56408387">
              Min fråga till Maud Olofsson är om det är regeringens syn på
              de statliga bolagen som redovisades av Karin Pilsäter i går. Om
              svaret är nej, kommer ministern då att medverka till att en ursäkt
              framförs till de anställda?
            </seg>
          </u>
          <note n="f1198f9b">
            Anf. 66 TREDJE VICE TALMANNEN:
          </note>
          <u who="eva-lena_jansson_29fd87" xml:id="i-c5f0402f1990ec24-0" n="daf8f432" prev="i-ff650bd35fdbb37c-0">
            <seg n="de2e0a10">
              Frågan handlar om en person som inte kan svara i debatten. Näringsministern
              kan inte svara på en fråga som handlar om något som en annan person
              har sagt.
            </seg>
          </u>
          <note type="speaker" n="144a6582">
            Anf. 67 EVA-LENA JANSSON (s):
          </note>
          <u who="eva-lena_jansson_29fd87" xml:id="i-52bdb5301cf5bc2e-0" n="daf8f432">
            <seg n="ea022cc1">
              Fru talman! Då är min fråga till näringsministern om hon anser
              att statligt ägda bolag är att jämföra med statliga bordeller.
            </seg>
          </u>
          <note type="speaker" n="6c47598e">
            Anf. 68 Näringsminister MAUD OLOFSSON (c):
          </note>
          <u who="maud_olofsson_73732a" xml:id="i-460265d916f185de-6" n="7959b00d">
            <seg n="bbfc926b">
              Fru talman! Svaret är nej. Anledningen till att vi säljer en
              del av de statliga bolagen har jag precis redogjort för. Vi tycker
              att det finns anledning att sälja en del bolag som marknaden bättre
              kan äga. Jag har nämnt spritproduktionen, och Mats Odell har talat
              om Telias roll. Vi ser att det finns flera konkurrenter på marknaden
              och att marknaden kan lösa detta på ett bra sätt. Därför tycker
              vi också att det är rimligt att det finns ett privat ägande.
            </seg>
          </u>
          <note type="speaker" n="9abf66bf">
            Anf. 69 EVA-LENA JANSSON (s):
          </note>
          <u who="eva-lena_jansson_29fd87" xml:id="i-52bdb5301cf5bc2e-1" n="daf8f432">
            <seg n="9ddbd0c7">
              Fru talman! Tack för svaret, näringsministern. Det känns tillfredsställande
              att vi är flera som tycker att statligt ägande av dessa företag
              inte är att jämföra med statligt ägande av bordeller.
            </seg>
            <seg n="a738cfe0">
              För min del anser jag att ägandet av Vin &amp; Sprit är viktigt.
              Jag tycker att det är viktigt att de anställda också känner att
              synen på det bolag de verkar i också framgår med önskvärd tydlighet.
              Jag hoppas därför att Maud Olofsson tydligt kommer att tala om
              vad hon tycker och tänker i den här frågan.
            </seg>
          </u>
          <note type="speaker" n="3b2c405b">
            Anf. 70 Näringsminister MAUD OLOFSSON (c):
          </note>
          <u who="maud_olofsson_73732a" xml:id="i-460265d916f185de-7" n="7959b00d">
            <seg n="ee241285">
              Fru talman! Jag tror att det är viktigt att vi definierar i vilka
              fall samhället ska äga företag och när den kommersiella marknaden
              kan klara det. Bland de bolag som jag just nu förvaltar finns
              en del som har ett tydligt samhällsansvar. En del har ett samhällsansvar
              men agerar också på en privatmarknad. Sedan finns en del bolag
              som agerar bara på den privata marknaden.
            </seg>
            <seg n="7966406b">
              Jag tror att det är väldigt viktigt att vi som ägare funderar
              över när, var och hur vi ska äga företag. De sex företag som vi
              säger att vi ska sälja är sådana där vi tycker att marknaden skulle
              klara detta lika bra som staten.
            </seg>
            <seg n="deb7a00c">
              Jag vet att det finns en skillnad mellan regeringen, Socialdemokraterna
              och vänsteroppositionen, men den handlar mer om ideologiska preferenser
              än om att man har ställt sig frågan vad meningen är med att staten
              äger olika företag. Jag tror att det värde som de här företagen
              representerar är bra resurser som vi kan använda för att få en
              bättre ekonomi i Sverige.
            </seg>
            <seg n="191fd93a">
              Förbud mot transfetter
            </seg>
          </u>
          <note type="speaker" n="b38ee5ab">
            Anf. 71 HILLEVI LARSSON (s):
          </note>
          <u who="hillevi_larsson_9ae9e2" xml:id="i-8b9587598f4f77ce-0" n="6a692ad8">
            <seg n="a9e52b5b">
              Fru talman! Jag vill rikta min fråga till folkhälsominister Maria
              Larsson.
            </seg>
            <seg n="a83be9c5">
              Hjärt-kärlsjukdomar är den vanligaste dödsorsaken i Sverige och
              i en stor del av västvärlden.
            </seg>
            <seg n="be2bdd8b">
              Det finns något som kallas transfett. Det är en form av fett
              som finns i kakor, snabbmat och halvfabrikat. Forskning har visat
              att detta är något som är direkt bidragande till hjärt-kärlsjukdomar.
              Redan i ganska små mängder ökar risken betydligt. Det finns inga
              positiva hälsoeffekter med det, och man kan mycket väl ersätta
              det med annat naturligt fett. Det är en rent ekonomisk fråga för
              branschen.
            </seg>
            <seg n="fb6de0fa">
              I USA inför man nu ett totalförbud mot kemiskt transfett. I Danmark
              inför man en maximinivå för hur mycket ett livsmedel får innehålla.
              Från svensk sida har vi hittills sagt att vi avvaktar. Jag vill
              fråga: Kan vi ta tag i denna fråga?
            </seg>
          </u>
          <note type="speaker" n="b29963f8">
            Anf. 72 Statsrådet MARIA LARSSON (kd):
          </note>
          <u who="maria_larsson_b5d03e" xml:id="i-16ee8ce6e280ba58-4" n="30d1a450">
            <seg n="1fda7e7c">
              Fru talman! Tack för frågan, Hillevi Larsson. Det här är ett
              intressant och inte alldeles enkelt kapitel. Man behöver mycket
              kunskap för att kunna göra hälsosamma val. Jag har tydligt gett
              uttryck för att det är viktigt att vi som konsumenter här i landet
              kan göra hälsosamma val på ett enkelt sätt. Därför måste vi ha
              ett bra märkningssystem.
            </seg>
            <seg n="9e436168">
              Frågan om transfetter är ganska komplicerad. Det är naturligtvis
              intressant att följa utvecklingen i USA. När man jämför Sverige
              och Danmark kan man notera att danskarna efter två år av förbud
              mot transfetter konsumtionsmässigt ligger på samma nivå som svenskarna
              gör i dag utan förbud.
            </seg>
            <seg n="7a55b439">
              Det är inte bara transfetterna som är farliga. Också det mättade
              fettet är farligt i förhållande till annat fett. Frågan är om
              förbud är den enkla vägen eller om goda råd och möjligheten att
              enkelt göra hälsosamma val är den väg vi ska gå.
            </seg>
            <seg n="c1be47df">
              Som ett första steg i detta med att öka de hälsosamma inslagen
              har vi faktiskt en hearing i morgon om god kost och goda kostvanor.
            </seg>
          </u>
          <note type="speaker" n="03db081e">
            Anf. 73 HILLEVI LARSSON (s):
          </note>
          <u who="hillevi_larsson_9ae9e2" xml:id="i-8b9587598f4f77ce-1" n="6a692ad8">
            <seg n="502cc30d">
              Fru talman! Tack för svaret, statsrådet. Jag tycker att ett första
              steg vore att konsumenterna fick chansen att välja bort detta
              fett. Någon sådan chans har de inte i dag.
            </seg>
            <seg n="767ce742">
              När det står härdat vegetabiliskt fett eller delvis härdat vegetabiliskt
              fett kan man misstänka att produkten innehåller transfett, men
              man vet det inte säkert. Ett första steg vore naturligtvis att
              det skulle framgå direkt av innehållsförteckningen om det ingår
              kemiskt framställt transfett. Man skulle till och med använda
              just de orden för säkerhets skull. Då kan man som konsument välja
              bort det.
            </seg>
            <seg n="eb84c9f3">
              Det är en skillnad mellan mättat fett och transfett. Mättat fett
              finns naturligt i kosten. Mycket tyder på att vi behöver en liten
              mängd mättat fett för att må bra, men inte för mycket. Däremot
              har vi över huvud taget inget behov av transfett. Tvärtom finns
              det studier som visar att det till och med kan skada foster om
              mamman äter transfett.
            </seg>
            <seg n="9f97534a">
              Jag vill se det i innehållsförteckningen, och jag vill att vi
              inför en maximigräns eller ett totalförbud mot transfett.
            </seg>
          </u>
          <note type="speaker" n="27a63747">
            Anf. 74 Statsrådet MARIA LARSSON (kd):
          </note>
          <u who="maria_larsson_b5d03e" xml:id="i-16ee8ce6e280ba58-5" n="30d1a450">
            <seg n="3a880b41">
              Fru talman! Frågan ska tas med, och den är en av de frågor som
              ska diskuteras i morgon. Ett bra märkningssystem är viktigt för
              att vi ska veta vad produkter innehåller så att vi kan göra en
              bra värdering även om vi inte har detaljkunskaper. Det är en angelägen
              fråga.
            </seg>
            <seg n="dd288118">
              Sverige har sedan 1989 ett nyckelhålsmärkningssystem som jag
              tycker har varit till god nytta. Men ute på restaurang ser vi
              inte alltid om det finns någon nyckelhålsmärkt produkt.
            </seg>
            <seg n="e8e9a151">
              Märkningssystem behöver utvecklas. Jag ska ta med Hillevi Larssons
              fråga i den fortsatta beredningen och se om vi kan hitta framkomliga
              vägar för att få till stånd ännu tydligare märkningar, så att
              man ska kunna göra hälsosamma val.
            </seg>
            <seg n="462ec6d6">
              Bonusar till statliga vd:ar
            </seg>
          </u>
          <note type="speaker" n="aae2b483">
            Anf. 75 THOMAS ÖSTROS (s):
          </note>
          <u who="thomas_ostros_ed884d" xml:id="i-49cb673b80ac153c-0" n="8d5d3a59">
            <seg n="d5c2e6e6">
              Fru talman! När man lyssnar på debatten i dag är det tydligt
              att argumentationen för att sälja ut de statliga bolagen blir
              allt tunnare. Ekonomin kan det knappast handla om, för de sex
              bolag som Odell ska sälja ut ger 16 miljarder kronor i utdelning
              i år medan statsskuldsräntorna minskar med 5 miljarder. Man behöver
              inte vara någon särskilt duktig matematiker för att se att detta
              är en dålig affär.
            </seg>
            <seg n="dc76b0e7">
              Nu återstår argumentet att Socialdemokraterna vill sälja ut.
              Det var det argument som Mats Odell nu förde fram. Då kan jag
              meddela Mats Odell: Vi vill inte sälja ut! På måndag kommer vi
              att väcka en motion som yrkar avslag på dessa utförsäljningsplaner.
              Jag räknar med att de borgerliga partierna röstar för denna motion.
            </seg>
            <seg n="47ed0b6e">
              Det är inte bara det att Maud Olofsson har öppnat för en utförsäljning
              av statliga bolag. Före jul öppnade hon också för vd-bonusar i
              statliga bolag. I går hade vi stor debatt om detta i kammaren,
              och borgerliga ledamöter gick upp i talarstolen och sade att det
              är bra med bonus för statliga vd:ar. Vad är Maud Olofssons uppfattning
              i dag ska det vara bonusar till statliga vd:ar?
            </seg>
          </u>
          <note type="speaker" n="aadac7dd">
            Anf. 76 Näringsminister MAUD OLOFSSON (c):
          </note>
          <u who="maud_olofsson_73732a" xml:id="i-460265d916f185de-8" n="7959b00d">
            <seg n="fcfbf701">
              Fru talman! Jag tycker att det är bra att vi får en diskussion
              om det statliga ägandet. Jag kan bara konstatera att det finns
              en ideologisk skillnad här.
            </seg>
            <seg n="60ccadf6">
              När det gäller skötseln av de statliga bolagen vill vi ha ledningar
              och styrelser som är professionella. Jag kan också konstatera
              att under Thomas Östros tid som ansvarig minister steg lönerna
              i de statliga bolagen katastrofalt efter det att man tog bort
              bonussystemet.
            </seg>
            <seg n="71b7c913">
              Det besvärliga när man ska lönesätta den typen av människor är
              att inse att om man väljer bort ersättningssystem som bygger på
              eget resultat så landar man i väldigt höga löner. Det har nu blivit
              resultatet i de statliga bolagen. Jag tror att både anställda
              och ledningar skulle må bra av att ha en del som var lite mer
              resultatbaserad, men då måste de fasta lönerna hållas nere. Tyvärr
              klarade Thomas Östros inte av det.
            </seg>
          </u>
          <note type="speaker" n="10697694">
            Anf. 77 THOMAS ÖSTROS (s):
          </note>
          <u who="thomas_ostros_ed884d" xml:id="i-49cb673b80ac153c-1" n="8d5d3a59">
            <seg n="efe1e851">
              Fru talman! Tydligt är att utförsäljningen är helt ideologiskt
              ledd. Det handlar om att under fyra korta år sälja ut så mycket
              som möjligt. Ekonomiskt är skälen inte starka. Tvärtom talar de
              emot att sälja ut.
            </seg>
            <seg n="cff3249a">
              Nu öppnar Maud Olofsson återigen för vd-bonusar i statliga företag.
              Det finns erfarenheter av detta. Det har hänt förr att det funnits
              vd-bonusar i statliga företag, och det är dyrt att bli av med
              de systemen. 2003 införde den socialdemokratiska regeringen ett
              regelverk som sätter stopp för bonussystem för statliga vd:ar.
            </seg>
            <seg n="23eb914b">
              Maria Larsson från Kristdemokraterna var en av dem som under
              den förra mandatperioden månad efter månad gick till attack mot
              bonussystem för statliga vd:ar. Kristdemokraterna, där även Mats
              Odell är medlem, var de som mest profilerade sig mot detta. Hur
              kan det komma sig att man nu, när man fått regeringsmakten, talar
              för införandet av bonusar för statliga vd:ar?
            </seg>
          </u>
          <note type="speaker" n="5ebf4a43">
            Anf. 78 Näringsminister MAUD OLOFSSON (c):
          </note>
          <u who="maud_olofsson_73732a" xml:id="i-460265d916f185de-9" n="7959b00d">
            <seg n="39b6fa9c">
              Fru talman! Det är inte konstigt att oppositionen kritiserar
              både de höga löner och de höga bonusar som fanns under den socialdemokratiska
              regeringens tid. När bonussystemet togs bort höjde man i stället
              lönerna rekordartat. Det är ingen bra utveckling att de statliga
              bolagen har mycket höga vd-löner.
            </seg>
            <seg n="49e77c65">
              Jag tycker att det är bra om man kan utforma resultatsystemen
              på ett bra sätt. Det finns utvärderingar gjorda vid Handelshögskolan
              och på andra ställen som visar att man kan styra det hela på rätt
              sätt och att man också kan avkräva ledningen resultat. Thomas
              Östros betalar ju ändå med sitt system, medan jag tycker att man
              kan sänka lönerna och i så fall i stället ha en del av lönen resultatbaserad.
              Men då ska den resultatbaserade lönen gå ut på att man verkligen
              presterar ett resultat i förhållande till andra företag, i förhållande
              till hur marknaden ser ut. Man ska inte kunna få bonus på utförsäljning
              av delar av företag och annat som tidigare pågått.
            </seg>
            <seg n="2e343ce1">
              Jag tycker att Thomas Östros nog måste fundera på och utvärdera
              sin egen roll i detta sammanhang.
            </seg>
            <seg n="7f525fe9">
              Hemtjänst för sommarboende
            </seg>
          </u>
          <note type="speaker" n="4d3f4976">
            Anf. 79 CATHARINA BRÅKENHIELM (s):
          </note>
          <u who="catharina_brakenhielm_830fe5" xml:id="i-eab329db453f3463-0" n="5f884151">
            <seg n="3454d2bc">
              Fru talman! Jag har en fråga till statsrådet Maria Larsson. Den
              handlar om hemtjänst i våra populäraste vistelsekommuner.
            </seg>
            <seg n="d3cd1316">
              I en del kommuner med hög andel sommarboende har vi stora problem
              med att kunna ge hemtjänst till alla dem som väljer att bo i dessa
              kommuner under sommarmånaderna. Numera vistas dessutom många halvårsvis
              i sina fritidshus. Regeln är ju att det är den kommun man vistas
              i som får betala hela räkningen, medan den ofta större kommunen
              slipper betala under lång tid. Det har medfört stora problem inte
              bara i form av relativt höga kostnader, utan man har även svårt
              att rekrytera personal och att kunna ge sin ordinarie personal
              semester under den tiden.
            </seg>
            <seg n="dab1e15c">
              Nu har jag hört att regeringen arbetar med frågan på departementet.
              Därför undrar jag vad inriktningen på det arbetet är, när det
              kommer att vara klart och när frågan kommer till riksdagen.
            </seg>
          </u>
          <note type="speaker" n="5f379693">
            Anf. 80 Statsrådet MARIA LARSSON (kd):
          </note>
          <u who="maria_larsson_b5d03e" xml:id="i-16ee8ce6e280ba58-6" n="30d1a450">
            <seg n="bbc6277a">
              Fru talman! Det är alldeles riktigt att vi håller på att titta
              på frågan just för att vi fått komplexiteten i frågeställningen
              presenterad för oss. Egentligen är frågan mer komplex än man kanske
              tror i förstone. Hur mycket ska man väga in det faktum att dessa
              personer, som vistats i sommarkommunerna under en stor del av
              sin aktiva tid, också tillfört de respektive kommunerna mycket
              genom att handla, bo, köpa tjänster och så vidare?
            </seg>
            <seg n="6ff89a82">
              Vi håller på att titta på hur stor problematiken är, hur många
              kommuner som är berörda och i vilken utsträckning de blir ekonomiskt
              berörda och drabbade. Men, som sagt, vi är inte riktigt färdiga
              med det, och därför kan jag i dag inte besvara den senare delen
              av frågan, alltså vad som är nästa åtgärd, utan vi återkommer
              till det. Först måste vi göra färdig utredningen, och eventuellt
              kommer den att indikera att vi borde titta på detta i ett ännu
              större sammanhang i form av en statlig utredning. Det är en möjlig
              utväg. Alternativet är att vi kommer tillbaka till kammaren med
              någon form av förslag.
            </seg>
          </u>
          <note type="speaker" n="c9dc396c">
            Anf. 81 CATHARINA BRÅKENHIELM (s):
          </note>
          <u who="catharina_brakenhielm_830fe5" xml:id="i-eab329db453f3463-1" n="5f884151">
            <seg n="2dfc16d8">
              Fru talman! Det är bra, men det låter som om det kommer att ta
              mycket lång tid. I debatten förra veckan fick vi av statsrådets
              partikamrater höra att detta kommer att lösas inom kort, alltså
              i år.
            </seg>
            <seg n="61ef4175">
              Att man handlar i kommunen är väl en sak, men vi har ju också
              andra system. Man kan gå i en gymnasieskola i en annan kommun
              eller bryta benet i en fritidskommun och räkningen går till hemkommunen,
              där man betalar sin skatt oavsett om man shoppar där eller inte.
              Det är inte riktigt det vi finansierar välfärdstjänsterna i kommunerna
              med.
            </seg>
            <seg n="10ad36c1">
              Det är oerhört viktigt att få likställdhet i systemet, och det
              har utretts vad det kostar. Det är inte det största problemet,
              utan det är att kunna klara personalfrågan när folk kommer hastigt
              till kommunen. Jag skulle vilja höra lite grann hur man tänkt.
              Eller blir detta en flerårsfråga?
            </seg>
          </u>
          <note type="speaker" n="8fcd041a">
            Anf. 82 Statsrådet MARIA LARSSON (kd):
          </note>
          <u who="maria_larsson_b5d03e" xml:id="i-16ee8ce6e280ba58-7" n="30d1a450">
            <seg n="be585f0e">
              Fru talman! Det som är riktigt viktigt är att äldre har möjlighet
              att under sommaren eller på annan tid av året vistas i en kommun
              där de tidigare sommarbott eller liknande. Det är viktigt att
              valmöjligheterna för de äldre inte begränsas i någon utsträckning
              utan att det är möjligt att flytta till fritidskommunen livet
              ut. Det är målsättningen och inriktningen för regeringens arbete.
            </seg>
            <seg n="143b33cc">
              Ibland blir en del frågor, som till synes först verkar enkla,
              mer komplicerade när man tittar på dem på djupet. Så tycker jag
              att det lite grann har varit med den här frågan. Det är därför
              vi ännu inte är färdiga, trots att ambitionen fanns att lösa problemet
              ganska snabbt. Det är också därför jag måste be om möjligheten
              att få komma tillbaka i frågan när vi är helt färdiga.
            </seg>
            <seg n="1bb4a95e">
              De statliga skolinspektionerna
            </seg>
          </u>
          <note type="speaker" n="b03edb7a">
            Anf. 83 LARS HJÄLMERED (m):
          </note>
          <u who="lars_hjalmered_19b498" xml:id="i-ffd11781115bd1fb-0" n="29d54924">
            <seg n="8f545b58">
              Fru talman! Jag har en fråga till skolministern om de statliga
              skolinspektionerna.
            </seg>
            <seg n="e48e1960">
              En statlig skolinspektion är en avgörande pusselbit för att kunna
              säkerställa goda skolresultat och en bra verksamhetsutveckling
              i skolan. Den nationella likvärdighet vi alla eftersträvar förutsätter
              att vi på statlig nivå inte bara fastställer läroplaner och kursplaner
              utan också systematiskt och aktivt följer upp huruvida målen uppfylls.
            </seg>
            <seg n="47a29bbc">
              År 2003 fick Skolverket i uppdrag att under en sexårsperiod granska
              landets samtliga skolor, och nu har regeringen sagt att det ska
              ske vart tredje år. Det är mycket positivt och en bra början,
              men jag tycker att det finns flera andra åtgärder som också kan
              vidtas för att utveckla inspektionsverksamheten. Till exempel
              tar det i dag alldeles för lång tid från det att man börjar en
              granskning tills man kommer med en färdig rapport för en kommun
              eller en skola. Dessutom kan omdömena och utlåtandena ibland vara
              lite otydliga. Inte heller använder man sig alltför mycket av
              yrkesverksamma lärare för att få in ny kunskap i verksamheten,
              såsom bland annat Högskoleverket gör.
            </seg>
            <seg n="5fb3216c">
              Min fråga är därför vilka ytterligare åtgärder skolministern
              ämnar vidta för att utveckla den statliga inspektionen.
            </seg>
          </u>
          <note type="speaker" n="3cf2db87">
            Anf. 84 Statsrådet JAN BJÖRKLUND (fp):
          </note>
          <u who="jan_bjorklund_1c8dc8" xml:id="i-26b99e143a252f0e-2" n="b63a1808">
            <seg n="232d7263">
              Fru talman! Den fråga som Lars Hjälmered ställer är mycket central
              i den typ av skolväsende som vi har i Sverige där staten, riksdagen,
              sätter upp mål för vad eleverna ska lära sig. Sedan är det upp
              till kommuner, skolor och lärare att se till att målen nås. Vi
              måste emellertid härifrån ta ansvaret för att en utvärdering av
              målen görs, så att de verkligen nås.
            </seg>
            <seg n="b55f9250">
              Det finns en rad instrument för utvärdering nationella betygssystem,
              nationella prov men en mycket viktig del i detta är också en statlig
              skolinspektion. Jag och regeringen är mycket kritiska till hur
              den har fungerat. Det är inte bara fråga om hur ofta man går ut
              i skolorna och granskar, utan frågan är också vad man granskar
              och vad som händer när man upptäcker missförhållanden.
            </seg>
            <seg n="707d16f3">
              När det gäller friskolorna har staten makt att lägga ned dem
              genom att dra in tillståndet. Beträffande kommunala skolor har
              staten egentligen inga sanktionsmöjligheter alls. Eftersom huvuddelen
              av skolorna är kommunala kan man tycka att det är en brist. Frågan
              är vad man kan göra när det finns stora brister.
            </seg>
            <seg n="1f95a85f">
              Detta är ett område som vi fokuserar på i det fortsatta utvecklingsarbetet
              med svensk skola.
            </seg>
          </u>
          <note type="speaker" n="e1959626">
            Anf. 85 LARS HJÄLMERED (m):
          </note>
          <u who="lars_hjalmered_19b498" xml:id="i-ffd11781115bd1fb-1" n="29d54924">
            <seg n="9fbf1e4c">
              Fru talman! Regeringen har angett att man ska titta mer på kunskap,
              ledningsfrågor, normer och värden, vilket är jättepositivt och
              rätt fokus. Jag vill dock trycka på vikten av tidsaspekten inte
              minst. När man inspekterade i Göteborg tog det två och ett halvt
              år från det att granskningarna inleddes i Göteborgs stad tills
              man var färdig med slutrapporten för kommunen. Det tycker jag
              är alldeles för lång tid. Det borde gå mycket snabbare att göra
              en granskning och komma med kritik för att därefter kunna få i
              gång en förbättring av skolverksamheten.
            </seg>
            <seg n="dfba2a1b">
              Jag tror att man kan ha mycket att lära av Högskoleverket, som
              jobbar med det som kallas peer review , alltså att man tar in
              respekterade yrkesverksamma kolleger som verkar på andra universitet,
              svenska eller utländska. Något liknande skulle man kunna använda
              inom inspektionsverksamheten för skolan för att på så sätt få
              in folk med nylig erfarenhet. När de sedan slutat kan de i sin
              tur ta med sig erfarenheten till sin hemmaskola och bidra också
              den vägen. Jag hoppas att statsrådet kan ta med sig lite av dessa
              ord.
            </seg>
          </u>
          <note type="speaker" n="77853436">
            Anf. 86 Statsrådet JAN BJÖRKLUND (fp):
          </note>
          <u who="jan_bjorklund_1c8dc8" xml:id="i-92dfe37235172e9a-0" n="b63a1808" next="i-75cd3d0b32d256db-0">
            <seg n="b9b3d9ca">
              Fru talman! Det gör jag gärna. Skolinspektionen fungerar i dag
              på just det sätt som Lars Hjälmered beskriver när man ska låna
              in andra lärare och andra rektorer. Det är inte så att Skolverkets
              utbildningsinspektion har egen anställd personal som gör all granskning.
              Man hyr in människor som har erfarenhet av skolväsendet.
            </seg>
            <seg n="5f01424b">
              Jämförelsen med högskoleväsendet är väldigt intressant. Universitetskanslern
              har mycket vassa maktmedel när utbildningskvaliteten är för låg.
              Man kan nämligen dra in examinationsrätten för en högskola, vilket
              innebär att utbildningen måste stängas igen. Det är ett mycket
              vasst medel att kunna ta till när någonting år efter år inte har
              tillräckligt hög kvalitet. Man får fundera på hur sanktionsmöjligheter
              ska kunna tillämpas i skolväsendet. Om Skolverket eller skolinspektionen
              upptäcker att det finns allvarliga brister år efter år och ingenting
              sker är det inte tillfredsställande att den granskande myndigheten
              inte har några vassare vapen än i dag för att tvinga fram förändringar.
              Ytterst handlar det om kvaliteten på barnens skolgång.
            </seg>
          </u>
          <note n="20476637">
            Anf. 87 TREDJE VICE TALMANNEN:
          </note>
          <u who="jan_bjorklund_1c8dc8" xml:id="i-75cd3d0b32d256db-0" n="b63a1808" prev="i-92dfe37235172e9a-0">
            <seg n="ce5dc05e">
              Därmed är frågestunden avslutad. Jag vill tacka medverkande statsråd
              och ministrar.
            </seg>
          </u>
          <note n="605ddac4">
            9 § Konsumentfrågor
          </note>
          <note n="f2e54f28">
            Föredrogs
          </note>
          <note type="speaker" n="4cf59249">
            Anf. 88 EVA SONIDSSON (s):
          </note>
          <u who="eva_sonidsson_bde5e4" xml:id="i-a8b56910c38a78a6-0" n="b3d5fa63">
            <seg n="a451882e">
              Fru talman! Civilutskottet ska nu behandla ett antal motioner
              på det konsumentpolitiska området väckta under den allmänna motionstiden
              hösten 2006. Betänkandet innehåller 13 reservationer och 3 särskilda
              yttranden. Vi socialdemokrater står självfallet bakom alla våra
              reservationer, men jag nöjer mig med att yrka bifall till reservationerna
              2, 6 och 12 för tids vinnings skull.
            </seg>
            <seg n="60e50740">
              Konsumentfrågorna berör alla. Det är inte alltid lätt att göra
              medvetna och hållbara val. Varje år förlorar vi konsumenter gemensamt
              mångmiljonbelopp på grund av problem med varor och tjänster. Så
              får det inte vara.
            </seg>
            <seg n="b5707281">
              De senaste åren har vi socialdemokrater satsat på att bygga upp
              ett bra konsumentskydd. Trots det är många konsumenter i underläge.
              Därför vill vi fortsätta detta arbete.
            </seg>
            <seg n="5f85c7eb">
              Vi socialdemokrater vill att det för konsumenterna ska finnas
            </seg>
            <seg n="cdd36989">
              I den regeringsförklaring som kom i höstas saknas helt skrivningar
              om konsumentpolitiken.
            </seg>
            <seg n="823212e2">
              Vi socialdemokrater vill inte, som den borgerliga regeringen,
              låta marknaden styra över konsumentpolitiken. Näringslivet ska
              inte ha veto mot alla förslag på förbättringar för konsumenterna.
              Vi vill i stället stärka och vidareutveckla den konsumentverksamhet
              som finns vid Jordbruksverket, Livsmedelsverket och Konsumentverket
              i dag.
            </seg>
            <seg n="c01feeae">
              Konsumentpolitiken intresserar alla, ligger nära var och en och
              berör i vardagen. Konsumentpolitiken innefattar många olika områden
              från livets nödvändiga livsmedel, rent vatten och mat till kläder,
              tjänster, service, el, post och tele med mera.
            </seg>
            <seg n="6148ffbb">
              Förutom diskussioner om pris och tillgänglighet i samhället innehåller
              konsumentpolitiken många etiska frågor, som hur varor och tjänster
              produceras, av vem eller vilka de produceras, av vad de produceras
              och vilken påverkan det ger.
            </seg>
            <seg n="61da5978">
              Konsumenterna kan ställa krav på producenterna och handla därefter
              och på det sättet få konsumentmakt. Men det förutsätter att konsumenten
              får tillräcklig information om tillverkningen för att ges möjligheten
              att debattera frågor om arbetsförhållanden för dem som producerar
              varorna.
            </seg>
            <seg n="9cffbf98">
              Verklig konsumentmakt kan endast åstadkommas när konsumenterna
              har den kunskap de behöver för att kunna ställa de rätta frågorna
              och få riktiga och ärliga svar och därigenom kunna göra ett aktivt
              val och på det sättet få konsumentmakt.
            </seg>
            <seg n="c4fa01e3">
              För att kunna välja och utöva konsumentmakt behöver konsumenterna
              inte bara kunskap. De måste också tillförsäkras god tillgång på
              och närhet till service som butiker, banker, kommunikationer med
              mera. Regeringen bör ansvara för att alla landets invånare ges
              en god service i hela landet.
            </seg>
            <seg n="e2d6b563">
              Jordbruksverket, Livsmedelsverket och Konsumentverket är viktiga
              statliga verktyg för att tillförsäkra konsumenterna bra varor
              och tjänster.
            </seg>
            <seg n="08fe5633">
              Det behövs också verktyg för konsumenternas eget engagemang.
              Vi behöver aktiva folkrörelser med aktiva och kunniga konsumenter
              som kan påverka varuutbudet och produktionssättet. Det visar inte
              minst omställningen vid tillverkningen av papper, som numera inte
              längre är klorblekt. De folkrörelser som nu växer fram inom konsumentområdet
              måste därför uppmuntras och ges stöd. Det är viktigt med balans
              mellan statliga verk och folkrörelser för att få bred påverkan
              på konsumentfrågorna.
            </seg>
            <seg n="a9ef302b">
              I dag sker en stor del av handeln över Internet. Den elektroniska
              handeln känner inte några gränser. Den är global, och detta måste
              konsumenterna förhålla sig till. Den elektroniska handeln har
              en rad fördelar för konsumenterna i form av ökad konkurrens genom
              ökat utbud, lägre priser med mera.
            </seg>
            <seg n="fe0e3098">
              Vi vet också att det tyvärr begås en hel del brott vid handel
              över Internet. Som konsument måste man vara medveten om dessa
              risker. Det kan till exempel handla om att lämna ut sitt kontokortsnummer
              vid elektronisk handel. Konsumenten måste vara mycket noggrann
              och medveten om riskerna vid köp över Internet.
            </seg>
            <seg n="b253497b">
              För företag i Sverige fungerar svenska lagar, men det gäller
              inte de många utländska företag som gör reklam och som säljer
              till konsumenter i vårt land. Enskilda konsumenter kan hamna i
              ett svårt underläge vid tolkning av överenskommelser i samband
              med elektronisk handel med internationella företag.
            </seg>
            <seg n="a9c3e4f8">
              Inom EU har ett arbete startats för att stärka konsumenternas
              ställning genom frivilliga åtgärder från handelns sida med till
              exempel certifiering och kvalitetsmärkning av e-handelsaktörernas
              hemsidor. Kraven för certifiering ska vara höga och desamma inom
              hela EU. Det är viktigt och måste stimuleras.
            </seg>
            <seg n="8a71b7c3">
              Information är en av de åtgärder som effektivt kan få konsumenterna
              att känna sig mer trygga när de handlar över Internet. Därför
              bör regeringen stötta dels de svenska organisationer som jobbar
              med konsumentinformation, så att de kan bidra till en säkrare
              och tryggare e-handel för konsumenterna, dels den europeiska utveckling
              som redan pågår med kvalitetsmärkning och certifiering av e-handelns
              hemsidor.
            </seg>
            <seg n="738fb80a">
              Vi kommer i civilutskottet inom en snar framtid att medverka
              i processen för att, om en majoritet så anser, utforma en ny konsumentpolitik
              på EU-nivå. Den grönbok som nu finns framme på detta område kan
              komma att innebära stora förändringar på området på såväl nationell
              som internationell nivå. Majoriteten i Sveriges riksdag har ett
              stort ansvar för att bidra till att utforma detta på ett sätt
              som gagnar svenska folket som konsumenter. Vi får alltså all anledning
              att återkomma i dessa frågor inom en snar framtid, och det ska
              bli intressant att se hur regering och riksdag tillsammans tar
              sig an dessa frågor för att vi ska få en stark gemensam konsumentpolitik.
            </seg>
            <seg n="74bc345d">
              Fru talman! I konsumentpropositionen Trygga konsumenter som handlar
              hållbart som den socialdemokratiska regeringen lade fram var barn
              och konsumtion en av de stora frågorna. Man markerade tydligt
              att konsumentpolitiken är viktig i den generella välfärdspolitiken.
              Barn och ungdomar är viktiga i detta arbete. Vi måste tidigt lära
              våra unga att bli starka unga konsumenter.
            </seg>
            <seg n="c41cd1ac">
              Konsumentverket har fått i uppdrag att ta fram skolmaterial om
              privatekonomi, konsumentskydd och hållbar konsumtion. I Konsumentpolitiska
              kommitténs betänkande Starka konsumenter i en gränslös värld redovisas
              en undersökning där 90 procent av lärarna svarat att de behandlar
              hushållsekonomi i sin undervisning. Det fanns en skillnad mellan
              flickor och pojkar. Flickorna svarade att skolan var den viktigaste
              kunskapskällan för konsumentkunskap, medan pojkarna svarade att
              massmedierna var deras viktigaste kunskapskälla. En stor majoritet
              av eleverna tyckte att de inte fick tillräckligt med konsumentkunskap
              i skolan.
            </seg>
            <seg n="aacdb158">
              Skolan spelar en viktig roll på konsumentområdet. Eleverna ska
              enligt läroplanens mål i skolan förberedas för vuxenlivet och
              arbetslivet. Därför bör detta vara ett prioriterat område för
              eleverna.
            </seg>
            <seg n="115e964d">
              I det uppdrag som Konsumentverket har fått av regeringen ingår
              det att särskilt uppmärksamma eventuella skillnader i pojkars
              och flickors konsumtionsmönster. Resultatet av det pågående arbetet
              hos Konsumentverket bör enligt majoriteten i civilutskottet avvaktas.
              Konsumentverkets roll när det gäller att ta fram skolmaterial
              som rör konsumtion har inte prioriterats av Konsumentverket i
              nuläget, och det oroar. Vi vet alla att tidiga insatser förebygger.
              Därför anser vi att kunskapsbyggandet inom konsumentområdet måste
              prioriteras för att vi ska få trygga konsumenter i framtiden.
            </seg>
            <seg n="b1ba7b64">
              Fru talman! Vi socialdemokrater vill stärka konsumenternas möjligheter
              att få information och göra rätt val med ökad kunskap, märkning
              och konsumentvägledningar. Den borgerliga regeringen är kritisk
              till märkning, konsumentvägledning och information. För den kommer
              marknaden i första hand och konsumenten i andra hand. Den borgerliga
              politiken leder till ökad orättvisa, där de med minst resurser
              tvingas att göra de sämsta valen.
            </seg>
          </u>
          <note n="4d2047b5">
            I detta anförande instämde Christina Axelsson (s).
          </note>
          <note type="speaker" n="0b37a314">
            Anf. 89 EGON FRID (v):
          </note>
          <u who="egon_frid_85d7bf" xml:id="i-1b3ae8bc14f16150-0" n="7ee08a63">
            <seg n="1fb91475">
              Fru talman! Konsumentfrågor och konsumentpolitik är ett viktigt
              politiskt område inom civilutskottet. För medborgarna är köptrygghet,
              konsumentinformation och produktsäkerhet viktiga frågor som påverkar
              oss i vardagen varje dag. Det finns en tradition och historia
              av bra konsumentpolitik och konsumenttrygghet i Sverige, men vi
              ser att det nu finns goda internationella exempel som hjälper
              oss att skärpa vår lagstiftning på området här i Sverige.
            </seg>
            <seg n="d27c7fe7">
              Vänsterpartiet stöder naturligtvis förslag och beslut som leder
              till bättre konsumentförhållanden men är kritiskt till överstatliga
              regleringar. Vi ser dock att mellanstatligt samarbete inom konsumentområdet
              kan gynna medborgarna och öka vår köptrygghet.
            </seg>
            <seg n="3e4e740f">
              Fru talman! Jag vill också inledningsvis framhålla att jag naturligtvis
              står bakom alla våra reservationer från Vänsterpartiet i betänkandet
              om konsumentfrågor men väljer att yrka bifall till reservationerna
              7 och 13.
            </seg>
            <seg n="1befb765">
              I januari deltog jag i en interpellationsdebatt om överskuldsättning
              tillsammans med justitieministern. Trots att justitieministern
              var positiv till en utredning om möjligheterna till skuldavskrivning
              väljer jag att lyfta fram vår reservation i dagens betänkande.
              Det beror på att frågan om överskuldsättning är en av våra främsta
              konsumentfrågor.
            </seg>
            <seg n="9f07d063">
              Vi lever i ett samhälle där konsumtionen styr många av våra vardagliga
              rutiner och val. Kreditinstituten lockar med snabba och stora
              lån till ockerräntor utan säkerhet. Det är populärt att tala om
              att människor själva ska ta ansvar för sina skulder och för att
              avtal ska hållas. Jag och Vänsterpartiet är medvetna om att de
              flesta människor naturligtvis vill göra rätt för sig, precis som
              de flesta människor vill ha ett jobb som ger en lön som det går
              att försörja sig på. Frågan är vilket ansvar kreditinstituten
              själva bör bära för att människor som tar lån hos dem råkar illa
              ut. Jag menar att vi kan ställa krav på att kreditinstituten och
              marknaden ska ta sin del av ansvaret för att de erbjuder lån på
              usla villkor. Vi som lagstiftare har ett ansvar för att reglera
              kredit- och inkassomarknaden genom att till exempel lagstifta
              om tak för högsta tillåtna räntesats och införa en absolut preskriptionstid
              för civilrättsliga fordringar gentemot privatpersoner.
            </seg>
            <seg n="c85c079a">
              Vänsterpartiet har flera förslag om att förbättra situationen
              för överskuldsatta som inte kommer att behandlas här i dag eftersom
              de hänvisats till andra utskott, men jag tänker ändå nämna att
              vi vill göra en översyn av hur många barn som växer upp med föräldrar
              som är föremål för utmätning hos kronofogden. Den kunskapen saknar
              vi i dagsläget. Vad vi däremot vet är att barn som växer upp i
              fattigdom löper större risk än andra barn att få en dålig start
              i sitt liv.
            </seg>
            <seg n="095f51e9">
              Detta, fru talman, borde vara skäl nog att bifalla samtliga Vänsterpartiets
              krav på förbättringar för överskuldsatta. Så sent som i går läste
              jag om hur barn och ungdomar riskerar att hamna i kronofogdens
              register på grund av skolfoton som deras föräldrar inte betalat.
              Så kallade sms-lån gör att många ungdomar skuldsätter sig och
              blir föremål för utmätning. Min poäng är att vi måste ta ett samlat
              grepp om överskuldsättningsfrågan för att komma till rätta med
              problematiken. Skatteverket och Kronofogdemyndigheten har klara
              förslag på åtgärder. Det är bara för regeringen att sätta i gång
              och arbeta.
            </seg>
            <seg n="1bde6273">
              Fru talman! Jag tänker också lyfta fram vår reservation om könsdiskriminerande
              reklam, även det en fråga som jag för inte så länge sedan talade
              om här i kammaren under en interpellationsdebatt med jämställdhetsministern.
              Ministern hänvisade till den utredning som Vänsterpartiet var
              med och utformade direktiven till och som tillsattes strax före
              valet. Även majoriteten i civilutskottet hänvisar till denna utredning
              när man väljer att avstyrka Vänsterpartiets motion med krav på
              ett förbud mot könsdiskriminerande reklam. Frågan är om den här
              utredningen kommer att leda till ändrad lagstiftning eller om
              den kommer att bli ytterligare en i raden av utredningar som göms
              i en byrålåda på departementet.
            </seg>
            <seg n="61c9502f">
              Ett eventuellt förbud mot könsdiskriminerande reklam har funnits
              på den politiska dagordningen sedan 1970-talet, och frågan har
              utretts ett antal gånger. Eftersom majoriteten av allianspartierna
              redan tydligt klargjort var de står i frågan finns det all anledning
              att oroa sig för att ingenting kommer att hända när utredningen
              kommer. Alliansen menar uppenbarligen att det är konsumenternas
              eget ansvar att se till att få bort den könsdiskriminerande reklamen
              inte vårt, i vår roll som lagstiftare, och inte heller marknadens.
            </seg>
            <seg n="1d071660">
              Moderaterna och Folkpartiet skriver i en reservation från 2006
              att de hellre ser att näringsidkare som spelar på grumliga könsrollsfördomar
              får påhälsning av konsumenter som förklarar att de vägrar köpa
              varorna än påhälsning av polisen. Det är alltså uppenbart att
              alliansregeringen inte tar problemen med objektifieringen av kvinnor
              i reklamen på allvar. Regeringen borde i stället komma med kreativa
              lösningar på hur vi kan komma till rätta med att unga kvinnor
              svälter sig till döds för att leva upp till de osunda fotomodellsideal
              som vi ser i reklamen. Regeringen borde arbeta för att bekämpa
              det förtryck av kvinnor som objektifieringen av kvinnors kroppar
              innebär. Regeringen borde vara en motvikt till de negativa konsekvenser
              för jämställdhetsarbetet som objektifieringen av kvinnor medför.
            </seg>
            <seg n="24df8395">
              Fru talman! När jag ändå är inne på frågan om reklam ska jag
              kort nämna vår reservation om oönskad sådan. Envar borde ha rätt
              till frid i sitt hem, skriver vi i vår reservation. Vi anser att
              det behövs åtgärder för att komma till rätta med den störtflod
              av marknadsföring som företagen levererar direkt in i våra hem.
              Att reklamen ibland dessutom är kvinnoförnedrande gör att det
              är ännu mer angeläget att få till en förändring. Att sätta upp
              lappar på dörren eller anmäla sig till Nixregistret räcker inte
              alltid. Alla personer bör ha rätt att välja om de vill ta emot
              reklam i sina hem eller inte. Även här har vi som lagstiftare
              ett ansvar för att skärpa marknadsföringslagen, och det är dags
              för en lag om konsumtionsfrid.
            </seg>
          </u>
          <note type="speaker" n="fec18e61">
            Anf. 90 JAN LINDHOLM (mp):
          </note>
          <u who="jan_lindholm_8746bf" xml:id="i-0a84073ff5274b88-0" n="12a877cd">
            <seg n="e469bffd">
              Fru talman! Civilutskottets betänkande om konsumentfrågor behandlar
              motioner som kan sägas ha det gemensamt att de berör avigsidan
              av den galopperande konsumtionshysterin. Här finns motioner som
              allmänt vill stärka konsumentskyddet, motioner som specifikt pekar
              ut behovet av tydligare konsumentfokus inom Jordbruksverket, Livsmedelsverket
              och Konsumentverket. Men det finns också motioner som behandlar
              utpekade produkter, som behovet av att samhället genomför tester
              på vissa elektriska produkter, för att öka konsumenternas tillgång
              till oberoende information. Här behandlas även förslag om förbättrad
              konsumentkunskap i skolan för att stärka morgondagens konsumenter
              så att de ska kunna göra mer egna, självständiga och genomtänkta
              val.
            </seg>
            <seg n="5b626a14">
              Stödet till konsumentrörelsen är också en fråga som berörs och
              som naturligtvis har stor betydelse för att underlätta för konsumenten
              när det gäller att kryssa sig fram i varufloden.
            </seg>
            <seg n="3e6585cd">
              Olika hjälpmedel för konsumenten behandlas också i betänkandet.
              Där vill jag särskilt framhålla en motion från min moderate kollega
              på Dalabänken, Rolf Gunnarsson, som föreslår att Sverige ska ta
              strid med EU och behålla tvättråden i kläder, som ju av EU betraktas
              som ett handelshinder, som ni vet.
            </seg>
            <seg n="ddba6f1c">
              Jag debatterar ofta med Rolf i dalapressen där vi är inbitna
              motståndare, som ni kan förstå och därför känns det extra roligt
              att yrka bifall till den motionen i kammaren.
            </seg>
            <seg n="f2f31d5c">
              Frågan om tvättråd i våra kläder eller inte är ett bra exempel
              på den detaljstyrning som vi blev lovade att EU inte skulle ägna
              sig åt när vi röstade om medlemskapet. Jag tror att många medborgare
              känner sig oerhört lurade när EU på område efter område petar
              i sådant som de flesta ändå uppfattar som självklarheter och där
              det är svårt att förstå varför de måste regleras på EU-nivå.
            </seg>
            <seg n="ad66960a">
              Fru talman! Det finns många märkningssystem som på olika sätt
              underlättar för oss som konsumenter. Rättvisemärkning, Kravmärkning
              och Svanen är bara några exempel på system som gör att kunderna
              slipper analysera all den detaljerade information som förhoppningsvis
              finns på förpackningarna för att sedan dra egna slutsatser. En
              del märkningssystem innebär även olika former av certifiering
              som garanterar vissa kvaliteter, exempelvis rimliga löner och
              att barnarbete inte förekommer.
            </seg>
            <seg n="7dd8bbc8">
              I betänkandet behandlas en motion från Miljöpartiet där vi föreslår
              mål för andelen rättvisemärkt i den offentliga upphandlingen,
              mål för den totala importen och strategier för hur det ska vara
              möjligt att nå dit. Att bidra till att utveckla den typen av märkningssystem
              är bra både för kunderna här i landet och för alla producenter
              runt om i världen oavsett var de befinner sig. Naturligtvis avslår
              den nykoloniala regimen i det här landet eller vad man ska kalla
              den sådana goda intentioner. Det är tråkigt att se när stoltheten
              bedrar visheten och även de bästa och väl beprövade metoderna
              för att skapa enkelhet och rättvisa i världshandeln avslås. Men
              kammaren har naturligtvis möjlighet att bifalla reservation 6
              och visa att man inte sitter fast i gamla låsningar.
            </seg>
            <seg n="3d38b453">
              Det finns även en motion som tar upp begreppet konsumtionsfrid,
              det vill säga rätten att slippa det ständiga flödet av konsumtionsstimulerande
              påverkan. Vi bombarderas dagligen i det offentliga rummet alltmer
              av reklam i alla former. Det är inte bara konsumenterna som tvingas
              gå omkring som någon sorts reklamgubbar med märkesdekaler på jackor,
              väskor och skor. Husfasader, bilar, bussar och konsumentförpackningar
              är bara några exempel på alla de reklamytor som vi hela tiden
              exponeras för. Det är illa nog att man inte längre kan röra sig
              fritt i samhället utan att bli hjärntvättad av alla dessa bilder
              man har inte ens rätt till konsumtionsfrid i sitt hem.
            </seg>
            <seg n="9f4080ce">
              Trots Nixregistret och Nej tack till reklam på brevlådan hittar
              marknadsförare legala luckor i de skydd som vi konsumenter försöker
              bygga upp. Här finns förslag på att regeringen ska ta initiativ
              till att säkerställa konsumtionsfrid för dem som önskar det. Det
              är rimligt att man som konsument har verklig, reell, möjlighet
              att skydda sig från reklamens skadliga verkningar åtminstone i
              hemmet. För att underlätta för konsumenterna att känna till sina
              rättigheter och utöva dem anser vi i Miljöpartiet att det behövs
              ett uppdrag till regeringen att samla relevant lagstiftning i
              en konsumentbalk. Bakgrunden är densamma som för kravet på barnbalken:
              enkelhet, överblickbarhet och transparens.
            </seg>
            <seg n="92a5c048">
              Vi anser inte att det är ett hållbart sätt att argumentera mot
              tydlighet och enkelhet att hänvisa till EU och andra internationella
              låsningar. Vi vet självklart att det finns problem med det här,
              men de problemen är till för att övervinnas. Vi tycker att politiken
              måste våga peka på målen och att riksdagen måste våga fatta beslut
              som pekar framåt. Om riksdagen enbart ska fatta beslut om sådant
              som den sittande regeringen oavsett vilken den nu må vara redan
              har genomfört fyller riksdagen i praktiken inte någon funktion.
              Det är i alla fall så jag ser det.
            </seg>
            <seg n="4aaa704b">
              I betänkandet behandlas ytterligare ett antal frågor, som alla
              har det gemensamt att de berör avigsidan av den galopperande konsumtionshysterin.
              Problem med e-handel och överskuldsättning är bara några exempel.
            </seg>
            <seg n="b9a17b85">
              Fru talman! Innan jag går in på den sedvanliga argumentationen
              om varför det är så viktigt att riksdagen snarast ger Banverket
              i uppdrag att bygga ett dubbelspår för järnvägstrafik mellan Falun
              och Borlänge vill jag stanna vid ett av betänkandets detaljer.
              Det finns i betänkandet ett förslag om att regeringen ska initiera
              ett arbete med att se över lagstiftningen vad gäller manipulering
              av bilder som bidrar till utseendefixering och psykisk ohälsa
              bland ungdomar.
            </seg>
            <seg n="355e7045">
              Att bilden av kvinnor i reklamen ofta manipuleras med modern
              datateknik så att deras kroppar anpassas till de rådande skönhetsidealen
              är ett exempel på de värsta avarterna inom reklamen. Att vi luras
              att köpa prylar av olika slag där det som visas på bilden inte
              är det som ingår i det utannonserade priset är naturligtvis illa
              nog. Att det sedan inte alltid informeras annat än i en mikroskopisk
              text någonstans i annonsen om att till exempel bilen på bilden
              kan vara extrautrustad eller något liknande är naturligtvis också
              skandalartat. Men när människokroppen förfalskas för att skapa
              ouppnåeliga ideal för att konsumtionshysterin ska bli oändlig
              tycker tydligen majoriteten att det är helt okej att inte informera
              om det förljugna i bildbudskapet.
            </seg>
            <seg n="fdb62c04">
              Jag tror mig ha förstått att majoriteten inte tycker att det
              är så bra. Man kanske inte ska överdriva, men även här, precis
              som på tidigare punkter, tycker jag att majoriteten radar upp
              en massa praktiska hinder som gör det svårt eller kanske till
              och med orimligt att genomföra en lag om märkning av manipulering
              av bilder.
            </seg>
            <seg n="a0713f12">
              Jag råkar känna en äldre man som brukar säga: Kan man sända en
              människa till månen kan man göra nästan vad som helst. Jag skulle
              vilja se mer av den inställningen i riksdagen. Om riksdagen, återigen,
              inte kan ge regeringen uppdrag som inte redan är lösta blir det
              ganska patetiskt med en riksdag.
            </seg>
            <seg n="5d281447">
              Jag har förstått att majoriteten egentligen är överens med oss.
              Majoriteten tycker också att det är fult att luras. Ingen av oss
              anser att det är bra att kommunicera lögner. Det är de facto vad
              manipulerade bilder innebär, det vill säga de är inte varudeklarerade.
              Önskemålet är inte ett förbud mot att manipulera utan ett märkningssystem
              som varudeklarerar bilderna. Min förhoppning som jag riktar till
              majoriteten är att valet att inte reservera sig avsaknaden av
              en votering i en sådan fråga ändå ska innebära en lägre tröskel
              av prestige för er att kliva över. Då kan majoriteten titta på
              frågan och återkomma med förslag, gärna i något EU-sammanhang.
              Jag är helt övertygad om att vi alla är överens om att det är
              svårt att hitta något osmakligare än att medvetet ljuga med bilder
              för att hetsa till ytterligare konsumtion. Jag lovar att vi kommer
              att återkomma i frågan om den inte får en lösning precis som vi
              skriver i det särskilda yttrandet.
            </seg>
            <seg n="7922739a">
              Det kommer att växa fram någon form av proteströrelse bland konsumenter
              som gör att reklammakare av olika slag kommer att passa sig för
              att använda sig av den sortens knep i framtiden. Köpbojkotter
              har använts förut. Det är ett alternativt vapen som konsumenterna
              kan använda när det demokratiska systemet inte kan ta hand om
              problemet.
            </seg>
            <seg n="e70ec553">
              Jag återkommer till frågan om saklig information. Det är ändå
              alltid en grundförutsättning för att man ska fungera i rollen
              som konsument. Den sakliga informationen borde det politiska systemet
              alltid kunna garantera.
            </seg>
            <seg n="71293cd1">
              Fru talman! Självklart står vi bakom alla våra reservationer
              i betänkandet, men för tids vinning yrkar jag bifall bara till
              reservationerna 5 och 6.
            </seg>
          </u>
          <note type="speaker" n="1d2c836f">
            Anf. 91 KATARINA BRÄNNSTRÖM (m):
          </note>
          <u who="katarina_brannstrom_26ead4" xml:id="i-89b261d4357e073c-0" n="89e4f8e1">
            <seg n="709ef403">
              Fru talman! Konsumentfrågor är rubriken för det betänkande vi
              behandlar just nu. Här ryms otroligt många områden. En del är
              stora och viktiga, och andra kan synas mindre viktiga. Men de
              rör ändå många människor. Det är konsumentpolitik och det är konsumenträttsliga
              frågor. Motionsyrkandena gäller bland annat konsumentpolitiken
              inom EU, marknadsföring och konsumentskydd inom olika områden.
              Jag kommer att beröra dem i dag. Frågan om överskuldsättning kommer
              att belysas senare av Jan Ertsborn.
            </seg>
            <seg n="fabdd249">
              Av de 30-talet motioner som lagts fram under allmänna motionstiden
              inom konsumentområdet är endast ett fåtal skrivna av alliansens
              ledamöter. Detta är kanske naturligt, men det betyder inte att
              konsumentfrågor är ointressanta eller att vi tycker att allt är
              bra som det är. Konsumentområdet har varit utsatt för politikers
              intresse mycket länge, och de konsumentorganisationer som finns
              har varit aktiva. Lagstiftningen är därför långt framme i Sverige.
              Nu är det inom EU som de stora problemen måste lösas och där arbetet
              bedrivs för att förenkla och skydda konsumenter på ett bra och
              gemensamt sätt.
            </seg>
            <seg n="0ffc0eba">
              Självklart är det så att vi blir mer sårbara ju mer komplext
              samhället blir med varor och tjänster som är tekniskt komplicerade,
              som säljs över nationsgränser och snabbt och enkelt byter ägare
              via e-handel. Vi lever i ett konsumtionssamhälle där utbud och
              varor ständigt utvecklas. Det kan till och med numera vara svårt
              att definiera vad som verkligen är ett köp, vem som är säljare
              och vilka villkor som ska gälla inom konsumentområdet. Gränsen
              mellan privat och offentligt eller näringsliv suddas ut alltmer
              i all handel.
            </seg>
            <seg n="d657ec4b">
              Det finns auktioner på Internet där varorna rör sig snabbt utan
              att säljare och köpare har någon kontakt. Det finns varor som
              är så billiga att man aldrig reparerar dem och därmed kanske också
              accepterar sämre kvalitet och kortare livslängd.
            </seg>
            <seg n="3ec45862">
              Tekniken och utvecklingen gör att man köper nytt i allt snabbare
              takt, och trender och livsstil påverkar konsumenter alltmer. Detta
              gäller även dyrare varor. Det alltmer gränslösa samhället med
              influenser från när och fjärran gör det allt svårare att kontrollera
              och styra upp såväl reklam som köp- och säljmetoder. Även kvalitet
              och annat kan det vara svårt att styra upp i det samhälle vi nu
              lever i. Vi kan inte som enskilt land alltid bestämma vad som
              ska gälla.
            </seg>
            <seg n="756b7454">
              Fru talman! På många områden inom konsumentområdet pågår arbeten
              inom Regeringskansliet och inom EU. I fråga om flera av de motioner
              som behandlats i civilutskottet har vi ingen annan principiell
              uppfattning än motionärerna, men vi vill avvakta de förslag som
              kommer och de utredningar som nu görs. En så kallad grönbok om
              översyn av regelverket är på remiss från EU, och en ny strategi
              håller på att utarbetas vid EU-kommissionen.
            </seg>
            <seg n="c9c6a421">
              Arbetet med hållbar konsumtion och produktion är tänkt att resultera
              i en departementspromemoria till sommaren. Redan i dag har Jordbruksverket
              och Livsmedelsverket i sina regleringsbrev uppdragen att arbeta
              för ekologisk, ekonomisk och socialt hållbar produktion som motsvarar
              konsumenternas efterfrågan och även omfattar folkhälsoaspekten.
            </seg>
            <seg n="439b1ff8">
              Målet är naturligtvis att alla livsmedel ska vara säkra och att
              konsumenter ska få tillräcklig kunskap om mat och matens betydelse.
              Regeringen stöder arbetet med CSR, Corporate Social Responsibility,
              inom ramen för Globalt Ansvar. Föreningen Rättvisemärkt har ett
              statligt stöd, och det finns anslag för bidrag till miljömärkning
              av produkter.
            </seg>
            <seg n="34e5e053">
              Konsumentverket har fått i uppdrag att följa och analysera utvecklingen
              inom konsumentområdet både nationellt och internationellt. Konsumentverket
              har också erhållit särskilda bidrag till frivilliga konsumentorganisationer
              och stöd till olika projekt, för opinionsbildning och för att
              företräda svenska konsumenter i EU. Dock ingår inte längre testverksamhet
              i verkets uppgifter.
            </seg>
            <seg n="04f44c8c">
              Härmed kan konstateras att dagens konsumenter har blivit starkare
              och fått större möjligheter att hitta bra och billiga produkter
              och få bra jämförelser och information. Å andra sidan finns det
              risk för fällor och fel och att konsumenter kan hamna i ekonomiska
              svårigheter. Ärenden för indrivning har vuxit, och många har svårt
              att komma ur sin skuldsituation. Konsumentskyddet inom det finansiella
              området måste stärkas, och här pågår ett arbete i Regeringskansliet.
              En kommande översyn av skuldnedsättning är också initierad av
              Justitiedepartementet.
            </seg>
            <seg n="1b60a7d9">
              Man kan alltid diskutera hur man ska skydda konsumenter och om
              man ytterligare ska stärka konsumentskyddet. Samtidigt måste detta
              vägas mot producenternas villkor i en konkurrerande värld och
              konsumenternas eget ansvar. På en väl fungerande marknad finns
              både nöjda kunder och producenter, och man får de varor och tjänster
              som efterfrågas. Målet måste också vara ökad handel mellan länder,
              med regler som inte hindrar detta.
            </seg>
          </u>
          <note n="c7e9e670">
            Fru talman! Med detta yrkar jag bifall till förslaget i civilutskottets
            betänkande och avslag på samtliga reservationer.
          </note>
          <note type="speaker" n="426c2ff1">
            Anf. 92 EVA SONIDSSON (s) replik:
          </note>
          <u who="eva_sonidsson_bde5e4" xml:id="i-a8b56910c38a78a6-1" n="b3d5fa63">
            <seg n="e2d675b6">
              Fru talman! Det gläder mig att den borgerliga delen i utskottet
              är positiv till konsumentpolitiken. Som du sade, Katarina, pågår
              det mycket arbete inom det här området, och jag hoppas att när
              det slutgiltiga arbetet är klart blir det positivt och bra för
              konsumenten i slutändan. Det känns ganska kul att stå här i kammaren
              och debattera i dag när det är internationella konsumentdagen.
            </seg>
          </u>
          <note type="speaker" n="c5fdba9a">
            Anf. 93 KATARINA BRÄNNSTRÖM (m) replik:
          </note>
          <u who="katarina_brannstrom_26ead4" xml:id="i-89b261d4357e073c-1" n="89e4f8e1">
            <seg n="c53a67fa">
              Fru talman! Tack, Eva! Du nämnde tidigare att vi var kritiska
              på flera punkter inom konsumentpolitiken. Jag tror inte att det
              står någonstans. Däremot kanske vi vill avvakta utvecklingen och
              vad de utredningar som kommer kan ge. Jag tror att vi inte står
              så väldigt långt ifrån varandra. Då kan jag också säga tillbaka
              att det har gjorts väldigt mycket av den tidigare regeringen på
              just området konsumentpolitik.
            </seg>
          </u>
          <note type="speaker" n="747caee5">
            Anf. 94 LENNART PETTERSSON (c):
          </note>
          <u who="lennart_pettersson_9f009e" xml:id="i-fd0e04f4e17229c1-0" n="3932ff0f">
            <seg n="dad3279a">
              Fru talman! Konsumentpolitikens utformning är viktig eftersom
              den på något sätt berör i princip varje människa. Relationen mellan
              köpare och säljare av tjänster och produkter behöver balanseras,
              och det är ett av de viktigaste inslagen i lagstiftningen. Ett
              starkt konsumentskydd är med andra ord en av de bärande pelarna
              inom området. I en starkt globaliserad värld ökar också behovet
              av tydliga regelverk över nationsgränserna, och det är ju som
              alla vet ett område som i högsta grad är aktuellt just nu.
            </seg>
            <seg n="1c598744">
              Sverige har en bra lagstiftning inom konsumentområdet, och om
              man läser motionerna blir detta bekräftat. Innehållet i motionsfloran
              är av den karaktären att det andas finlir och putsning och i några
              fall en detaljgrad som kanske inte är önskvärd i en lagstiftning.
              I andra fall, som till exempel överskuldsättning, torde vi vara
              överens om att det finns skäl att se om vissa förändringar skulle
              underlätta situationen för de drabbade, och detta är också uppmärksammat
              av regeringen.
            </seg>
            <seg n="44493c56">
              Det finns också en samsyn på att nya produkter och framför allt
              nya tjänster kan kräva förändrad eller ny lagstiftning. Detta
              är ett tecken på att den nuvarande politiken är väl genomtänkt
              och, som jag upplever det, att det finns ett starkt stöd för den
              över alla partigränser. Nuvarande budgetnivå är till exempel i
              princip en uppräkning av tidigare års anslag trots regeringsskiftet.
            </seg>
            <seg n="7bb269d1">
              Därför förstår jag inte Socialdemokraternas kritik att eftersom
              frågorna inte fanns med i vår regeringsförklaring skulle det innebära
              att vi inte har några ambitioner inom konsumentområdet. En förklaring
              kunde vara på sin plats.
            </seg>
            <seg n="62250a8e">
              En sak vill jag dock markera, och det är att vi inte ska ha eller
              ska skapa lagar som innebär att vi inte har något ansvar som konsumenter,
              att vi inte behöver vara kritiska eller ifrågasättande. Det finns
              tendenser till att nånannanismen breder ut sig och att man alltid
              skyller på någon annan när man gör en dålig affär eller när man
              ångrar sig. Vi får aldrig ta bort det slutliga personliga ansvaret
              vid ett köp om vi bortser från dem som inte har förmågan att bedöma
              detta själva.
            </seg>
            <seg n="4f329b29">
              En annan sak som bör beaktas är handel med begagnade varor. Det
              måste även i lagstiftningen alltid vara skillnad på en ny och
              en tidigare använd vara. Vi kan inte som köpare förvänta oss att
              en begagnad vara är i nyskick.
            </seg>
            <seg n="d8be222e">
              Till sist, fru talman, kan jag inte låta bli att kommentera en
              av motionerna särskilt. Det blir onekligen lite extra intressant
              när riksdagsledamot Frid vill ha just frid frid från konsumtion,
              frid för kvinnorna, inte från, och frid för hemmen. Däremot kan
              jag inte läsa ut att Frid vill ha valfrid 2010.
            </seg>
          </u>
          <note n="f146ff07">
            Jag yrkar bifall till förslaget i utskottets betänkande innebärande
            att vi lyser frid över samtliga motioner.
          </note>
          <note type="speaker" n="7fa16119">
            Anf. 95 EGON FRID (v) replik:
          </note>
          <u who="egon_frid_85d7bf" xml:id="i-1b3ae8bc14f16150-1" n="7ee08a63">
            <seg n="e75e75cd">
              Fru talman! Jag får tacka för den fina komplimangen på slutet.
            </seg>
            <seg n="dc8f27ac">
              De här olika typerna av konsumtionsfrid handlar just om maktförhållandena
              på konsumtionsmarknaden. Mycket av debatten om detta handlar om
              hur vi kan stötta konsumenterna när det gäller att ta ansvar och
              också om att de ska få den hjälp som de behöver för att göra bra
              konsumentval. Och som ni har hört mig säga förut är Vänsterpartiet
              naturligtvis medvetet om och det är Vänsterpartiets utgångspunkt
              att människor vill göra rätt för sig. Men vi vet också att många
              människor som drabbas i konsumtionssamhället gör det av orsaker
              som de själva inte rår över. Sjukdom eller arbetslöshet är alltså
              grunden för de flesta människors utsatthet i konsumtionssamhället
              och också orsaken till överskuldsättning och de komplikationer
              som det innebär.
            </seg>
            <seg n="95742af4">
              Då är min fråga till Lennart: Anser du som regeringsföreträdare
              att det finns en tillräckligt stark jämvikt i dag som hjälper
              konsumenterna att ta detta ansvar? Är det inte så att man i konsumtionshysterin
              och konsumtionssamhället använder överdrivna och oacceptabla metoder,
              att man lockar in människor i oönskad konsumtion så att de inte
              får den konsumtionsfrid som både du och jag eftersträvar?
            </seg>
          </u>
          <note type="speaker" n="fbd89960">
            Anf. 96 LENNART PETTERSSON (c) replik:
          </note>
          <u who="lennart_pettersson_9f009e" xml:id="i-fd0e04f4e17229c1-1" n="3932ff0f">
            <seg n="85160577">
              Fru talman! Som jag sade i mitt inledningsanförande tror jag
              egentligen att vi i dag har en rätt balanserad lagstiftning. Däremot
              behöver vi alltid putsa på den, i synnerhet om det kommer nya
              produkter och nya tjänster.
            </seg>
            <seg n="08d3083e">
              Jag jobbade som bankchef i 17 år och hjälpte oerhört många människor
              som av olika anledningar hade hamnat i en skuldfälla. Vissa har
              hamnat där på grund av det som du beskriver, nämligen omständigheter
              som de inte styr över. Men det är också oerhört många som på grund
              av sitt eget handlande hamnar i den här situationen, och de är
              inte lika lätta att hantera när det gäller lagstiftningen. Det
              är där jag kommer tillbaka till att vi har ett egenansvar som
              konsumenter. Vi kan aldrig glömma detta. Det går inte att skylla
              på en duktig säljare eller en annons och säga: Bara för det måste
              vi skärpa lagstiftningen. Det måste vara rimligt att göra affärer.
              Det måste vara tillåtet att sälja produkter.
            </seg>
            <seg n="405a5ff4">
              Det jag däremot kan sakna är frågan om hur vi hanterar detta
              i våra skolor. Jag vet att det finns en motion om detta, men där
              pratar motionären om konsumentfrågor. För mig är det minst lika
              viktigt med konsumtionsfrågor. Vad innebär det att konsumera?
              Och vad är konsekvenserna av det vi konsumerar? Det tycker jag
              belyses på tok för dåligt i skolorna. Vad blir effekterna om jag
              nu använder någonting som kostar pengar och jag inte betalar för
              det? Jag tycker att man i dag, generellt i utbildningen, borde
              trumma in det såväl på högstadiet som på gymnasieskolorna.
            </seg>
          </u>
          <note type="speaker" n="51a2fee4">
            Anf. 97 EGON FRID (v) replik:
          </note>
          <u who="egon_frid_85d7bf" xml:id="i-1b3ae8bc14f16150-2" n="7ee08a63">
            <seg n="35c9031b">
              Fru talman! Det är sant att vi i civilutskottet naturligtvis
              kommer att få möjligheter att tillsammans putsa på mycket av konsumentpolitiken
              och göra den bättre i ett gemensamt arbete under mandatperioden.
              Men jag blir ändå lite beklämd när jag än en gång hör dig betona
              egenansvaret. Det är inte fel att betona det, utan det är fel
              att överbetona egenansvaret gång på gång. Det finns ju inga överskuldsatta
              som inte har fattat att de har ett eget ansvar för den situation
              som de har hamnat i. De vill bara ha all den hjälp som går att
              få för att ta det här ansvaret. Det är ju det som vi som lagstiftande
              församling måste hjälpa till med. Det handlar om att utsatta människor
              ska få hjälp att ta det ansvar som de vill ta.
            </seg>
            <seg n="ff6c90f6">
              Sedan är det extra roligt att du varit en seriös före detta bankman.
              Men problemet är att vi inte har de seriösa kreditgivarna i dag.
              Vi har extrema exempel på oseriös kreditgivning som vi tillsammans
              här i utskottet definitivt måste hjälpas åt att begränsa och göra
              någonting åt. Ta bara de snabba sms-lånen! Man kollar inte ens
              att det är myndiga personer som tar de här sms-lånen. Man har
              till och med suddat ut möjligheten att kontrollera att kredittagaren
              är myndig och kan ta ansvar för sitt lån. Vi ser exempel på att
              barn ärver skulder. Tvivelaktiga inkassoföretag utnyttjar ett
              barns namnteckning för att fortsätta att kräva in fordran när
              barnet fyller 18 år. Det kan inte Lennart Pettersson tycka är
              rimligt.
            </seg>
          </u>
          <note type="speaker" n="c4f01413">
            Anf. 98 LENNART PETTERSSON (c) replik:
          </note>
          <u who="lennart_pettersson_9f009e" xml:id="i-fd0e04f4e17229c1-2" n="3932ff0f">
            <seg n="dfc66f0a">
              Fru talman! Nej, Lennart Pettersson tycker inte att det är rimligt.
              Detta är vi helt överens om. Jag tycker att det är helt förfärligt
              att man som förälder kan sätta sina barns framtid på spel många
              gånger är det så genom att ge dem skulder som de blir tvungna
              att ta hand om. Detta tyder på att det också är andra insatser
              som behövs. Då pratar vi om annat än konsumentlagstiftningen.
              Eller, rättare sagt, den behöver kombineras med andra åtgärder
              för att detta ska fungera. Vi är helt överens om detta, Egon Frid.
            </seg>
            <seg n="9d1417ba">
              Sedan gällde det oseriösa kreditgivare. Tyvärr har det dykt upp
              ett antal sådana. Och om vi nu pratar om sms-lån är detta kanske
              en produkt som är ny och som kräver en översyn när det gäller
              lagstiftningen. När det kommer ett nytt sätt måste vi som lagstiftare,
              helt klart, vara beredda att diskutera och se vad det innebär
              för medborgarna. Och vi måste ta ställning till frågan: Finns
              det skäl att justera, eller kan det vara som det är inom gällande
              lagstiftning?
            </seg>
            <seg n="028644e9">
              Du pratade allra först om överskuldsatta. Det finns också en
              nyansskillnad i detta. Det är alltid så att någon har sålt den
              här produkten. Någon har inte fått sina pengar. Det kan vara du
              och det kan vara jag som företagare som i god tro har sålt något
              till en kund, och så får vi inte betalt. Är det rimligt att jag
              inte ska kunna få min betalning för vad jag har levererat?
            </seg>
            <seg n="7a5c7929">
              Där gäller det att hitta balansen. Jag ser inte detta i svart
              eller vitt, utan jag tycker att det är en skillnad mellan dem
              som inte har förmågan att hantera situationen och dem som inte
              vill hantera situationen. Jag har nämligen också träffat på tämligen
              många under min livstid som inte har viljan att göra rätt för
              sig, helt enkelt. Dem tycker jag inte att det finns skäl att skydda
              i lagstiftningen.
            </seg>
          </u>
          <note type="speaker" n="dd61f7d3">
            Anf. 99 JAN ERTSBORN (fp):
          </note>
          <u who="jan_ertsborn_46494c" xml:id="i-46642d51db9b7720-0" n="c0de3185">
            <seg n="30d682c8">
              Fru talman! Jag ska fortsätta lite med överskuldsättning, ett
              ämne som civilutskottets företrädare lagutskottet sysslade med
              i stort sett hela förra mandatperioden. Det gjordes på olika sätt,
              och man försökte få till stånd lösningar för en grupp människor
              som lever under mycket svåra ekonomiska förhållanden.
            </seg>
            <seg n="dfd83019">
              Men först ska jag ge en liten bild av hur det ser ut hos kronofogden
              i dag. Man har 485 000 kunder, om vi ska kalla dem så, enligt
              de senaste uppgifterna, som har gått att få fram. Av dessa har
              28 000 personer löneutmätningar som har pågått i mer än tre år.
              15 000 av dem har löneutmätningar som har pågått i över fem år.
              Då är det löneutmätningar för personer som har sådana inkomster
              att det går att ta en liten del av inkomsten och skicka över till
              fordringsägaren. Sedan finns det ett stort antal gäldenärer där
              det inte går att ta någonting alls.
            </seg>
            <seg n="c1d0ff0f">
              Det innebär att när kronofogden på sitt sätt räknar fram och
              sätter etiketten evighetsgäldenärer på de 28 000 personerna gäller
              begreppet evighetsgäldenärer egentligen ett par gånger till minst.
              Jag skulle tro att det handlar om 100 000 personer i det här landet
              som skulle kunna ha den etiketten att de inte kan betala någonting
              av sina skulder.
            </seg>
            <seg n="1ea6a6cd">
              Vi har försökt med skuldsanering. Under förra mandatperioden
              förändrade vi en del i skuldsaneringslagstiftningen. Då var det
              reglerna kring förfarandet för att göra det snabbare. Vi ändrade
              inte förutsättningarna för att få skuldsanering.
            </seg>
            <seg n="7cb55542">
              Under 2006 sökte 3 830 personer skuldsanering, en ganska liten
              siffra i förhållande till de 100 000 som jag misstänker att det
              handlar om. Men av dessa 3 830 var det inte mer än 1 542 som blev
              beviljade skuldsanering, alltså mindre än hälften. Varför det?
              Jo, kraven är så höga för att få skuldsanering. I praxis säger
              man att man gör en bedömning av om man kan betala skulderna inom
              tolv år. Då är man inte berättigad till skuldsanering, för då
              ska man ta de tolv åren och betala sina skulder.
            </seg>
            <seg n="3ac220b1">
              Då förstår ni säkert att det måste handla om åtskilliga hundratusentals
              kronor i skulder för att man ska få skuldsanering. 300 000, 400
              000 eller 500 000 kronor är minimisiffror för att det ska löna
              sig att söka skuldsanering. Jag fick nyligen i min hand ett beslut.
              Det var en förtidspensionär som hade 129 000 kronor i skulder
              och som får avslag på sin skuldsanering, trots att hon alltså
              lever på en förtidspension.
            </seg>
            <seg n="90e16f83">
              Skuldsaneringslagen kan man naturligtvis tänka sig att ändra
              för att göra det lite lättare för de här människorna. Men Skatteverket,
              Konsumentombudsmannen och även Barnombudsmannen, som varit något
              lite inblandad i det här genom åren, har tagit fram några andra
              modeller. Det är de modellerna som vår regering nu kommer att
              arbeta med och lägga i en utredning så snart som möjligt. Det
              är fråga om man ska införa en så kallad absolut preskriptionstid,
              det vill säga en tidpunkt då man inte längre kan driva in skulderna.
              I Finland har man nyligen infört det, och där har man satt tidpunkten
              till 15 år.
            </seg>
            <seg n="0ee8f8bc">
              Vi kan jämföra med skatter i Sverige. Där har vi alltid haft
              en absolut preskriptionstid på fem år. Om man får en ordentlig
              skatteskuld på sig är den borta efter fem år i den mån den inte
              är betald. Det har aldrig ifrågasatts. Men när man diskuterar
              preskriptionstid på civilrättsliga fordringar kommer det ofta
              upp en diskussion om det är rimligt att göra det gentemot fordringsägarna
              så att fordringsägaren ska förlora sin rätt.
            </seg>
            <seg n="e5d540a6">
              Jag tillhör dem som tycker att vi måste göra de här förändringarna.
              Fordringsägarna får inrätta sin kreditgivning efter nya regler
              helt enkelt.
            </seg>
            <seg n="3248c3bb">
              Dessutom ska man ha i minnet att i de ärenden som finns hos kronofogden
              är det i dag, som alla ni som sitter i civilutskottet väl vet,
              nästan aldrig den ursprunglige fordringsägaren som driver in sin
              fordran. Fordringen har gått till handel ett antal gånger. Det
              är inte att avslöja någon våldsamhet att tala om att priset när
              man handlar med fordringar rör sig om mellan 5 och 10 procent
              av kapitalbeloppet. Det är vad man betalar för fordran när ett
              inkassobolag köper den och sedan arbetar vidare med den.
            </seg>
            <seg n="3622cb17">
              Jag tycker inte att det ligger så mycket i resonemanget att den
              ursprunglige fordringsägaren ska ha kvar sin rätt att få ut sina
              pengar när vi ser att det har fått en annan verklighet. Det är
              andra fordringsägare som driver in de här fordringarna som ofta
              är mycket gamla.
            </seg>
            <seg n="4f99ee07">
              Vi talar också om att man måste ändra på avräkningsreglerna hos
              kronofogdemyndigheterna så att man räknar av på kapitalskulden
              först, att man ser om man kan lägga ett räntetak. Många av de
              här fordringarna löper med 3040 procents årlig ränta, vilket gör
              att ränteskulderna som regel är högre än kapitalskulderna för
              de här personerna.
            </seg>
            <seg n="6179fd9e">
              Jag är i dag tillfredsställd med att vi har kommit så långt att
              vi nu har fått besked från vår alliansregering att de här frågorna
              kommer att tas upp i en utredning. Jag är medveten om att frågorna
              är svåra, att de kräver en utredning som tar tid. Jag försökte
              under förra mandatperioden få vår tidigare regering att ta tag
              i dem, men det lyckades inte. Nu har vi en justitieminister som
              har lovat att ta upp det här. Vi ska alltså kunna komma till en
              situation med tiden där vi kan hjälpa den här gruppen av människor
              som i dag lever på en väldigt låg levnadsnivå.
            </seg>
            <seg n="358e5705">
              Vi från alliansen är alltså egentligen i sak överens med Egon
              Frid i Vänsterpartiet om att vidta de här åtgärderna. Vi instämmer
              inte i reservationen, utan vi tycker att regeringen nu ska få
              den här möjligheten att tillsätta utredningen. Det är sagt att
              det ska ske i alla fall under detta år. Med den tidsaspekten får
              vi nog nöja oss.
            </seg>
          </u>
          <note n="87bc0936">
            Jag yrkar bifall till förslaget i betänkandet och avslag på alla
            reservationer.
          </note>
          <note type="speaker" n="6c191fb0">
            Anf. 100 EGON FRID (v) replik:
          </note>
          <u who="egon_frid_85d7bf" xml:id="i-1b3ae8bc14f16150-3" n="7ee08a63">
            <seg n="b062f19b">
              Fru talman! Det är naturligtvis tillfredsställande till vissa
              delar och inspirerande att höra dig, Jan Ertsborn, argumentera
              för framför allt din ståndpunkt i frågan. Det gäller också förhoppningen
              att det finns någon som kan vara med att driva på att det även
              med nuvarande regering händer någonting. Däremot är det lite beklämmande
              när du säger att det är först nu vi har fått en regering som blir
              handlingskraftig. Vi har ju faktiskt med förra regeringen fått
              en förändrad skuldsaneringslag som har gynnat den här gruppen.
              Vi har med förra regeringen fått fram utredningar, genom både
              Skatteverket och Kronofogdemyndigheten, som har lagt fram de konkreta
              förslag som du själv tar upp skulle gynna konsumenterna i sin
              helhet och också de överskuldsattas situation. Du argumenterar
              också på ett klokt sätt när det gäller den stora skillnaden mellan
              civilrättsliga mål och skattemål, där man får sina skatteskulder
              avskrivna efter fem år men det är omöjligt att få absolut preskriptionstid
              för konsumtionsskulder. Som du själv nämner är fordran säkert
              såld till ett inkassoföretag så att den ursprunglige säljaren,
              som Lennart här förut värnade om, inte finns kvar på banan.
            </seg>
            <seg n="b880e743">
              Efter den argumentationen måste man ändå ställa sig frågan: Varför
              måste då regeringen och Jan Ertsborn försvara att justitieministern
              lägger fram denna fråga i en utredning av hela utsökningsbalken,
              när utredningarna är färdiga? De är ju färdiga för justitieministern
              och Justitiedepartementet att expediera. Den nya regeringen skulle
              verkligen kunna vara handlingskraftig här och genomföra de utredda
              förslagen.
            </seg>
          </u>
          <note type="speaker" n="fac014da">
            Anf. 101 JAN ERTSBORN (fp) replik:
          </note>
          <u who="jan_ertsborn_46494c" xml:id="i-46642d51db9b7720-1" n="c0de3185">
            <seg n="acb74321">
              Fru talman! Vi kan naturligtvis stå och diskutera vad vår nuvarande
              regering ska göra i den här frågan och vad den tidigare regeringen
              har gjort. Jag håller gärna med. Man har gjort förändringar i
              skuldsaneringslagstiftningen, men de har ju inte gett något resultat
              att tala om i dagsläget.
            </seg>
            <seg n="92679d5e">
              Vi har kanske lite olika utgångspunkter, men som jurist med lång
              erfarenhet är jag ändå övertygad om att man inte kan tala om att
              införa en lagstiftning om preskription utan att ha ett mycket
              ordentligt underlag, en mycket grundlig utredning. Man måste bestämma
              sig vad det är för fordringar man talar om, vad det är för tidpunkter,
              från vilken tidpunkt man ska börja räkna preskriptionstiden, och
              så vidare. Det är ett mycket besvärligt kapitel, och det gör att
              jag har mycket lätt att förstå att det måste bli en noggrann och
              grundlig utredning som underlag för det här. Men jag känner en
              otrolig tillfredsställelse över att ha kommit så här långt, för
              det gjorde jag inte under förra mandatperioden.
            </seg>
          </u>
          <note type="speaker" n="3d3b375d">
            Anf. 102 EGON FRID (v) replik:
          </note>
          <u who="egon_frid_85d7bf" xml:id="i-1b3ae8bc14f16150-4" n="7ee08a63">
            <seg n="b113bbc1">
              Fru talman! Det är ju tack vare den förra regeringen och dess
              samarbetspartier som vi har kommit så långt som vi kommit nu.
              Här kan man snacka om att den förra regeringen verkligen dukade
              bordet för nuvarande regering att ta vid och arbeta.
            </seg>
            <seg n="bfe2f468">
              Okej vissa saker till behöver utredas. Men varför lägger man
              inte det som ett separat utredningsdirektiv för att komplettera
              den nuvarande färdiga utredningen från Skatteverket och Kronofogdemyndigheten?
              Här mörkar Jan Ertsborn lite, för här finns faktiskt betydligt
              mer underlag och argument för att genomföra dessa förändringar
              än vad han vill framhålla.
            </seg>
            <seg n="a6b12ed0">
              Frågan är än en gång varför man måste skjuta in denna fråga i
              en stor utredning om hela utsökningsbalken i stället för att göra
              detta som en separat tilläggsutredning. Om man verkligen ville
              påskynda en förbättring av situationen för överskuldsatta skulle
              man kunna genomföra de förslag som har kommit från Skatteverket
              och Kronofogdemyndigheten. De uppgifter som du själv säger saknas
              finns med där.
            </seg>
          </u>
          <note type="speaker" n="d74299bc">
            Anf. 103 JAN ERTSBORN (fp) replik:
          </note>
          <u who="jan_ertsborn_46494c" xml:id="i-46642d51db9b7720-2" n="c0de3185">
            <seg n="d740bc0b">
              Fru talman! Vi har en något försiktig skrivning i betänkandet
              om vilken utredning det ska vara och hur den ska se ut. Det beror
              på att det inte har skrivits några direktiv till någon utredning
              vare sig beträffande utsökningsbalken, som det har aviserats en
              översyn av, eller beträffande överskuldsattas situation. Frågan
              om det blir en separat utredning eller om detta läggs in i en
              annan utredning är alltså, enligt de uppgifter jag har fått från
              Justitiedepartementet, helt öppen i dagsläget.
            </seg>
            <seg n="94c0d722">
              Vi har fått beskedet att det ska komma direktiv och att det ska
              bli en utredning under detta år. Längre kan jag inte gå. Jag tycker
              ändå att detta är uppgifter som ger hopp åt dem som berörs av
              den här frågan, nämligen alla de personer som sitter fast i skuldfällan.
            </seg>
          </u>
          <note type="speaker" n="6ecf4323">
            Anf. 104 YVONNE ANDERSSON (kd):
          </note>
          <u who="yvonne_andersson_78c29c" xml:id="i-75a22c538cc77591-0" n="e14eae05">
            <seg n="fde0a70f">
              Fru talman! Jag lockas naturligtvis att kommentera replikskiftet
              alldeles nyss så här i inledningen av mitt anförande. Det är väl
              inte så att den socialdemokratiska regeringen, stödd av Miljöpartiet
              och Vänstern, har dukat något bord när det gäller skuldsanering.
              Det var faktiskt under vår regeringsperiod som lagen om skuldsanering
              kom och vi jobbade upp detta. Sedan har ni möjligtvis haft den
              under er period och gjort justeringar. Nu får vi ta ett tag igen,
              för ni har inte gjort tillräckligt. Vi står inför att väldigt
              många människor är illa utsatta, och det måste vi ta på stort
              allvar.
            </seg>
            <seg n="a3461eb1">
              Jag ställer mig helt bakom de anföranden som hållits av mina
              kolleger i majoriteten. Jag är inte jurist, men jag tänker ändå
              prata om de här frågorna på mitt sätt. Jag tycker att det är väldigt
              viktigt att vi vågar aktualisera dessa mycket allvarliga frågor.
            </seg>
            <seg n="92d321c1">
              Över huvud taget är konsumentfrågorna frågor som berör dig, mig
              och alla omkring oss på ett eller annat sätt. Jag har själv till
              exempel en släkting som i 20 år, efter att inte ha lyckats med
              sitt äktenskap utan separerat, har kämpat med en rejäl skuld utan
              att lyckas bli fri. Han har verkligen jobbat med detta. Jag har
              på nära håll sett hur en människa kan känna att livet är väldigt
              tungt. Vad man än tjänar tas pengarna, och skulden blir inte mindre
              eftersom de tas till ränta. Det är ockerräntorna och systemet
              där man tar räntorna före själva skulden, vilket innebär att räntorna
              inte minskar eftersom skulden inte minskar, som gör att människor
              hamnar i det här evighetsgäldernärskapet, om det kan kallas så.
            </seg>
            <seg n="f4936b22">
              Jag tycker inte att det är bra att människor ska behöva känna
              sig så. Som Jan Ertsborn upplyste om är det ungefär 100 000 människor
              som bara i mycket begränsad omfattning kan få en skuldsanering
              som gör dem fria.
            </seg>
            <seg n="d5d0d371">
              Jag tycker över huvud taget att begreppet evighetsgäldenär är
              skrämmande. Tänk själv att alltid känna att jag inte kan göra
              någonting som ger mig vinst eller som gör att jag känner mig fri
              och gör rätt för mig! Många av oss tycker att det är jobbigt,
              och lär ut det till våra barn, när man är skyldig kompisen en
              tjuga eller skyldig för en bit mat eftersom man inte haft några
              pengar med sig. Detta är inget man vill ha! Man vill vara fri
              från sådana saker.
            </seg>
            <seg n="005c2cd5">
              Vi kristdemokrater menar att människor i varje läge måste få
              en chans att komma igen och få känna hopp och tillit inför framtiden.
            </seg>
            <seg n="d788233e">
              När det gäller de förslag som nu finns kan vi se att vår regering,
              som endast har regerat i ungefär fem månader, är beredd att ta
              tag i detta på allvar så att människor blir fria. Vi måste göra
              något åt detta. Vi måste hjälpa våra medmänniskor att komma loss.
            </seg>
            <seg n="fa50b84f">
              Jag vill också beröra en annan fråga, nämligen de barn som hamnar
              i skuldknipa. I Svenska Dagbladet kunde man i går läsa om barn
              som skuldsätts i och med att föräldrarna gemensamt med barnet
              undertecknar till exempel köp av skolfoton. När betalningen har
              förfallit och föräldrarna inte lyckas betala blir barnen betalningsskyldiga.
              Denna skyldighet uppkommer först när barnen är 18 år med ränta,
              naturligtvis.
            </seg>
            <seg n="cdda3b6e">
              Detta är ingen god start på ett vuxenliv för våra barn. Det ska
              inte behöva ske. Vi behöver undersöka hur reglerna kring barns
              skuldsättning kan bli mer effektiva. Föräldrar måste i dag enligt
              föräldrabalken fråga överförmyndaren om samtycke innan de skuldsätter
              barnen, men det är uppenbart att de reglerna inte är tillräckliga
              eller åtminstone inte efterföljs. I så fall skulle det väl inte
              förekomma 50 000 fall hos Kronofogdemyndigheten som rör omyndiga
              gäldenärer.
            </seg>
            <seg n="fdb13f90">
              Barns skuldsättning har varit föremål för utredning tidigare.
              Den utredningen överlämnades till den förra regeringen. Då föreslog
              utredningen att en underårigs förmyndare skulle göras betalningsskyldig
              för kostnader för exempelvis fordonsskatt och avgifter för trafikförsäkring
              eller oriktig parkering även om fordonet var registrerat på barnet.
              Men det hände inte så mycket mer under den förra regeringen. Nu
              utgår vi från att vår regering får ta dessa uppgifter och utredningsresultat
              för att också göra något.
            </seg>
            <seg n="539812c8">
              Nej, det är inget bra sätt för ett barn att börja det vuxna livet
              med betalningsanmärkningar och fordringar. Om barnets föräldrar
              inte betalar, vem ska då göra det? Vad ger det för signaler till
              våra barn om man låter skolfotoräkningarna förfalla och struntar
              i konsekvenserna? Jag menar inte att alla gör det av ondska. Många
              gånger kanske det är slarv. Men det spelar ingen roll. Barn lever
              i ett konsumtionssamhälle i dag, och de måste få ha förebilder
              i oss vuxna. Därför måste vi uppmärksamma och fokusera på denna
              allvarlighet.
            </seg>
            <seg n="51493f8e">
              Att barn blir betalningsansvariga för sina föräldrars inköp är
              illa nog, men att de själva luras in i köp och avtal borde också
              kunna undvikas. Därför tycker vi att det är helt riktigt att inte
              ha reklam som riktas mot barn. Dock behöver vi vara mer offensiva
              än så. Vi behöver till exempel låta konsumentkunskap och gärna
              också konsumtionskunskap ingå i samhällskunskapen på våra grundskolor.
            </seg>
            <seg n="c49e06b9">
              Jag vill framhålla vikten av att vi uppmärksammar de här delarna
              och tar ett rejält tag så att det händer någonting. Detta är problem
              som många människor drabbas av, och dessa skulle kunna bli fria.
              Vi skulle helt enkelt kunna få ett bättre samhälle där fler människor
              blir nöjda och tillfredsställda med sina liv.
            </seg>
          </u>
          <note n="964bac0a">
            Jag yrkar å Kristdemokraternas vägnar bifall till utskottets
            förslag i betänkandet.
          </note>
          <note n="28ca907c">
            Överläggningen var härmed avslutad.
          </note>
          <note n="bfe84eb5">
            10 § Trafiksäkerhet
          </note>
          <note n="f2e54f28">
            Föredrogs
          </note>
          <note type="speaker" n="47efa243">
            Anf. 105 CHRISTINA AXELSSON (s):
          </note>
          <u who="christina_axelsson_1dcce5" xml:id="i-67db6db02df95677-0" n="b1528222">
            <seg n="392c85f3">
              Fru talman! Vi har just hört att det är den internationella konsumentdagen
              i dag, men hela år 2007 har utnämnts till trafiksäkerhetsåret.
              I år är det 40 år sedan vi fick högertrafik och 10 år sedan den
              socialdemokratiska kommunikationsministern lade fram nollvisionen.
            </seg>
            <seg n="8969c2f1">
              Det har hänt mycket sedan Rosengren introducerade nollvisionen.
              Antalet döda och skadade har minskat trots att trafiken har ökat.
              Men det behöver göras mycket mer för att vi verkligen ska nå upp
              till visionen.
            </seg>
            <seg n="2b581816">
              Dagens debatt är också ett inslag i trafiksäkerhetsarbetet även
              om i alla fall jag, när jag tar del av vad majoriteten säger i
              betänkandet, undrar om den kommer att föra frågan särskilt långt
              framåt.
            </seg>
            <seg n="91050912">
              Vi har tidigare varit ganska överens i utskottet om viktiga åtgärder
              för trafiksäkerheten. Så är det också i det här betänkandet när
              vi behandlar mål och principer. Då säger nämligen ett enigt utskott:
              Vad utskottet anfört om behovet av eftertanke och utvärdering
              av gjorda insatser, för att på lång sikt kunna prioritera bättre
              bland möjliga åtgärder, innebär inte att utredningarna måste inväntas
              innan några nya åtgärder vidtas. Jag upprepar innebär inte att
              utredningarna måste inväntas innan några nya åtgärder vidtas.
            </seg>
            <seg n="947daeb7">
              Fru talman! Det bästa vi har är våra barn, och alla vill vi dem
              det allra bästa. Jag tror att alla riksdagsledamöter och även
              övriga skriver under på det. Därför är det viktigt att vi också
              bygger och fattar beslut så att barn ska ha det riktigt bra.
            </seg>
            <seg n="411e2fbd">
              Jag såg en gång en teckning som fick mig att inse hur farlig
              trafiken är för barn. Den föreställde en husfasad och en trottoar.
              På andra sidan trottoaren var det avgrundsdjupt. Barnet gick liksom
              balansgång med en vuxen vid handen. Så känns det nog för många
              barn utanför trottoaren är det farligt.
            </seg>
            <seg n="5bcbcaf2">
              Det är farligt också för andra oskyddade trafikanter, men vi
              socialdemokrater vill i det här betänkandet särskilt lyfta fram
              barnens säkerhet. Det som är trafiksäkert för barn är ju också
              trafiksäkert för vuxna och plusvuxna. Det som är bra för barn
              är bra för alla!
            </seg>
            <seg n="98896ce4">
              Fast vi nog alla vill barnens bästa visar Vägverkets siffror
              att antalet barn som dör och skadas i trafiken ökar. Vi kan inte
              bara se på när detta sker! Även om detta inte är en trend måste
              vi göra mer. Därför lyfter vi socialdemokrater i en reservation
              tillsammans med Vänsterpartiet och Miljöpartiet fram att ett nationellt
              säkerhetsprogram för barn ska tas fram.
            </seg>
            <seg n="94eea93d">
              Men den borgerliga majoriteten svarar att de förutsätter att
              regeringen följer utvecklingen och avvaktar Vägverkets barnkonsekvensanalyser
              innebär inte att utredningarna måste inväntas innan några nya
              åtgärder vidtas.
            </seg>
            <seg n="8bde477e">
              Att enbart säga att arbete pågår utan att själva skynda på tycker
              jag är oansvarigt av oss vuxna gentemot barnen. Det blir för dem
              som att tappa balansen och utanför finns avgrundsdjupet, det farliga.
              Då undrar man vad Moderaterna och Margareta Cederfelt gör. Det
              enda jag har sett att du har tagit upp är rätten till skolskjuts
              för barn som går i friskolor. Men ska den inte vara säker? Varför
              kan vi inte vara överens om att ha ett nationellt säkerhetsprogram
              för barn?
            </seg>
            <seg n="a7ca52d5">
              Fru talman! Jag står självklart bakom alla våra socialdemokratiska
              reservationer, men för tids vinnande yrkar jag bifall till reservation
              5 just om barn i trafiken.
            </seg>
            <seg n="8ee9c213">
              Barn ska färdas säkert till och från skolan. Vi ska självklart
              och på alla sätt vi kan ställa upp med säkra färdvägar, med säkerhetsbälten
              och skolbussar med bra däck och bromsar men även med säkra chaufförer.
              Därför borde det vara självklart med krav på säkerhet när kommunerna
              handlar upp dessa tjänster. Lika självklart borde det vara att
              ställa krav på alkolås i skolbussar. Det är för övrigt inte bara
              i skolbussarna det skulle vara bra med alkolås. Alldeles för ofta
              läser vi att nyktra personer, i regel oskyddade trafikanter, folk
              som går, cyklar eller åker moped, blir påkörda av onyktra personer
              som kör bil.
            </seg>
            <seg n="49cd337d">
              Alkolås i nya bilar borde vara en viktig fråga för den nuvarande
              kommunikationsministern att lyfta fram och diskutera inom ramen
              för vårt EU-arbete, inte minst nu när trafiken är i ropet genom
              översynen av vitboken Håll Europa i rörelse . Det dör och skadas
              alldeles för många på vägarna på grund av alkoholpåverkade förare
              i många europeiska länder. Det är ett problem både till lands,
              till sjöss och i luften.
            </seg>
            <seg n="b86033ca">
              Det hade varit bra om vi hade kunnat mana på regeringen i den
              här frågan, men jag kan bara konstatera att intresset inte har
              varit så stort. Det finns inte ens en borgerlig motion från den
              allmänna motionstiden på det här området, även om de i betänkanden
              säger att de är oroliga. Sedan svarar de att regeringen ska överväga
              behandlade förslag i den fortsatta beredningen innebär inte att
              utredningarna måste inväntas innan några nya åtgärder vidtas.
            </seg>
            <seg n="288869f8">
              Tycker du, Sven Bergström från Centern, att detta räcker? Vore
              det inte bra om alla de elever som du vill ta hit för att besöka
              riksdagen fick åka med en garanterat nykter chaufför?
            </seg>
            <seg n="24e7772d">
              Fru talman! Det enda vi egentligen vet om barndomen är att den
              går över. Rätt vad det är sitter vår gulliga unge i soffan, har
              fyllt 15 år och vill ha en moppe. Mopeden är frihet för många
              ungdomar, men mopedisterna hör till den allra mest olycksdrabbade
              trafikantkategorin. Ska vi inte förbjuda mopeder måste vi som
              vuxna ändå se till att de unga inte behöver riskera livet när
              de ger sig ut i trafiken. Därför behövs kunskap och utbildning.
              Det är stor skillnad mellan att cykla och att köra en moped som
              kanske går i 45 kilometer i timmen, om inte ännu fortare. Jag
              förutsätter förstås att ingen vuxen hjälper ungdomarna att trimma
              mopederna, fast jag är nog lite naiv där. Det förekommer att ungdomar
              får hjälp av vuxna att trimma sina mopeder, och därför vill vi
              socialdemokrater att tillverkarna ska åläggas att se till att
              strypanordningen inte går att avlägsna. Vi har kommit långt i
              teknikutvecklingen men tydligen inte så långt att vi 2007 kan
              tillverka mopeder som inte går att trimma.
            </seg>
            <seg n="577c3309">
              Det är för ungdomarnas egen skull, och det är konstigt att majoriteten,
              det vill säga Moderaterna, Folkpartiet, Centern och Kristdemokraterna,
              inte ställer upp på detta utan låter sig nöja med att regeringen
              ska verka för alltså inte driva frågan inom EU och att frågan
              om mopedkort bereds innebär inte att utredningarna måste inväntas
              innan några nya åtgärder vidtas.
            </seg>
            <seg n="c80f704f">
              Vi får förhoppningsvis snart åtminstone höra om det inte finns
              någon datumplan för verkandet och beredandet. Jag vill ha ett
              svar på det, Christer Winbäck från Folkpartiet.
            </seg>
            <seg n="04ddcfa1">
              Fru talman! Jag har fem barnbarn. Den äldste fyller snart 14
              år. Han längtar till sin 15-årsdag, det kan jag garantera. Då
              får han se barnförbjudna filmer på bio och han får köra moped.
              Men han har också sagt till mig: Mormor! När jag blir 15 år slipper
              jag ha hjälm när jag cyklar.
            </seg>
            <seg n="e3dffbed">
              Trots att han har gjort en rejäl vurpa en gång och slagit sönder
              sin hjälm, som räddade huvudet, har han inte ens insett vikten
              av den här hjälmen. Det behövs mer upplysning. Det räcker inte
              med det som föräldrar och morföräldrar säger. Det måste också
              till information i skolan och i samhället i stort. Vuxna måste
              visa barnen att det är rätt att bära hjälm. Barn gör inte som
              du säger utan som du gör. Därför behövs en ordentlig informationskampanj.
              Men inte ens det vill borgarna, utan man säger att man ska överväga
              åtgärder. Vilka då? undrar jag innebär inte att utredningarna
              måste inväntas innan några nya åtgärder vidtas.
            </seg>
            <seg n="7152949f">
              Fru talman! Vi blir äldre alternativet är inte särskilt kul,
              brukar min mamma säga. Flera blir äldre och kommer att behöva
              använda bilen mer. Just därför vore det bra att inrätta trafikmedicinska
              centrum, som Vägverket och Socialstyrelsen föreslår. Dessa centrum
              kan få befogenheter att exempelvis genomföra försöksverksamhet
              som skulle medge möjligheter för vissa personer att köra i närområdet
              kring bostaden, men inte i rusningstrafik. Det kanske är nödvändigt
              för att vi ska klara vardagen på de platser där kollektivtrafiken
              inte är utbyggd.
            </seg>
            <seg n="befd4fc9">
              Den frågan har vi också lyft fram i en reservation. Men majoriteten,
              borgarna, säger att ett antal angelägna frågor blir föremål för
              övervägande och bereds skyndsamt innebär inte att utredningarna
              måste inväntas innan några nya åtgärder vidtas.
            </seg>
            <seg n="d9ad8bd4">
              Hur snart, Annelie Enochson, är skyndsamt?
            </seg>
            <seg n="26722e51">
              Avslutningsvis: Dagens debatt kommer, som ni förstår, inte att
              föra trafiksäkerhetsarbetet framåt. Det blir inte som ett enigt
              utskott säger om mål och prioriteringar. Mycket får vänta på utredningar
              innan någon åtgärd medges.
            </seg>
            <seg n="695322a1">
              Det som verkligen skulle bidra till att uppnå nollvisionens målsättning
              är ju att alla trafikanter är nyktra, att alla håller de hastigheter
              som är angivna och anpassar farten efter väderleken samt att alla
              skyddar sig så gott det går genom att använda bilbälten, barnstolar
              och cykelhjälmar. Dessutom ska vi så klart åka mer tillsammans,
              kollektivt, för att minska miljöpåverkan, trängsel och olycksrisker.
              Men, fru talman, den frågan hör till ett annat betänkande och
              är en helt annan debatt.
            </seg>
            <seg n="7acfdf2d">
              Nu ska vi lyssna till mina utskottskamrater från majoriteten
              Moderaterna, Folkpartiet, Kristdemokraterna och Centern och höra
              om de inte vill försöka göra något mer än att bara vänta på utredningar
              och beredningar innan de sätter ned foten och tycker och gör något.
            </seg>
          </u>
          <note n="2f24c964">
            I detta anförande instämde Lars Mejern Larsson, Désirée Liljevall,
            Pia Nilsson och Hans Stenberg (alla s) samt Peter Pedersen (v)
            och Karin Svensson Smith (mp).
          </note>
          <note type="speaker" n="829dc3eb">
            Anf. 106 PETER PEDERSEN (v):
          </note>
          <u who="peter_pedersen_420991" xml:id="i-799a470e91186d86-2" n="8b93fa2a">
            <seg n="eb5235fe">
              Fru talman! Det är alltid svårt att efterträda lysande talare,
              speciellt när kraftfulla kvinnor går fram och har så många roliga
              poänger att framföra. En manlig härskarteknik är då att man upprepar
              vad den kloka kvinnan har sagt. Jag ska försöka att undvika det
              i detalj, men det är svårt eftersom vi s, v och mp står bakom
              så många gemensamma reservationer.
            </seg>
            <seg n="64a9858a">
              Jag står förstås bakom samtliga reservationer från Vänstern men
              nöjer mig för tids vinnande i det här sammanhanget med att yrka
              bifall till reservation 1, som handlar om alkohol i trafiken,
              och reservation 5, som handlar om barn i trafiken.
            </seg>
            <seg n="009202ea">
              Utöver det som vi nu har hört kan jag bara konstatera att något
              som berör väldigt många människor, som vi alla har något slags
              förhållande till, är skolan. Den har vi alla någon typ av erfarenhet
              av och tycker någonting om, oavsett vilket utskott vi jobbar i
              här i riksdagen. Samma sak är det med trafik. Den tycker de allra
              flesta någonting om. Det beror ju på att vi dagligen utnyttjar
              våra kommunikationer. Vi går, cyklar, åker kollektivt, åker bil,
              åker motorcykel eller vad det kan vara. Alla har vi våra synpunkter
              här.
            </seg>
            <seg n="1d805b54">
              Ska vi uppnå trafiksäkerhetsmålet tycker jag att vi måste titta
              på olika strukturer, bland annat det som togs upp i slutet av
              det tidigare anförandet. Vi måste kunna ändra relationen mellan
              det privata resandet och det kollektiva resandet. Kan vi få flera
              människor i vårt land att resa kollektivt kommer det per automatik
              att leda till färre trafikskadade. En viktig del för att uppnå
              vår målsättning om nollvision vad gäller trafikskadade är att
              få flera att resa kollektivt. Det bör ändå sägas.
            </seg>
            <seg n="7c208bc4">
              Vi ska också vidta åtgärder som undanröjer onödiga hinder och
              svårigheter så att vi har en förlåtande infrastruktur. Om vi gör
              mänskliga misstag, vilket vi alltid gör, ska inte det få förödande
              konsekvenser med en eller ett stort antal döda eller svårt skadade
              människor. Därför är det fortsatta arbetet med vägseparation viktigt,
              att vi har mitträcken, sidoräcken och så vidare.
            </seg>
            <seg n="a639efcd">
              Det är också viktigt, som vi framhåller i en reservation, att
              de här skyddsåtgärderna vidtas och åtgärdas på ett sätt som gör
              att man inte skyddar vissa trafikanter men utsätter andra, till
              exempel motorcyklister, för livsfara. Det är inget kul att köra
              på en väg med mitt- och sidoräcken om man kör in i en kurva med
              motorcykeln och funderar på om det finns lite rullgrus där som
              gör att man kommer att kana in i sidoräcket. Då är det inget skydd
              för den enskilde motorcyklisten och eventuell passagerare utan
              det är en direkt livsfara som man utsätter sig för. Det är alltså
              viktigt att man tänker på alla trafikanter, cyklister, motorcyklister,
              bilister och så vidare.
            </seg>
            <seg n="4e855e55">
              Det är ingen hemlighet det framgår ganska tydligt av alla rapporter,
              forskningsrapporter och även det här betänkandet att det individuella
              förarbeteendet har stor betydelse. Om vi kan få alla våra trafikanter,
              oavsett ålder, kön, etnicitet och vad mer det kan vara, att använda
              bilbälte, hålla hastighetsgränserna, inte vara drog- eller alkoholpåverkad
              när man framför ett fordon kommer det att ha en väldigt stor och
              påtaglig effekt vad gäller skade- och dödsfallsstatistiken.
            </seg>
            <seg n="74ca4ed1">
              Det är otroligt viktigt att poängtera att vi nog inte kan bygga
              bort alla risker som finns i trafiken. Vi måste faktiskt också
              ställa krav på dem som framför olika fordon. Därför lyfter vi
              fram framför allt alkolås i reservation 1. Det är viktigt att
              vi sätter mycket hårdare tryck inom landet och även via EU, eftersom
              det krävs i vissa fall för att vi ska kunna genomföra det här,
              på att det ska finnas ett alkolås för att den som har blivit fälld
              för rattfylleri ska få framföra en bil i framtiden. Vi tycker
              att det är ett självklart och rimligt krav, dels för andra trafikanters
              säkerhet, dels också för den enskilde. Det sätter liksom en press
              på att man faktiskt ska leva upp till nykterhet om man ska framföra
              ett fordon i trafiken. Det är ett rimligt krav. Vi hoppas att
              vi kan hitta en samsyn för att trycka på ännu hårdare för införandet
              av fungerande alkolås i trafiken.
            </seg>
            <seg n="3227bb99">
              Det är glädjande att vi har en sådan stor enighet på oppositionssidan
              om ett nationellt program för att öka säkerheten för barn i trafiken.
              Det finns inget utrymme för att öva frisparkar, som Beckham gjorde
              efter en match. Han övade mycket på frisparkar när det kom fram
              en journalist och frågade varför han övade frisparkar som var
              så duktig på det. Fundera på det, du, sade Beckham. Det kanske
              finns ett visst samband, om man övar mycket blir man duktig på
              att lägga frisparkar.
            </seg>
            <seg n="1a23a210">
              När det gäller trafik har vi föräldrar på många ställen som är
              livrädda att låta sina barn cykla till skolan. På vissa ställen
              får man inte cykla till skolan därför att det uppfattas som en
              farlig miljö. Om man som litet barn i trafiken gör ett litet misstag
              kan det få allvarliga konsekvenser, till och med leda till dödsfall.
            </seg>
            <seg n="8f3cfb51">
              Tyvärr kan vi se att vi 2006 hade en ökning av antalet dödade
              barn. Det måste vi förstås göra någonting åt. Visserligen var
              det gruppen 1517 år som stod för ökningen, men det är alarmerande
              om vi inte lyckas klara åtminstone den målsättningen, att antalet
              barn som dör efter farliga olyckor i trafiken inte ska öka.
            </seg>
            <seg n="b0e213e2">
              Då handlar det faktiskt om en massa saker. Det handlar om att
              vi måste separera trafikslagen. Vi måste gynna dem som går och
              cyklar, inte minst se till att det finns säkra gång- och cykelvägar.
              Man måste på planeringsstadiet tänka på hur vi utformar en livsmiljö
              även för de små så att de kan ta sig till olika fritidsaktiviteter
              och till skolan utan att behöva utsätta sig för livsfara.
            </seg>
            <seg n="0e2a17be">
              Jag törs säga att om vi nu har en manlig norm i det här samhället
              har vi också ett slags bilistnorm som gäller och som alla andra
              ska rätta sig efter, inte minst när det gäller hur man drar cykelstråken
              i Helsingfors. Man kan inte direkt säga att det alltid är till
              cyklisternas bästa. Det beror på att det som man skulle ha behövt
              rätta till i efterhand har varit försummat. Det är viktigt att
              vi lyfter fram alla resenärers perspektiv, allas som finns i kommunikationssammanhang,
              och försöker skydda dessa så mycket som möjligt, inte minst dem
              som inte har tillgång till utrustning eller stora fordon som skyddar
              dem per automatik.
            </seg>
            <seg n="0821e625">
              Vi tycker också att det är viktigt att man framhåller att även
              äldre, funktionshindrade och de som drabbats av sjukdom ska kunna
              känna att de på något vis ska kunna fortsätta att framföra till
              exempel en bil. Då är trafikmedicinska centrum av stor betydelse.
              Det finns möjlighet att ge ett begränsat körkort. Man ska kanske
              inte ge sig in i trafik där man inte behärskar eller känner till
              situationen, rusningstrafik eller helt nya trafiksituationer.
              Det är kanske inte lämpligt för någon men framför allt inte för
              någon som har sämre syn, sämre uppfattningsförmåga eller någonting
              sådant. Däremot i sitt närområde där man väl känner till hur gator
              går och var de farliga platserna finns skulle det kunna tillåtas.
              Jag säger inte att det är enkelt, men det behöver inte vara så
              att antingen har man ett körkort, eller så har man inte körkort.
              Vi behöver titta vidare på det här. Då tycker vi att expertis
              på trafikmedicinska centrum runt om i landet är en viktig del.
            </seg>
            <seg n="752c8b8b">
              Vi har också lyft fram frågan om mobiltelefoni. Det grälas lite
              fram och tillbaka om olika rapporter om vad som är farligt, att
              prata i mobiltelefon över huvud taget i bilen eller att prata
              utan handsfree. Det kanske är så att själva pratandet i telefon
              är det som är det stora problemet. Vi menar, utan att jag yrkar
              bifall till reservationen om det, att det kanske ska vara så att
              om man råkar ut för en olycka och om det visar sig att en av dem
              som har varit med om olyckan faktiskt har pratat i telefon ska
              det vara en försvårande omständighet vid utredning av ansvarsförhållandena.
              Det skulle kanske vara en väckarklocka för att undvika att i onödan
              föra långa samtal.
            </seg>
            <seg n="4d72a0bc">
              Jag har själv varit med om att jag åkt efter bilister och varit
              nära att ringa till polisen och ange att jag har en rattfyllerist
              framför mig. När jag kört förbi bilen efter tio minuters körning
              har det visat sig att det är en ung kille eller tjej som pratat
              i mobiltelefon och är en uppenbart olämplig bilförare. De framför
              bilen som om de inte var nyktra. De beter sig ungefär som om de
              var rattfulla. En bil som vinglar fram på det sättet mellan köerna
              är lika trafikfarlig oavsett vem som framför den. Det här behöver
              vi titta vidare på.
            </seg>
            <seg n="23a4f4ab">
              Avslutningsvis: Jag har inte frågat de olika företrädarna på
              den borgerliga sidan så mycket, men jag vet att ni under förra
              mandatperioden var ganska tuffa i er kritik. Jag hoppas att ni
              inför nästa år nu har ni haft för kort tid på er inte hänvisar
              till olika utredningar eller rapporter som är på gång i Regeringskansliet
              utan faktiskt lägger fram förslag till kraftfulla åtgärder på
              det här området för att vi ska kunna leva upp till nollvisionen.
              Det handlar till stor del om att få bort alkohol och droger från
              trafiken, och om säkerhet för oskyddade trafikanter, inte minst
              barnen.
            </seg>
          </u>
          <note type="speaker" n="5cbfee36">
            Anf. 107 KARIN SVENSSON SMITH (mp):
          </note>
          <u who="karin_svensson_smith_aa4519" xml:id="i-d4b5d5a82295a410-0" n="ed4d9322">
            <seg n="0151a0d7">
              Fru talman! Det omkommer ca 450 personer varje år i trafiken.
              Det är en ganska hög siffra, och det som är ganska speciellt med
              den här samhällsföreteelsen som leder till förtida död är att
              många av dem som omkommer i trafiken är väldigt unga. De som förlorar
              livet i trafiken förlorar i genomsnitt 33 ½ år av sin återstående
              livslängd. Det är bra att man tänker på det. Det är därför som
              det känns extra angeläget för oss att vidta de åtgärder som vi
              har möjlighet att vidta här i Sveriges riksdag för att förhindra
              att fler kommer till skada eller omkommer i trafiken.
            </seg>
            <seg n="c7b8f417">
              Utöver det här är det 4 500 som blir allvarligt skadade och kanske
              rullstolsbundna resten av sitt liv. Det är så många som 50 000
              personer varje år som anmäler personskada till försäkringsbolaget
              till följd av trafiken. Det är alltså väldigt många sjukdagar,
              väldigt stor samhällsekonomisk och privatekonomisk förlust till
              följd av att det förekommer olyckor i trafiken.
            </seg>
            <seg n="0b516fe9">
              Det här är inte något naturfenomen, utan det går att göra någonting
              åt det. Det räcker att se sig runt i världen. Vi kan se att till
              exempel Danmark har infört ett klippkort där man får ett klipp
              för varje trafikförseelse, och vid tredje klippet försvinner körkortet.
              Där är man nere i trafikdödlighet motsvarande den för 60 år sedan
              trots att trafiken har ökat väldigt mycket. Det tycker jag är
              någonting som vi bör överväga även här. Trots att man har höjt
              böterna för fortkörning är de flesta bilister mer känsliga för
              det här att behålla körkortet eller ej än att betala böterna.
            </seg>
            <seg n="d796aec8">
              Jag träffade på en polis som sade att han hade haffat en bilist
              och sagt: Du körde för fort.
            </seg>
            <seg n="5a099ed1">
              Men jag körde bara en kilometer för fort, sade bilisten.
            </seg>
            <seg n="120a38db">
              Det visade sig att han hade kört 31 kilometer för fort. Men den
              gräns som var viktig för honom var bara den som handlade om när
              man drar in körkortet.
            </seg>
            <seg n="cff314c1">
              Detta föranleder mig att yrka bifall till reservation 2. Om vi
              sänker gränsen för när man drar in körkortet är jag rätt övertygad
              om att vi på ett ganska enkelt sätt kan få ned hastigheterna och
              därmed risken för att människor skadas eller omkommer i trafiken.
            </seg>
            <seg n="bdaa1d55">
              Vi pratar om trafiksäkerhet, men jag kom in i trafikpolitiken
              framför allt för att jag var intresserad av klimatanpassning av
              transporter. Men efter ett tag lärde jag mig att mycket av det
              man måste göra för att få ett klimatanpassat transportsystem är
              också bra för trafiksäkerheten. En anledning till att vi inte
              får ned trafikolyckorna mer är att vägtrafiken hela tiden ökar
              i volym. Att vägtrafiken ökar i volym visar sig också i Naturvårdsverkets
              prognos, som de har lämnat denna vecka. Den visar på att klimatpåverkan
              till år 2010 lär öka med 15 procent och till 2020 med 26 procent,
              och det med anledning av ökningen av vägtrafiken. Kan vi bromsa
              den och få, som Peter Pedersen sade tidigare, fler att använda
              kollektivtrafik skulle både klimatet och trafiksäkerheten må bra
              av det.
            </seg>
            <seg n="60a55e4b">
              Jag tänkte komma in på alkohol, och det är kanske inte så konstigt
              eftersom jag har haft förmånen att vara ensam utredare i denna
              fråga. Jag måste säga att jag är ganska besviken på trafikutskottet.
              Vi har varit eniga om tuffa åtgärder under de åtta, snart nio,
              år som jag har varit ledamot i trafikutskottet. Vi har varit eniga
              över partigränserna, och jag har tillsammans med andra gjort tillkännagivanden
              när vi tyckte att den förra regeringen gick för långsamt fram.
              Här finns ingenting om tillkännagivanden, och detta trots att
              det inte ens finns i propositionslistan förtecknat att man ska
              återkomma med ett förslag när det gäller alkolås. Den frågan är
              utredd, remissbehandlingen är färdig. Jag är kanske part i målet,
              men många av remissvaren, särskilt från Vägverket, är ganska positiva.
              Vad väntar regeringen på? Accepterar man att människor omkommer
              till följd av att det finns människor med alkohol i kroppen som
              framför fordon? Det tycker jag särskilt Kristdemokraterna ska
              svara på, för de har haft en mycket hög profil i den här frågan.
              Det är väl rimligt att ni, som tillsammans med Centerpartiet och
              Folkpartiet ville gå längre än den förra regeringen, reserverade
              er förra gången för att ni inte tyckte att 2012 var tillräckligt
              tidigt som sista datum för att det skulle finnas alkolås i alla
              nya personbilar. Ni ville ha ett tidigare datum. Nu finns ingenting,
              inte ens en motion.
            </seg>
            <seg n="6f7a60f2">
              Om vi ska ha en allmän lagstiftning krävs det ett medgivande
              från EU eftersom det här räknas som ett handelshinder. Förra regeringen
              sökte att få ett undantag så att vi kunde stifta lag här i riksdagen
              om att införa alkolås i nya fordon, senast 2010 i tunga fordon
              och 2012 i personbilar. När vi fått rapporteringar av vad som
              har hänt på transportministermötena efter det det var ett särskilt
              möte som handlade om trafiksäkerhet har vi inte hört någonting
              om detta. Det minsta ni kunde säga är om ni har samma uppfattning
              som den förra regeringen, eller tycker ni inte att det ska finnas
              obligatoriska alkolås?
            </seg>
            <seg n="ad51655e">
              Jag skulle vilja höra hur Moderaterna ser på det här. Det är
              det enda parti som tidigare inte har deklarerat att man är för
              obligatoriska alkolås. Det var en debatt det var inte Margareta
              Cederfelt utan en annan representant för Moderaterna där man hävdade
              att alkolås och lagstiftning om det inte var någon bra idé, för
              det måste vara upp till den enskildes ansvar. Det kan man ju tycka.
              Men det är faktiskt många som omkommer till följd av att andra
              inte har tagit sitt ansvar. Är det så man tolkar ansvar i Moderaternas
              samhälle? Det skulle jag vilja veta. Det här är inte en fråga
              som för mig är ideologisk, den är djupt human och etisk. Vi ska
              vidta åtgärder som innebär att alla ska kunna färdas i trafiken.
              Följer man reglerna ska man inte riskera att bli ihjälkörd för
              att någon annan har dåligt omdöme. Alkolås är i första hand ett
              sätt att skydda andra trafikanter.
            </seg>
            <seg n="e2580956">
              Det vi inte alls behöver invänta EU:s beslut om är möjligheten
              att själv bestämma att den som en gång har åkt fast för rattfylleri
              får ett krav på alkolås inskrivet i körkortet. I dag finns det
              ett frivilligt program som man kan delta i. Det är oftast arbetsgivarna
              som ser till att de dömda deltar i programmet för att de ska kunna
              behålla sina arbeten. Det är tyvärr inte så många som deltar i
              programmet. Sedan det infördes är det 1 procent som deltar i och
              fullföljer programmet. 99 procent, alltså resten av dem som är
              dömda för rattfylleri, kommer att fortsätta köra. Sedan är frågan
              om de kör nyktra eller inte. Eftersom flera av dem har dömts för
              rattfylleri är alkoholister och inte botade är återfallsfrekvensen
              stor.
            </seg>
            <seg n="01aa06a1">
              På Tylösandsseminariet i fjol redovisades att ungefär 30 procent
              kommer att återfalla eller bli upptäckta och dömda igen inom tio
              år. Hur många fler ska dö innan man gör något åt det här? Detta
              finns inte heller med på propositionslistan. Varför låter man
              det här fortgå? Det är helt orimligt.
            </seg>
            <seg n="17a731b5">
              Om man har problem med synen får man ett körkortstillstånd där
              det står att ett villkor för att man ska få köra är att man använder
              glasögon. Rimligt vore väl att den som har problem med alkohol
              har alkolås som villkor för att få framföra fordonet.
            </seg>
            <seg n="461b4e17">
              Det leder mig till en betraktelse av vad ett körkort är egentligen,
              en mänsklig rättighet eller ett förtroendebevis. Som jag ser det
              är det ett förtroendebevis. Man ska ha genomgått en utbildning
              och sedan uppföra sig ordentligt och följa reglerna, så får man
              behålla körkortet. Gör man inte det har man förverkat sitt förtroende
              och ska inte ha körkortet kvar.
            </seg>
            <seg n="da9006b4">
              Jag tror att det behövs mycket tuffare åtgärder om vi ska visa
              att vi menar allvar. Ett trafikbrott är lika allvarligt som andra
              brott, särskilt med tanke på att det här inte är fråga om någon
              mindre skada för andra, utan det handlar om att man kan skada
              andra människor för resten av livet och till och med så att de
              mister livet.
            </seg>
            <seg n="5b4820c6">
              I mitt arbete som utredare har jag träffat rätt många föräldrar
              som har blivit av med sina barn. Ibland funderar man om det är
              rimligt att införa en lag om alkolås, om det kostar mer än vad
              samhället får tillbaka. Det finns beräkningar i min utredning
              som visar att det är samhällsekonomiskt effektivt, men det är
              en ganska komplicerad beräkning.
            </seg>
            <seg n="23f26e42">
              De föräldrar som jag har träffat som har mist sina barn i trafikolyckor
              skulle kunna göra vad som helst för att få tillbaka sina barn
              igen. Då känner jag att om vi kan förhindra dessa olyckor så måste
              vi göra det, och jag är oerhört besviken på er andra som inte
              kan instämma i detta.
            </seg>
          </u>
          <note n="9bcabf7f">
            Förutom reservation 2, som jag yrkat bifall, yrkar jag bifall
            till reservation 1.
          </note>
          <note type="speaker" n="5b2ae33e">
            Anf. 108 MARGARETA CEDERFELT (m):
          </note>
          <u who="unknown" xml:id="i-92dfe37235172e9a-1" n="0747f835">
            <seg n="1528d1c6">
              Fru talman! I det här betänkandet behandlar trafikutskottet 82
              motionsyrkanden om trafiksäkerheten. Vi företrädare för alliansen
              har i debatten delat upp innehållet i betänkandet mellan oss.
              Detta har vi gjort därför att vi har en enig syn på trafiksäkerhet
              men också för att underlätta för lyssnarna. Jag kommer, trots
              att vi har delat upp betänkandet, att beröra stora delar av det.
            </seg>
            <seg n="bdd7477c">
              Trafiken ska vara säker med få olyckor och få allvarligt skadade
              personer. Detta gäller för alla trafikanter, oavsett om det handlar
              om gångtrafikanter, cyklister, mopedister, om det är unga eller
              gamla, om det är yrkesförare eller fritidsbilister.
            </seg>
            <seg n="697b6de8">
              En god trafiksäkerhet är positivt, inte bara för trafikanterna
              utan också för omgivningen, för anhöriga, för dem som finns nära
              trafiken.
            </seg>
            <seg n="53e45db9">
              Jag vill framhålla att det är en stor tragedi för alla som drabbas
              av en olycka eller i värsta fall av ett dödsfall, då det är anhöriga,
              vänner och bekanta som lider. Det är därför som det är så oerhört
              viktigt att vi arbetar seriöst och långsiktigt med trafiksäkerhetsfrågorna.
            </seg>
            <seg n="425d5127">
              Jag kan inte låta bli att reflektera över att samtliga företrädare
              för oppositionen som har varit uppe i talarstolen har sagt att
              vi inte gör någonting från den nuvarande majoritetens sida. Jo,
              vi gör mycket från alliansens sida. Ni borde i stället ställa
              frågan till er själva vad ni har gjort under de tolv år som ni
              har haft majoritet. Varför ökar återigen antalet omkomna och skadade
              i trafiken? Det gjorde det 2006, och det ser det också ut att
              göra nu under 2007. Alliansens politik har ännu inte slagit igenom,
              utan det är faktiskt utifrån er politik som den nuvarande trafiksituationen
              råder.
            </seg>
            <seg n="e6a04a98">
              Men det jag ska tala om nu är också att vi också blickar framåt
              inom alliansen. Vi tar initiativ. Vi kommer att aktivt arbeta
              för att minska trafikolyckorna, för att öka överlevnaden, för
              att alla som vistas i trafiken men också personer som till exempel
              bor nära en väg och ständigt är oroliga för vad som ska hända
              ska uppleva att trafiken är säker.
            </seg>
            <seg n="c5b74543">
              Som jag nämnde tar regeringen ansvar och initiativ. Detta kommer
              vi att se genom att det såväl avlämnas propositioner som tas initiativ
              i frågorna. Jag vill också betona att det inte bara handlar om
              regeringens ansvar och engagemang i frågorna, utan det handlar
              om oss alla som enskilda individer, ideella organisationer, företag
              och myndigheter. Därför är det glädjande att se att just trafiksäkerheten
              engagerar en stor andel av oss i samhället.
            </seg>
            <seg n="85bb4b79">
              Trafiksäkerhetsarbetet bedrivs utifrån nollvisionen, det vill
              säga att ingen ska råka ut för en allvarlig skada och att ingen
              ska omkomma i trafiken. Sedan bryts nollvisionen ned i etappmål.
              Det är här det är så viktigt att vi inte slår oss till ro med
              att antalet skadade och olycksdrabbade personer som omkommit åter
              har ökat under 2006. Vi måste inom alliansen aktivt arbeta för
              att trafiksäkerheten ska öka.
            </seg>
            <seg n="267580c7">
              Fru talman! I det här betänkandet finns elva reservationer och
              två särskilda yttranden. Från utskottets sida avstyrker vi samtliga
              motioner, och jag vill redan nu framföra detta.
            </seg>
            <seg n="1117b1ba">
              I betänkandet framhåller utskottet att det långsiktiga målet
              att ingen ska skadas allvarligt eller dödas i trafiken kvarstår.
              De insatser som görs för trafiksäkerheten ska utgå från ett sammanhang,
              en planerad strategi, och förstås utvärderas. Vi avvaktar nu regeringens
              propositioner eftersom sammanhanget är viktigt. Strategin får
              vi inte glömma bort. Men vi kan inte sitta och passivt avvakta.
              Det är därför som en hel del åtgärder redan har vidtagits.
            </seg>
            <seg n="03547769">
              Vad jag också vill lyfta fram är att lagar är oerhört viktiga.
              Men trafiksäkerheten handlar också om den enskildes ansvarstagande,
              acceptans och förståelse för det regelverk som finns. Vi kan ha
              hur mycket lagstiftning som helst på området, men om inte medborgarna
              följer lagstiftningen har den ingen betydelse.
            </seg>
            <seg n="93d51e64">
              Det är därför som vi ska arbeta aktivt för att motverka rattonykterhet
              och se till att det finns en medvetenhet hos trafikanterna om
              höga hastigheter, så att de kör på ett bra sätt. Trafiklagstiftningen
              kan aldrig ta över den enskilda förarens omdöme. Det är just detta
              som trafikutbildning och trafiksäkerhetskampanjer syftar till
              att stödja.
            </seg>
            <seg n="5ce4bd2f">
              Det finns en fråga som ingen från den socialistiska sidan har
              berört. Det är vägstandarden. Jag vill lyfta fram den som en oerhört
              väsentlig fråga när det handlar om att minska olyckorna. Från
              alliansens sida satsar vi resurser på vägunderhåll. Ni kan sitta
              och säga att det inte är någon trafiksäkerhetshöjande fråga. Men
              det är det i allra högsta grad. Om vägunderhållet är eftersatt
              så är det svårt att köra trafiksäkert. Det är precis ur det perspektivet
              som det är så viktigt att se till att vägarna är i bra skick.
            </seg>
            <seg n="33541dce">
              Jag vill beröra frågan om alkoholen. Det var flera från oppositionen
              som tog upp detta. Det kommer snart en proposition från regeringen
              om alkoholen. I det sammanhanget kommer vi från alliansens sida
              att ta ställning till de förslag som finns där. Men jag vill absolut
              betona att vi moderater och övriga partier i alliansen definitivt
              tar avstånd från allt vad alkohol och droger heter i samband med
              trafik. Det finns inga ursäkter för att en förare kör berusad
              eller drogpåverkad.
            </seg>
            <seg n="c49c0e77">
              Karin Svensson Smith tog upp varför förare kör onyktra, och hon
              vill att vi ska införa alkolås. Vi vill gå vidare. Vi säger att
              det handlar mycket om attityder, precis som jag berörde tidigare.
              Det finns redan en lagstiftning som tydligt säger att det är förbjudet
              att köra alkoholpåverkad, och straffpåföljden har ökat. Likväl
              finns det dagligen ett stort antal trafikanter som kör onyktra
              på vägarna. De utsätter inte bara sig själva utan även omgivningen
              för fara. Det är därför som det är så oerhört viktigt att förändra
              attityderna.
            </seg>
            <seg n="4a1fb980">
              Det finns en annan trafikfråga som är väldigt allvarlig, och
              det är de höga hastigheterna. Vi vill se både fler hastighetskameror
              och ett samarbete med polisen. Polisen fyller en oerhört viktig
              funktion när det gäller att se till att hastigheterna sänks.
            </seg>
            <seg n="fdebd2a4">
              När det handlar om hastigheter i övrigt bedriver vi ett arbete
              inom alliansen och där har vi precis fått en proposition från
              regeringen som rör vikten av att anpassa hastigheter efter vägstandard
              och vad vägen tillåter för hastigheter. Jag ska inte debattera
              den propositionen här och nu, men det visar att vi inom alliansen
              arbetar aktivt för att uppnå nollvisionen.
            </seg>
            <seg n="00c31328">
              Tidigare undrade Christina Axelsson med flera vad vi gör. Det
              har precis kommit en proposition. Läs den! Då kommer ni att se
              att vi tar krafttag för att ändra den utveckling som finns inom
              trafiken.
            </seg>
            <seg n="7730c3df">
              Jag återkommer till resten senare.
            </seg>
          </u>
          <note n="5c29dc46">
            Ajournering
          </note>
          <note n="4d185111">
            Kammaren beslutade kl. 16.54 på förslag av andre vice talmannen
            att ajournera förhandlingarna till kl. 17.00 då votering skulle
            äga rum.
          </note>
          <u who="unknown" xml:id="i-75cd3d0b32d256db-1" n="0747f835">
            <seg n="a1de3604">
              Återupptagna förhandlingar
            </seg>
          </u>
          <note n="175a839f">
            Förhandlingarna återupptogs kl. 17.00.
          </note>
          <note n="9b287c5a">
            11 § Beslut om ärenden som slutdebatterats vid dagens sammanträde
          </note>
          <note n="32232369">
            Punkt 2
          </note>
          <note n="b2b0ec69">
            Punkt 13
          </note>
          <note n="9f70b7a8">
            Punkt 15
          </note>
          <note n="10c75017">
            Punkt 21
          </note>
          <note n="45a676d9">
            Punkt 22
          </note>
          <note n="1ec0692c">
            Punkt 24
          </note>
          <note n="5cea38a3">
            Punkt 27
          </note>
          <note n="49118dec">
            Punkt 33
          </note>
          <note n="6ed4942b">
            Punkt 34
          </note>
          <note n="0b2b2a31">
            Övriga punkter
          </note>
          <note n="32232369">
            Punkt 2
          </note>
          <note n="aea1d985">
            Punkt 6
          </note>
          <note n="9d9a65c6">
            Punkt 7
          </note>
          <note n="0820f136">
            Punkt 9
          </note>
          <note n="9f70b7a8">
            Punkt 15
          </note>
          <note n="0b2b2a31">
            Övriga punkter
          </note>
          <note n="fb4ed28c">
            12 § (forts. från 10 §) Trafiksäkerhet (forts. TU6)
          </note>
          <note type="speaker" n="e19e2e6b">
            Anf. 109 CHRISTINA AXELSSON (s) replik:
          </note>
          <u who="christina_axelsson_1dcce5" xml:id="i-67db6db02df95677-1" n="b1528222">
            <seg n="f44fa09e">
              Fru talman! Politik är att vilja, sade Olof Palme. Men det är
              också att välja att välja vad man gör. Vi socialdemokrater har
              valt. I vårt förslag till budget som inte gått igenom eftersom
              vi inte har majoritet i riksdagen valde vi att lägga mer pengar
              på vägarna, så vi är visst för att man bygger trafiksäkra vägar.
              Vi hade nästan 1,2 miljarder mer än ni har i ert förslag. Men
              det var inte det jag egentligen ville diskutera med Margareta
              Cederfelt, utan jag ville höra vilka åtgärder ni har vidtagit
              vad gäller barnen. Att barnen ska vara säkra och detta med en
              nationell trafiksäkerhetsplan för barn vore väl någonting att
              satsa på och något som vi kunde vara eniga om så att barnen slipper
              tappa balansen.
            </seg>
          </u>
          <note type="speaker" n="f02b0904">
            Anf. 110 MARGARETA CEDERFELT (m) replik:
          </note>
          <u who="unknown" xml:id="i-26b99e143a252f0e-3" n="0747f835">
            <seg n="354ec439">
              Fru talman! Ja, Christina Axelsson, det är lätt att stå här och
              tala om de fiktiva siffror som ni just nu har i er budget. Men
              ni har varit i majoritet i tolv år. I tolv år har ni varit i regeringsposition.
              Men vad har hänt? Ni har ju inte sett till att vägarna har fått
              det underhåll som behövts. Egentligen tycker jag inte om att debattera
              om det argumentet eftersom enskilda personer har drabbats, har
              blivit dödade eller skadade. Men detta med nollvision och en nedåtgående
              trend bröts år 2006. Återigen ökade antalet skadade och dödade.
              Detta är inget bra betyg för er!
            </seg>
            <seg n="3144c70a">
              Vi arbetar nu för att trafiken ska bli säker. I detta sammanhang
              vill jag placera in barnen. Barnen är en del av samhället och
              omfattas naturligtvis av ett helhetsperspektiv där säkrare vägar
              och ett säkert trafikbeteende finns med. Anpassade hastigheter,
              som vi också pratar om, gäller det också. När som helst kommer
              regeringen med en proposition kring alkoholen. Också barnens trafikmiljö
              kommer att bli bättre.
            </seg>
          </u>
          <note type="speaker" n="4ea4e9f7">
            Anf. 111 CHRISTINA AXELSSON (s) replik:
          </note>
          <u who="christina_axelsson_1dcce5" xml:id="i-67db6db02df95677-2" n="b1528222">
            <seg n="5f50caca">
              Fru talman! Det är intressant att höra: Det kommer. Det kommer.
              Men när kommer det? Ni har ju inte ens velat ställa upp på det
              som vi så gärna velat, nämligen att gå före. Egentligen har riksdagen
              hela tiden drivit på regeringen och gått före. Den nollvision
              som vi satte upp för tio år sedan kom sig just av att vi ville
              arbeta mer med trafiksäkerhet, så kom inte och säg att vi inte
              har gjort någonting! Det går inte att gömma sig bakom sådant tal
              när man inte har några visioner för framtiden.
            </seg>
            <seg n="13861c65">
              Vilken är Moderaternas vision när det gäller trafiksäkerheten?
              Vilka skarpa insatser handlar det om utöver att sänka hastigheten
              på vissa vägar, som Margareta Cederfelt sade i sitt anförande?
              Vad är det som ni verkligen vill göra? Och varför kan man inte
              säga att vi ska ha ett nationellt säkerhetsprogram för barnen?
              Varför skulle vi inte kunna bli eniga om ett sådant?
            </seg>
          </u>
          <note type="speaker" n="117f7e46">
            Anf. 112 MARGARETA CEDERFELT (m) replik:
          </note>
          <u who="unknown" xml:id="i-26b99e143a252f0e-4" n="0747f835">
            <seg n="4425c004">
              Fru talman! Naturligtvis ska trafiksäkerheten förbättras när
              det gäller barnen. Återigen vill jag, Christina Axelsson, betona
              att det som hände år 2006 var att antalet omkomna barn vid vägtrafikolyckor
              åter ökade. Det är utifrån det perspektivet som vi seriöst arbetar
              för att förbättra också barnens trafikmiljö.
            </seg>
            <seg n="6cd23049">
              Barnen är vår framtid. Barnen är också det som vi alla ser väldigt
              varmt på. Då måste vi också aktivt arbeta för detta. Det är det
              här jag har talat om. Om Christina Axelsson lyssnat på mitt anförande
              har hon hört att jag talat om en helhet. Det är därför som vi
              säger att vi inte föregår de propositioner från regeringen som
              nu kommer. Propositionerna grundas på utredningar och på ett seriöst
              trafiksäkerhetsarbete. Vad vi hela tiden måste ha i åtanke är
              våra väljare och alla som är bosatta i Sverige och att det ska
              bli en bättre trafikmiljö för alla parter.
            </seg>
          </u>
          <note type="speaker" n="9e3c46af">
            Anf. 113 KARIN SVENSSON SMITH (mp) replik:
          </note>
          <u who="karin_svensson_smith_aa4519" xml:id="i-d4b5d5a82295a410-1" n="ed4d9322">
            <seg n="34fb186c">
              Fru talman! Jag ska börja med att säga någonting positivt. Jag
              hörde att Margareta Cederfelt är positiv till hastighetskameror.
              Det har jag aldrig förut hört från en moderat företrädare. Det
              är väldigt bra att också ni nu inser att det inte bara gäller
              att ändra siffrorna på vägskyltar utan att det också gäller att
              se till att hastighetsbestämmelserna efterlevs.
            </seg>
            <seg n="720794cc">
              Men det här med vägstandard och trafikolyckor får du nog studera
              lite närmare när det gäller påståendet om att det är en trafiksäkerhetsåtgärd
              i alla fall en samhällsekonomiskt effektiv åtgärd att med hjälp
              av infrastruktur få ned antalet dödsfall i trafiken. Mig veterligt
              finns det bara en stor studie över sambandet mellan vägstandard
              och trafikolyckor. Det var där ett omvänt samband, det vill säga
              att när människor såg att det var gropiga vägar körde de så pass
              mycket saktare och försiktigare att antalet olyckor var mindre
              än på de vägar som hade en hög standard.
            </seg>
            <seg n="fd8af139">
              Nu ska man ha en bra standard av helt andra skäl. Men man ska
              inte inbilla sig att man får ned antalet olyckor särskilt mycket
              om merparten satsas på infrastrukturen.
            </seg>
            <seg n="e726d981">
              Nej, i första hand handlar det som sagts flera gånger tidigare
              om alkohol och om hastighet. Det är de två viktiga områdena för
              åtgärder. Jag vill därför veta om ni är för eller mot att det
              ska finnas alkolås i bilar. Där har du inte gett något svar.
            </seg>
            <seg n="c28af797">
              Trafikutskottet har vid flera tillfällen, precis som Christina
              sade, gått före. Socialdemokraterna har gjort tillkännagivanden
              och tryckt på tillsammans med oss andra därför att vi tyckt att
              det är så viktigt. Vi saknar er här. Har ni inte kurage att säga
              något annat än att vi ska vänta på regeringens förslag?
            </seg>
          </u>
          <note type="speaker" n="816ee046">
            Anf. 114 MARGARETA CEDERFELT (m) replik:
          </note>
          <u who="unknown" xml:id="i-26b99e143a252f0e-5" n="0747f835">
            <seg n="a242f625">
              Fru talman! Inom majoriteten, inom alliansen, arbetar vi aktivt
              för att åter komma på rätt väg när det gäller nollvisionen, att
              sänka antalet skadade och döda i trafiken.
            </seg>
            <seg n="5683658d">
              Jag hörde Karin Svensson Smith här tala om vägunderhållet. Har
              jag nu fått förklaringen till att den föregående majoriteten inte
              satsade på vägunderhållet just för att minska antalet skadade?
              Var det därför som det gick tokigt?
            </seg>
            <seg n="73b9b903">
              Vi satsar på att underhålla vägarna så att det är en bra trafikmiljö
              och på att undanröja hinder och risker som uppstår när vägarna
              är i dålig kondition.
            </seg>
            <seg n="f8eee378">
              Det är alldeles riktigt att vi när det handlar om hastigheter
              vill se en bättre efterlevnad av hastighetsreglerna. Det är därför
              det finns en proposition från regeringen nu. Det är en proposition
              som talar om att hastigheterna ska anpassas efter vägarnas form.
            </seg>
            <seg n="8aa1b3d3">
              Vi säger också att vi vill se ett samspel där poliserna ingår
              som en naturlig del, för kontroll och uppföljning är också ett
              sätt att sänka hastigheten. Vi talar också om informationskampanjer,
              för vi kan ha hur mycket kontroll som helst men finns det ingen
              acceptans hos bilförarna blir det väldigt svårt att uppnå målet
              med sänkta hastigheter.
            </seg>
          </u>
          <note type="speaker" n="db909ef6">
            Anf. 115 KARIN SVENSSON SMITH (mp) replik:
          </note>
          <u who="karin_svensson_smith_aa4519" xml:id="i-d4b5d5a82295a410-2" n="ed4d9322">
            <seg n="8aa04423">
              Fru talman! Det finns en stor studie som handlar om trafiksäkerhet
              på EU-nivå, för EU har också som mål att halvera antalet döda
              i trafiken. Den visar med all önskvärd tydlighet att det är sanktioner
              som krävs om man ska få färre olyckor. Det hjälper inte med vilka
              siffror som helst på hastighetsskyltarna om det inte finns rejäla
              och kännbara sanktioner om man bryter mot hastighetsreglerna.
              Detta ingår inte i den proposition ni har lämnat.
            </seg>
            <seg n="5cbf4ea9">
              Du svarade inte på min fråga. Är ni för eller emot att det ska
              finnas en utrustning i bilen som förhindrar att bilen kan starta
              när föraren har alkohol i blodet?
            </seg>
            <seg n="8decd824">
              Centern, Folkpartiet och Kristdemokraterna har varit helt överens
              med oss andra i trafikutskottet om att det krävs en sådan lagstiftning.
            </seg>
            <seg n="b8854390">
              Svara nu på frågan! Ska det vara upp till individens frihet att
              få köra ihjäl andra ja eller nej?
            </seg>
          </u>
          <note type="speaker" n="c0a354da">
            Anf. 116 MARGARETA CEDERFELT (m) replik:
          </note>
          <u who="unknown" xml:id="i-26b99e143a252f0e-6" n="0747f835">
            <seg n="8182c7eb">
              Fru talman! Jag blir förvånad över Karin Svensson Smiths fråga
              om det ska vara upp till individen att köra ihjäl andra eller
              inte. Jag förstår inte frågan!
            </seg>
            <seg n="fe6518bf">
              Vi har en lagstiftning på området som klart och tydligt säger
              hur trafiken ska se ut. Vi arbetar efter en nollvision, och det
              arbetet kommer vi att fullfölja. Jag har också tydligt redovisat
              att regeringen kommer med en proposition när det gäller alkolås.
              Då tar vi ställning till den frågan.
            </seg>
            <seg n="5ad3d2de">
              När det gäller Europa finns det en deklaration Veronadeklarationen
              som handlar om hur EU ska arbeta för att förbättra trafiksäkerheten.
              Där finns också, vilket jag vill betona om det är så att Karin
              Svensson Smith inte känner till detta, en betoning av att regelverket
              på EU-nivå också måste anpassas efter de nationella trafiksäkerhetsplanerna
              eftersom det föreligger nationella avvikelser i trafikbeteendet.
              Avvikelserna beror både på de geografiska förutsättningarna och
              de normer, värderingar och regelverk som råder i länderna. Detta
              påverkar naturligtvis hur Sverige använder sig av EU:s mål.
            </seg>
            <seg n="01da7781">
              Jag vill också lyfta upp att det i Sverige i många sammanhang
              finns en bättre trafikmiljö än i övriga EU. Därför går det inte
              alltid att relatera till EU:s trafikmål.
            </seg>
          </u>
          <note type="speaker" n="4f47f916">
            Anf. 117 PETER PEDERSEN (v) replik:
          </note>
          <u who="peter_pedersen_420991" xml:id="i-799a470e91186d86-3" n="8b93fa2a">
            <seg n="ee1b4c84">
              Fru talman! Jag tror att vi ska akta oss noga för att försöka
              ta hem politiska poänger på någon sida här. Jag tror inte att
              det är vare sig den tidigare regeringens eller dess samarbetspartners
              fel eller den nuvarande alliansens fel att antalet dödade barn
              steg under 2006. Vi kan säga att om vi hade tagit vissa andra
              beslut på kort sikt hade vi kunnat påverka det väldigt tydligt,
              om vi inte hade gjort den här stora omläggningen som jag pratade
              om alltså att få fler människor att resa kollektivt och säkra
              trafiken för barn och andra oskyddade trafikanter.
            </seg>
            <seg n="84d32bd7">
              Vi måste inse att detta är väldigt svåra frågor som vi ska ta
              ställning till, och jag är väldigt förvånad över att höra från
              talarstolen att Moderaterna numera är för automatisk trafikövervakning.
              Det hörde vi alldeles tydligt. Trots att man konstaterar att antalet
              dödade barn ökade 2006 jämfört med tidigare år då trenden gått
              åt rätt håll antalet dödade barn har hela tiden minskat har man
              väldigt svårt att ställa upp på kravet om ett nationellt säkerhetsprogram
              för barn. Vi skriver inte exakt vad som ska ingå, utan vi ger
              några exempel. Ni hänvisar bara till att ett arbete pågår och
              en proposition kommer.
            </seg>
            <seg n="b25be277">
              Kan man utläsa utifrån svaret att det i propositionen finns någonting
              som liknar vårt krav alltså ett omfattande arbete som faktiskt
              tar det här på fullt allvar utan att vi hamnar i en diskussion
              om vem som gjorde vad tidigare?
            </seg>
            <seg n="850ff05e">
              Det intressanta är faktiskt vad vi gör i framtiden för att se
              till att antalet trafikskadade och trafikdödade kraftigt minskar
              och för att uppnå nollvisionen.
            </seg>
          </u>
          <note type="speaker" n="556a84c6">
            Anf. 118 MARGARETA CEDERFELT (m) replik:
          </note>
          <u who="unknown" xml:id="i-26b99e143a252f0e-7" n="0747f835">
            <seg n="e471881f">
              Fru talman! Självklart är barnen det viktigaste vi har! Deras
              trafikmiljö är central. Ur detta perspektiv fortsätter jag att
              säga precis det jag har sagt tidigare: För att vi ska få ett långsiktigt,
              hållbart arbete där barnen känner sig trygga i miljön och där
              föräldrarna känner sig trygga när barnen går till skolan och till
              kompisar måste vi ha ett sammanhållet arbete som utgår från en
              strategi som involverar de parter som finns i trafikarbetet. Det
              är med denna utgångspunkt vi från alliansen avvaktar den proposition
              som kommer att komma.
            </seg>
            <seg n="8d6422b8">
              Vi vill inte i detta sammanhang börja tala om lösryckta fragment.
              Vi har redan vidtagit åtgärder, trots att vi endast har varit
              i majoritet under ett halvår. Ett exempel är propositionen som
              handlar om hastigheter, eftersom hastigheter är en central del
              i trafiksäkerhetsarbetet.
            </seg>
            <seg n="e54938f5">
              Billiga politiska poänger handlar det definitivt inte om! Jag
              vill återigen påminna om att Peter Pedersen har varit med i den
              majoritet som har styrt Sverige under tolv år. Vi har sett att
              antalet trafikskadade och trafikdödade har ökat under 2006. Det
              är den trenden vi inom alliansen arbetar för att bryta.
            </seg>
          </u>
          <note type="speaker" n="3b4b682f">
            Anf. 119 PETER PEDERSEN (v) replik:
          </note>
          <u who="peter_pedersen_420991" xml:id="i-799a470e91186d86-4" n="8b93fa2a">
            <seg n="14da8955">
              Fru talman! Jag tyckte att jag i mitt första anförande var väldigt
              noga med att just läsa upp siffrorna. Jag tror att jag var den
              första i auditoriet som läste upp dessa konkreta siffror. Jag
              försöker alltså inte mörka något.
            </seg>
            <seg n="b40482a9">
              Jag har också sagt att det vore mig fullständigt främmande att
              hävda att jag eller någon annan har den enda sanningen. Jag utgår
              från att vi alla här inne har ett gemensamt ansvar och intresse
              av att dessa frågor ska lyftas fram.
            </seg>
            <seg n="dd3744d8">
              Ska vi uppnå nollvisionen krävs vissa konkreta åtgärder. Vi har
              på oppositionssidan föreslagit och fått stöd för ett nationellt
              säkerhetsprogram. Det kallar jag inte en smal duttåtgärd! Jag
              menar att det är ett omfattande arbete som gäller infrastrukturplanering,
              hur man kan ta sig till och från aktiviteter, hur man skiljer
              på skyddade och oskyddade trafikanter och så vidare. Jag har svårt
              att se det som ett smalt spektrum.
            </seg>
            <seg n="fcef3d74">
              Det handlar också om vilka inriktningsbeslut man tar. Jag konstaterar
              att alliansen nu tydligen tror att man löser problemet genom att
              satsa på mer vägar. Det är ju det ni säger!
            </seg>
            <seg n="9306df6b">
              Min uppfattning är att man kommer att få fler trafikdödade om
              man satsar mer på vägar och på att öka trafiken. Man kan väl säga
              att det inte blir några trafikolyckor om man har en kostig eller
              ingen väg alls, men det går inte att tro att man får ned antalet
              trafikskadade bara man bygger vägarna bredare och snabbare.
            </seg>
            <seg n="5afe1750">
              När det gäller hastigheter finns det en poäng i att anpassa den
              till olika situationer, men propositionen innefattar ju också
              hastighetsökningar! Vi får titta närmare på hur det påverkar trafiksäkerheten
              och inte minst miljön.
            </seg>
            <seg n="8b648d78">
              Försök nu inte att få det till att vi kommer med enkla lösningar!
              Vi har från oppositionens sida på ett ganska öppet sätt, tycker
              jag, föreslagit detta nationella säkerhetsprogram för barn. Vi
              trodde att vi skulle kunna få en enighet om det. Vi vill också
              sätta hårdare tryck på alkolåsfrågan, men svaret blir bara att
              arbetet pågår i Regeringskansliet och att man väntar på en proposition.
            </seg>
            <seg n="cb794d41">
              Då utgår jag från att den också innefattar konkreta, tydliga
              åtgärder som faktiskt kan göra något åt problemet.
            </seg>
          </u>
          <note type="speaker" n="88031268">
            Anf. 120 MARGARETA CEDERFELT (m) replik:
          </note>
          <u who="unknown" xml:id="i-26b99e143a252f0e-8" n="0747f835">
            <seg n="c6151953">
              Fru talman! Initialt blev jag glad när Peter Pedersen började
              sin replikrunda och talade om barnens säkerhet. Barnen är de mest
              utsatta i trafiken, och jag har upprepat här både från talarstolen
              under mitt anförande och i replikerna att vi moderater och resterande
              partier i alliansen är helt överens om att barnens säkerhet ska
              prioriteras. Detta gör vi genom att avvakta den proposition som
              kommer att komma snart och genom att arbeta väldigt aktivt med
              dessa frågor.
            </seg>
            <seg n="81080aaa">
              Vi har redan nu vidtagit åtgärder. Hastigheterna är ett exempel
              och vägunderhållet är ett annat. Det är otvetydigt så att brist
              på underhåll har en oerhört negativ påverkan på trafiksäkerheten.
            </seg>
          </u>
          <note type="speaker" n="b745b800">
            Anf. 121 SVEN BERGSTRÖM (c):
          </note>
          <u who="sven_bergstrom_b4b613" xml:id="i-233d8a39c355b576-2" n="c41543e9">
            <seg n="3771dfe5">
              Fru talman! Demokratins livsluft är den öppna debatten och tydliga
              alternativ. Det kanske inte behöver påpekas här i riksdagen, men
              jag gör det i varje fall. Samtidigt är det så att när det finns
              politisk samstämmighet kan det också ha ett värde att markera
              tyngden som följer av ett enigt och kraftfullt ställningstagande.
            </seg>
            <seg n="02d11262">
              Under de mandatperioder med socialdemokratisk regering jag kan
              överblicka de tio senaste åren har vi tidigare vid flera tillfällen
              haft betänkanden från trafikutskottet om trafiksäkerhet där vi
              har varit helt eniga. Vi har från alla håll vinnlagt oss om att
              just markera att de frågorna är så viktiga att vi anstränger oss
              för vara eniga och därmed bli starkare och tyngre.
            </seg>
            <seg n="3bd52764">
              Nu går oppositionen till storms med pukor och trumpeter mot den
              regering som suttit i fem månader. Man gör det med elva reservationer
              grundade på både stort och smått. I Socialdemokraternas fall är
              det inte med en endaste parti- eller kommittémotion till grund
              utan enbart med enskilda motioner, som man annars normalt inte
              följer upp med så tungviktigt artilleri.
            </seg>
            <seg n="c471f72b">
              Det är naturligtvis oppositionens rätt att använda reservationer
              precis som man vill. Jag vill understryka det. Det är ert instrument.
              Jag vill dock varna något för att det kan gå inflation också i
              det instrumentet. I en tid när vi har låginflation och har haft
              det i flera år här i landet tenderar det nu att bli en väldig
              inflation i reservationer här i huset. Det kan också innebära
              att kraften och tyngden i en berättigad och stark reservation
              något urvattnas om man använder reservationerna väldigt frikostigt.
            </seg>
            <seg n="79ee8301">
              Fru talman! Det är nu snart tio år sedan som riksdagen i bred
              enighet beslutade att transportpolitiken i vårt land måste utformas
              så att den är förenlig med en långsiktigt hållbar utveckling.
              Det var i maj 1998. I beslutet betonades trafiksäkerheten och
              dess nollvision som ett viktigt delmål.
            </seg>
            <seg n="46f56a8c">
              Här ställdes också kravet att hela transportsystemet ska utformas
              och fungera så att vi får en god och hälsosam livsmiljö för alla,
              alltså ett folkhälsomål. Som centerföreträdare i ett antal riksdagsdebatter
              på temat har jag flera gånger understrukit det bredare folkhälsomålet
              när vi har debatterat trafiksäkerheten.
            </seg>
            <seg n="cbeaaf9e">
              Det handlar dessvärre inte endast om de ca 450 människor som
              körs ihjäl eller de ca 5 000 som skadas svårt på våra vägar varje
              år. Det handlar också om de ungefär lika många människor som varje
              år dödas av den försämrade livsmiljö som främst biltrafiken i
              våra tätorter åstadkommer genom ökade luftföroreningar.
            </seg>
            <seg n="3e7b6258">
              Det är inte lika enkelt att räkna de döda från denna smygande
              död, men det är de facto ungefär lika många människor som drabbas.
              Därför är det enligt min mening så viktigt att bredda debatten
              utöver de akuta insatserna för att förbättra trafiksäkerheten,
              som många här har talat om och som jag också återkommer till.
            </seg>
            <seg n="53d240db">
              Vi måste också diskutera hur vi kan handla och introducera miljöriktiga
              bränslen, hur vi kan göra fordonen mer energieffektiva och hur
              vi kan förbättra vägstandarden så att också människorna kan ta
              sig fram utan att formligen skaka sönder längs undermåliga vägar
              på många håll runt om i landet.
            </seg>
            <seg n="583475fe">
              Fru talman! Det företagsamma, kretsloppsanpassade och trafiksäkra
              samhälle som vi inom allianspartierna eftersträvar förutsätter
              ett grönare transportsystem där hela folkhälsan står i centrum
              och inte bara de som dör akut på våra vägar. Därför behöver vi
              utveckla kollektivtrafiken, bussar och tåg, men också flytta mer
              gods från lastbilar på vägarna till sjötransporter och järnväg.
            </seg>
            <seg n="1fe351b3">
              Vi vill också skapa bättre förutsättningar för säker gång- och
              cykeltrafik med ökad användning av cykelhjälm. Ökad gång- och
              cykeltrafik har också det goda med sig att det utöver att det
              minskar biltrafiken också stärker folkhälsan genom att flera människor
              rent fysiskt rör på sig.
            </seg>
            <seg n="24bb3f61">
              Fru talman! En anledning till att vi ligger lite dåligt till
              för att klara etappmålet för år 2007 är att den tidigare regeringen
              liksom Vägverket var lite sena i starten i det här arbetet. Man
              antog visserligen ett ambitiöst elvapunktsprogram våren 1999.
              Men antalet dödade och svårt skadade fortsatte att öka till nära
              600 år 2000 och 2001. Sommaren 2002 kom den så kallade nationella
              samlingen och byggandet av mitträcken på vägarna tog fart. Dödssiffrorna
              vände ned ganska dramatiskt fram till år 2005 och 2006 då det
              blev en utplaning igen.
            </seg>
            <seg n="99a091c9">
              Fru talman! Det är alldeles uppenbart att det behövs en målmedveten
              och offensiv trafiksäkerhetspolitik för att långsiktigt minska
              antalet döda och svårt skadade i trafiken trots att trafikarbetet
              ökar. Kunde vi få respekt och acceptans för det som betyder mest
              för trafiksäkerheten skulle vi utan tvekan klara delmålet om högst
              270 döda år 2007.
            </seg>
            <seg n="0fffe9ca">
              Flera har varit inne på det, men det kan finnas anledning att
              repetera några av de viktigaste åtgärderna för ökad trafiksäkerhet.
            </seg>
            <seg n="ac4cb89b">
              Här behövs väldigt tydliga besked. Flera talare har varit inne
              på den frågan. Onyktra bilförare kan aldrig accepteras. Om detta
              råder bred politisk enighet.
            </seg>
            <seg n="3f7a8e1b">
              För att komma år rattfylleriet behövs skärpt lagstiftning inom
              området, förstärkta kontrollåtgärder, opinionsbildande verksamhet,
              förändrade rutiner i offentlig upphandling samt förbättrad utbildning
              i körskolorna och i skolan.
            </seg>
            <seg n="7aa85c9a">
              Användning av alkolås måste också bli ett allt viktigare verktyg
              i arbetet. Det är glädjande att flera branschorganisationer som
              Åkarna och Svenska Bussbranschens Riksförbund är positiva till
              att så snart som möjligt få in alkolås i sina fordon som används
              i yrkesmässig trafik som ett första steg.
            </seg>
            <seg n="3d63084d">
              Detta är sagt inte minst till Christina Axelsson som undrade
              om jag inte var angelägen om att chaufförer som fraktar barn och
              skolungdomar hit till riksdagen ska köra nyktra. Vi är självfallet
              alldeles eniga om att så måste det vara.
            </seg>
            <seg n="e3141b32">
              Karin Svensson Smith oroar sig för hur regeringen ska hantera
              förslaget som hon har lagt fram om alkolås. Det har regeringen
              sagt att den ska återkomma till.
            </seg>
            <seg n="7938cc87">
              Utskottet förutsätter i sina texter att regeringen kommer att
              överväga de behandlade förslagen i den fortsatta beredningen av
              de förslag som lämnats av Alkolåsutredningen. Men det gäller också
              den genomförda översynen av rattfyllerilagstiftningen och sjöfyllerilagstiftningen.
            </seg>
            <seg n="93dae11d">
              Utskottet konstaterar med tillfredsställelse att även den för
              trafiksäkerheten viktiga frågan om eftersupning enligt vad utskottet
              erfarit kommer att hanteras i det sammanhanget.
            </seg>
            <seg n="ec61580e">
              Fru talman! Jag ska säga några ord om körkortsfrågorna. Vi måste
              ställa höga krav på enskilda trafikanter eftersom vi har högt
              ställda ambitioner för trafiksäkerheten. Det är ett samspel mellan
              enskilda individer och trafiksystemen. Det måste vara vägledande
              också för överväganden om körkorts-, utbildnings- och behörighetsfrågor.
            </seg>
            <seg n="002a00cc">
              Forskningsresultat samt utveckling i samhället måste beaktas.
              Det gäller inte minst den ökade förekomsten av alkohol och droger
              i trafiken. Utifrån det synsättet ser utskottet positivt på obligatorisk
              utbildning om risker med alkohol och droger i trafiken, eftersom
              detta är ett sätt att åstadkomma en positiv förändring av beteendet.
              Det gäller i synnerhet beteendet hos de unga, vill jag understryka.
              Det gäller inte bara unga i allmänhet, utan kanske i synnerhet
              unga pojkar.
            </seg>
            <seg n="1113dbeb">
              Utskottet konstaterar även med tillfredsställelse att det för
              tillfället bedrivs ett intensivt utredningsarbete inom området
              samt att regeringen aviserat två propositioner med förslag till
              förändringar av förarutbildningen. Därför har vi inte sett anledning
              att i dag ta några särskilda initiativ, varför motionsförslagen
              på områdena avstyrks.
            </seg>
            <seg n="c3a6b16a">
              Fru talman! Jag ska slutligen säga några ord om NTF. Många av
              reservationerna i betänkandet hade lika gärna kunnat skrivas av
              oss som nu sitter på regeringsbänken om det varit ett halvår tillbaka
              i tiden. Det är ungefär den substansen i innehållet och inriktningen.
              Reservationen om NTF är precis också en sådan reservation.
            </seg>
            <seg n="cb262f0e">
              Det är lite pikant att man nu är så enig från Socialdemokraterna,
              Vänstern och Miljöpartiet om att NTF absolut ska ha mer pengar.
              Ni har haft många år på er att tilldela dessa pengar. Den före
              detta ordföranden i trafikutskottet var till och med engagerad
              ordförande i NTF.
            </seg>
            <seg n="52749894">
              Varför har ni väntat? Varför skyller ni nu på oss och säger att
              nu ska ni göra något? Ni har höga krav och förväntningar på oss.
              Det är i och för sig smickrande, men varför gjorde inte ni något
              under alla år när ni satt och styrde och ställde över kassakistan
              och den politiska dagordningen?
            </seg>
          </u>
          <note n="fb82cb45">
            Fru talman! Med detta yrkar jag bifall till utskottets förslag
            i betänkandet och avslag på samtliga motioner.
          </note>
          <note type="speaker" n="079cc5aa">
            Anf. 122 CHRISTINA AXELSSON (s) replik:
          </note>
          <u who="christina_axelsson_1dcce5" xml:id="i-67db6db02df95677-3" n="b1528222">
            <seg n="093b5c43">
              Fru talman! Sven Bergström! Om man ska vara enig behövs det flera
              parter. Det finns opposition och majoritet. Vi är två, och det
              krävs två för att dansa tango. Och då måste man vilja. Det är
              vilja i de här frågorna som vi alltid har haft. Därför kunde vi
              vara överens i så många frågor om trafiksäkerheten tidigare.
            </seg>
            <seg n="0fee624e">
              Men vi har inte alltid varit så överens. Jag tittade i förra
              årets betänkande om trafiksäkerheten. Då fanns det 14 reservationer
              och tre särskilda yttranden. Ett av de särskilda yttrandena handlade
              just om alkohol i trafiken. Där säger Folkpartiet, Kristdemokraterna
              och Centerpartiet: Vi anser att alkolås bör införas i alla nya
              bilar senast år 2010. Ni säger också att alkolås bör införas med
              förtur i skolskjutsar eftersom kommunerna i sin upphandling har
              möjlighet att ställa sådana krav.
            </seg>
            <seg n="84cd321a">
              Jag dansar gärna tango med Sven Bergström, och tar då en repa
              just kring det här med att införa alkolås. Varför är man då så
              angelägen om att följa med Moderaterna, som var de som inte ville
              ha det här då? Varför kan man inte i en sådan här fråga säga att
              man har en uppfattning och vill någonting?
            </seg>
          </u>
          <note type="speaker" n="7695e23f">
            Anf. 123 SVEN BERGSTRÖM (c) replik:
          </note>
          <u who="sven_bergstrom_b4b613" xml:id="i-233d8a39c355b576-3" n="c41543e9">
            <seg n="5a13b4a6">
              Fru talman! Vi måste vara två för att dansa tango. Men jag har
              inte uppfattat att det har funnits någon särskilt stor angelägenhet
              från oppositionens sida att skriva ihop oss. Jag tror inte ens
              att förslaget om att vi borde eftersträva ett enigt betänkande
              har lagts på bordet. Ingen har sagt: Låt oss anstränga oss från
              båda håll att bli eniga! Den som har varit kapten på den skutan
              under många år är Tuve Skånberg. Han vinnlade sig starkt om att
              det här är ett så viktigt område att vi är beredda att ge och
              ta från båda håll bara för att markera enighet och få enighet
              i betänkandet. Det har inte alltid lyckats. I fjol hade vi, som
              Christina Axelsson påpekade, ett antal reservationer och så vidare.
              Men ett antal gånger lyckades det, och jag tycker att det var
              en styrka.
            </seg>
            <seg n="f94627fd">
              Men det förutsätter, precis som Christina säger, att man anstränger
              sig från båda håll. Jag har inte uppfattat en enda signal från
              oppositionen om att vi ska anstränga oss. Ingen av er har sagt
              att ni verkligen vill ha enighet om just den här frågan. Ta till
              exempel handlingsprogrammet för barnen! Inte har jag uppfattat
              att det har varit en så stark vilja från er sida. Det fanns inte
              ens med i Socialdemokraternas begreppsvärld förrän Vänsterpartiet
              väckte en motion om just detta. Då hängde man på och gjorde en
              reservation av det.
            </seg>
            <seg n="b28e2555">
              Vi har varit pådrivande från Centerpartiet och Kristdemokraterna,
              kanske framför allt när det gäller alkolås. Vi har fortfarande
              samma uppfattning. Det är ett verkningsfullt instrument. Nu utgår
              vi från att regeringen lägger fram förslag på området som kommer
              att tillgodose både Socialdemokraternas och våra önskemål på området.
            </seg>
            <seg n="7f41ef12">
              I ett internationellt perspektiv kan vi konstatera att Sverige
              är långt framme och pådrivande här. Trafikutskottet besökte Tyskland
              för några år sedan. Då kunde vi konstatera att där fanns det inte
              alls samma medvetenhet om de här frågorna. Detta ska vi ta vara
              på; det är jättebra!
            </seg>
            <seg n="877d824e">
              Jag utgår från att vi när regeringen väl har berett frågan och
              kommer med ett förslag ska anstränga oss från båda håll hoppas
              jag att få ett enigt, starkt och offensivt betänkande.
            </seg>
          </u>
          <note type="speaker" n="4131de41">
            Anf. 124 CHRISTINA AXELSSON (s) replik:
          </note>
          <u who="christina_axelsson_1dcce5" xml:id="i-67db6db02df95677-4" n="b1528222">
            <seg n="73ae448a">
              Fru talman! Det innebär inte att utredningar måste inväntas innan
              någon åtgärd medges, sägs det. Sven Bergström! Om man nu vet att
              det kommer en proposition från den moderatledda regeringen i den
              här frågan varför då inte göra något? Ni kan säga: Yes , vi går
              före från riksdagen och vi driver på regeringen. Det är så här
              vi vill ha det!
            </seg>
            <seg n="6a2dba2f">
              Margareta Cederfelt sade att det kommer en proposition om barn.
              Jag har inte sett någon proposition som det står trafiksäkerhet
              på i den propositionsförteckning som jag har tagit del av. Men
              det kanske står någon annanstans att det kommer en proposition
              om just barnen, som Sven Bergström också så gärna ville vara med
              på egentligen. Därför är det min förhoppning att Sven Bergström
              visar kurage och trycker på nej-knappen när vi ska votera om det
              här. Jag antar att det blir nästa onsdag eller så, men jag har
              inte alla voteringstider i huvudet.
            </seg>
          </u>
          <note type="speaker" n="c6614a9e">
            Anf. 125 SVEN BERGSTRÖM (c) replik:
          </note>
          <u who="sven_bergstrom_b4b613" xml:id="i-233d8a39c355b576-4" n="c41543e9">
            <seg n="4da1d657">
              Fru talman! Jag är återigen smickrad över de höga förväntningar
              som finns på mig och de övriga här på regeringsbänken. Jag ser
              gärna att vi orkar med att bryta det här lite tråkiga mönstret
              som finns i riksdagen med att de i oppositionen är trädda på ett
              snöre och gör på ett visst sätt och vi som företräder regeringspartierna
              är trädda på ett annat snöre och gör på ett visst sätt. Jag skulle
              önska att vi hade en lite mer öppen dialog och kunde ta initiativ
              och markera riksdagens tyngd och styrka. Jag skulle välkomna om
              vi orkade med det.
            </seg>
            <seg n="b8863cd7">
              Men låt oss ge regeringen lite mer än fem månader! Den har ju
              knappt trätt till. Ändå har den hunnit med en viktig åtgärd just
              för barn och trafik. I regleringsbrevet till Vägverket i december
              påpekas nämligen att barns trafiksäkerhet är ett prioriterat område.
              Regeringen uppdrog till Vägverket att redovisa hur arbetet med
              barnkonsekvensanalyser bedrivs, i vilken omfattning och inom vilka
              verksamheter dessa används samt vilka eventuella utvecklingsområden
              som finns för användning av barnkonsekvensanalyser. Just på det
              här området har regeringen alltså gjort en del redan, och det
              kommer mer i propositioner framöver precis som Margareta Cederfelt
              påpekade.
            </seg>
          </u>
          <note type="speaker" n="f6f339cc">
            Anf. 126 KARIN SVENSSON SMITH (mp) replik:
          </note>
          <u who="karin_svensson_smith_aa4519" xml:id="i-d4b5d5a82295a410-3" n="ed4d9322">
            <seg n="dd9fd3d1">
              Fru talman! Jag har också varit med i trafikutskottet ett tag.
              Vi har varit överens. Men det har inte betytt att vi har varit
              mesiga. Vi har gjort tillkännagivanden flera stycken. När det
              gäller alkolås gjorde vi tillkännagivanden år 2002. Vi gjorde
              tillkännagivanden där vi sade att vi förväntar oss att regeringen
              återkommer med förslag där man redovisar vad en allmän användning
              av alkolås innebär för uppnående av nollvisionen. Det föregick
              propositionen.
            </seg>
            <seg n="08553816">
              Jag förstår inte varför ni inte kan göra likadant nu. Om ni nu
              är så säkra på att det kommer en sådan proposition varför tveka?
              Om ni hade sagt att ni vill ha en lagstiftning om alkolås så hade
              vi inte kunnat reservera oss. Jag instämmer i det som Christina
              sade. Om du tycker att det är okej med lagstiftning, Sven Bergström,
              så följ då reservation nr 1! Det är det den handlar om, och det
              är det vi har skrivit ihop oss om.
            </seg>
            <seg n="6d9a5df8">
              Ni gjorde så ända fram till det sista trafikutskottsbetänkandet
              före valet, när alliansen skulle samla sig. Då blev det plötsligt
              en ändring. Jag minns mycket väl det sammanträdet. I det utskickade
              förslaget fanns det en alliansreservation med ett lagstiftningsförslag.
              Sedan var Moderaterna mot det, och då fick ni lämna ett särskilt
              yttrande och ge efter för Moderaterna. Jag tycker att det är lite
              svagt. Jag förväntar mig lite mer just av dig, Sven Bergström.
              Jag har höga förväntningar, om du nu menar allvar med att det
              ska finnas teknik som förhindrar att förare kan starta motorn
              om han eller hon har alkohol i utandningsluften.
            </seg>
            <seg n="5a4d09c9">
              Vi kan ju komma överens över blockgränserna på andra områden.
              När det gäller lätt spårtrafik gjorde vi det. Jag förstår inte
              varför inte trafiksäkerhet är lika viktigt. Jag tycker att det
              är jätteviktigt och bra att vi kunde skriva som vi gjorde när
              det gäller lätt spårtrafik och att Banverket ska se över det utifrån
              den motion som vi hade. Varför kan vi då inte vara överens om
              obligatoriska alkolås?
            </seg>
          </u>
          <note type="speaker" n="1f3ee105">
            Anf. 127 SVEN BERGSTRÖM (c) replik:
          </note>
          <u who="sven_bergstrom_b4b613" xml:id="i-233d8a39c355b576-5" n="c41543e9">
            <seg n="8edc2240">
              Fru talman! Låt mig först säga att jag tycker att Karin Svensson
              Smith har gjort ett gott arbete i alkolåsberedningen. Hon har
              lagt fram genomtänkta förslag. Nu ska regeringen bereda det här
              och komma med förslag. Jag tycker därför att Karin Svensson Smith
              egentligen skulle kunna vara ganska nöjd och se fram emot de förslag
              som nu ska komma.
            </seg>
            <seg n="b8470f9b">
              Det är en grannlaga avvägning som man alltid måste göra som ledamot
              i ett utskott. Ska man skriva att vi förutsätter som vi nu har
              gjort i den här texten? Vi skriver att vi förutsätter att regeringen
              kommer att överväga här behandlade förslag. Eller ska man göra
              ett tillkännagivande? Det är olika styrka i de olika signalerna.
            </seg>
            <seg n="412dcf28">
              För vår del har vi den här gången gjort bedömningen att vi tycker
              att regeringen har gett tydliga muntliga besked om vad den håller
              på med. Vi har också höga förväntningar. Vi har därför inte ansett
              det nödvändigt och riktigt att nu dra till med ett tillkännagivande.
              Precis som när jag resonerade om era reservationer gäller det
              att ha lite krut kvar också om man vill sätta makt bakom orden.
              Då är ett tillkännagivande det skarpaste vi kan göra från riksdagens
              sida.
            </seg>
            <seg n="fada3dad">
              Vi tycker inte att det har funnits skäl för detta i det här läget
              när regeringen har suttit så kort tid och ändå markerat sin goda
              vilja på många områden, inklusive det här med att bekämpa alkoholbruk
              i trafiken. Vi tycker att vi ska låta dem bereda ärendet och komma
              med konkreta förslag. Det är på väg fram. Det behövs ingen ytterligare
              stark signal och påtryckning mot regeringen för att de ska förstå
              att vi har höga krav och förväntningar på det här området.
            </seg>
          </u>
          <note type="speaker" n="9fc16905">
            Anf. 128 KARIN SVENSSON SMITH (mp) replik:
          </note>
          <u who="karin_svensson_smith_aa4519" xml:id="i-d4b5d5a82295a410-4" n="ed4d9322">
            <seg n="3ed9dd06">
              Fru talman! Jag tror nog inte att Ulrica Messing ansågs ha lägre
              ambitionsnivå när det gäller trafiksäkerhet. Trots det gjorde
              vi tillkännagivanden för att trycka på och tala om att vi var
              oroade över att andelen alkoholpåverkade personer som är inblandade
              i trafikolyckor har ökat och att en tredjedel av de nu omkomna
              förarna har alkohol i blodet. Vi gjorde tillkännagivanden innan,
              och sedan kom propositionen.
            </seg>
            <seg n="f54e1778">
              Jag kan inte se att det finns någon proposition som har med alkolås
              att göra aviserad det här året. Remissbehandlingen är färdig.
              Ingenting hade förhindrat att det hade funnits en sådan proposition,
              men det finns inte i min förteckning. Sven Bergström kanske kan
              tala om när den i så fall kommer.
            </seg>
            <seg n="aa64405e">
              Anledningen till vår reservation är delvis att jag blev kontaktad
              av japanska bilföretag som undrade var den här regeringen står
              nu. Det får du fråga den om, sade jag då. De ser inte den ambitionen,
              och har de fel är det väldigt bra om de i så fall får reda på
              det. Det vore bra att man talade om att man har för avsikt att
              återkomma med ett lagförslag och att man har för avsikt att inom
              ramen för EU ta upp frågan om att Sverige får bedriva försöksverksamhet
              och ha en nationell lagstiftning på det här området. Och det krävs
              inte alls något EU-godkännande av att den som en gång blivit dömd
              för rattfylleri inte får tillbaka körkortet med mindre än att
              man har ett alkolås. Det tycker jag åtminstone att du kunde vara
              med på, Sven.
            </seg>
          </u>
          <note type="speaker" n="0f46e27d">
            Anf. 129 SVEN BERGSTRÖM (c) replik:
          </note>
          <u who="sven_bergstrom_b4b613" xml:id="i-233d8a39c355b576-6" n="c41543e9">
            <seg n="61a7036c">
              Fru talman! En skillnad mellan den tidigare och den nuvarande
              regeringen är möjligen att vi ser en större uppsättning av instrument
              att jobba med i politiken. Det handlar inte bara om skarpa propositioner
              med lagförslag för att få en utveckling till stånd. Det finns
              också möjlighet att föra dialog med branschorganisationer, fackliga
              organisationer, arbetsgivarföreträdare, bilbranschen och så vidare
              för att få en viss utveckling till stånd. Det är möjligt, och
              det vore väl egentligen det allra bästa. Bussbranschen och åkeribranschen
              är väldigt ivriga att sätta i alkolås på egen hand. Om det inte
              behövs någon tvingande lagstiftning för att få det här att bli
              obligatoriskt i praktiken kan det faktiskt vara en poäng.
            </seg>
            <seg n="75d719a6">
              När vi har träffat företrädare för Volvo, Saab, Toyota och andra
              har jag förstått att bilbranschen har ungefär samma inställning.
              Det har inte funnits något tvingande lagförslag om att installera
              krockkuddar i våra bilar, och ändå är det i dag i praktiken obligatoriskt.
              Man kan inte köpa en ny bil i Sverige i dag utan krockkuddar,
              men det har aldrig funnits något lagförslag om att det måste vara
              obligatoriskt.
            </seg>
            <seg n="4baa2a2d">
              Jag tror på ett arbetssätt där man också resonerar med branschen,
              fackliga organisationer, arbetsgivare och andra och får en önskad
              utveckling till stånd på frivillig grund. Jag tror att det kan
              vara en framkomlig väg också i det här fallet. Vi får se om inte
              det går att komma fram på ett sådant sätt när det kommer till
              ett avgörande. Jag skulle välkomna det.
            </seg>
          </u>
          <note type="speaker" n="c35435f0">
            Anf. 130 CHRISTER WINBÄCK (fp):
          </note>
          <u who="christer_winback_491450" xml:id="i-41090ea2271d3385-0" n="19bba443">
            <seg n="c0525e3f">
              Fru talman! Det gläder mig att vi står här och diskuterar trafiksäkerhet
              i dag. Det gläder mig också att oppositionen har ett stort intresse
              av trafiksäkerhet. Det tycker vi är bra. Men jag tycker däremot
              att det är tråkigt att vi blir anklagade för att inte ha ett intresse
              för trafiksäkerhet. Det är viktigt att vi på olika sätt försöker
              hitta varandra i frågor som är avgörande och viktiga för oss på
              båda sidor. Om det krävs två för en tango känns det väl som om
              vi ibland snarare dansar salsa här fram och tillbaka. Jag tycker
              att det är angeläget att tala om att vi har skrivit i utskottsbetänkandet
              att vi vet att det kommer initiativ från regeringen i många av
              de frågor som vi pratar om i dag. Det kommer olika förslag, det
              bereds olika förslag och så vidare. Vi tycker inte att det är
              nödvändigt att slå in öppna dörrar.
            </seg>
            <seg n="bc413955">
              Den andra sidan påpekade att man ofta gjorde tillkännagivanden
              till sin regering under den förra mandatperioden. Det är riktigt,
              men det berodde på att vi många gånger upptäckte att det tog väldigt
              lång tid att få saker genomförda. Därför tyckte vi från båda sidor
              att det var lämpligt att påpeka detta. I dag har vi påpekat många
              gånger och det har även ni från oppositionen gjort, åtminstone
              Peter Pedersen att regeringen har suttit väldigt kort tid. Vi
              har stora förhoppningar på båda sidor att det här kommer att fungera
              bra. Jag tror att det kommer att bli så om vi jobbar tillsammans.
            </seg>
            <seg n="2b6666f3">
              Fru talman! Jag vill prata lite grann om funktionshindrade i
              trafiken. De har särskilda behov både vid vistande i trafik, vid
              användande av kollektivtrafik, vid parkering av fordon med mera.
              Det är viktigt att trafikmiljön byggs på ett säkert sätt så långt
              det är möjligt. En ständig översyn och systematisk utvärdering
              av de åtgärder som vidtas måste till för att höja kvaliteten.
            </seg>
            <seg n="3e95b6e4">
              Funktionshindrade använder även kollektivtrafik, och där måste
              målet om en tillgänglig kollektivtrafik för funktionshindrade
              uppnås. Vi har satt år 2010 som ett mål. Bland annat Vägverket
              har i uppdrag att se över detta. Jag tror att det är viktigt att
              vi hittar många olika sätt att se över de möjligheter som finns
              för att uppnå detta mål.
            </seg>
            <seg n="1df47713">
              En av de grupper som jag tänkte nämna är de synskadade. Det gäller
              deras möjlighet att kunna få respekt för den vita käppen vid passage
              över övergångsställen. Det finns tekniska lösningar. Nya sådana
              utvecklas för att kunna ge en bättre säkerhet vid övergångsställen.
            </seg>
            <seg n="9dde00ec">
              Jag vill också nämna detta med parkeringstillstånd som är en
              viktig fråga där tillståndsgivningen måste fungera på ett bra
              sätt. Vi vet att det förekommer missbruk och handel med sådana.
              Det måste stävjas på olika sätt. Det försämrar naturligtvis för
              de funktionshindrade om andra ockuperar de parkeringsplatser som
              är avsedda för dem.
            </seg>
            <seg n="ee6c197d">
              Det är också viktigt att nämna i sammanhanget att det i dag finns
              många funktionshinder som är osynliga. Man kan kanske se över
              möjligheten att få in även andra grupper. Hur och var detta ska
              ske ska vi inte gå in på i detalj i kammaren, men det är viktigt
              att se över även sådana saker.
            </seg>
            <seg n="2f28b07a">
              Vi vet att regeringen ser över detta. Vi ser fram emot en samlad
              bild av de åtgärder som vidtas och planeras för att komma till
              rätta med det fortsatta behovet av aktiviteter.
            </seg>
            <seg n="4ed59a98">
              Fru talman! Vi har pratat om olämpliga förare tidigare. I dag
              har läkare skyldighet att anmäla förare och försöka få bort olämpliga
              förare från trafiken. Vi vet att det finns en obenägenhet hos
              en del att göra detta. Det är svårt ibland att fatta ett sådant
              beslut mot patientens vilja. Det är viktigt att läkarnas kunskap
              och kompetens på det här området också stärks genom en översyn
              av utbildningen och kanske också genom att en översyn av hur det
              ser ut med trafikmedicinska centrum i dag. Vi ska inte ange någon
              detaljeringsgrad för hur det ska se ut, men jag tror att det är
              viktigt att se över det här. Jag tycker att det är viktigt att
              påpeka att det inte ska bli en häxjakt. I folks ögon är kanske
              äldre förare olämpliga. Här handlar det om att få bort just de
              olämpliga förarna. Jag tror inte att det handlar om den kronologiska
              åldern, utan det handlar om sjukdomstillstånd och annat.
            </seg>
            <seg n="e181ab92">
              Fru talman! Jag vill också nämna att det är viktigt att vi inom
              EU hittar gemensamma regler för fordons säkerhetsutrustning. Vi
              i Sverige driver krav inom EU på hur vi ska få bilar som är bättre
              och säkrare, hur utrustning ska se ut och vad som ska vara tvingande
              och inte. Sverige bör ta en ännu aktivare roll för att inom unionen
              föra fram berättigade krav på säkerhetsutrustning och också driva
              de här frågorna. Men det är olyckligt att, som oppositionen vill,
              få fram särkrav i Sverige på extra utrustning som inte finns i
              de harmoniserade kraven. Det innebär att det kan tas till intäkt
              för att det kan finnas särkrav nedåt på skalan, och det vill vi
              ju inte. Vi vill ju få det här gemensamt och få en bättre säkerhetsutrustning
              i bilarna. Det är också glädjande att vi nu har lyckats avstyra
              de försök som tidigare har funnits från oppositionen att förmånsbeskatta
              säkerhetsutrustning i tjänstebilar. Jag tycker att vi ska hålla
              säkerheten hög, men vi ska arbeta för att detta införs i hela
              EU samtidigt.
            </seg>
            <seg n="16ef71ac">
              Fru talman! Jag vill också kort nämna arbetet med anledning av
              viltskador som en trist men nödvändig verksamhet. Från och med
              i år är Rikspolisstyrelsen huvudman för verksamheten. Vi vet att
              en beredning pågår för närvarande inom regeringen om hur ersättning
              till jägare som deltar i eftersök ska hanteras, och vi välkomnar
              ett kommande förslag. Tills detta har kommit avstår vi från att
              ta ytterligare initiativ från utskottets sida och avstyrker reservationen
              om detta.
            </seg>
            <seg n="faa33926">
              Samhällsekonomiska kalkyler, fru talman, är en mycket viktig
              komponent i beslutsunderlaget vid infrastruktursatsningar. Den
              kalkylmodell som används ger dock inte svar på alla frågor. Modeller
              behöver utvecklas. Vi hade nyligen en hearing i trafikutskottet
              där vi kunde höra en av Sveriges främsta experter på området säga
              att det finns många brister i nuvarande modeller. Sika, som har
              ett uppdrag av regeringen att utveckla dessa, arbetar naturligtvis
              med uppdraget, och vi tycker att forskning och utveckling ska
              ligga till grund för utveckling av sådan art. Därför är det olyckligt
              om vi i politiken, som någon har föreslagit, ska gå in och ge
              detaljerade anvisningar för hur forskning och utveckling ska gå
              till. Vi ska nöja oss med att ange behovet av tillförlitliga kalkyler.
              Vi avstyrker därför den reservation som finns i detta stycke.
            </seg>
            <seg n="c87f4226">
              Fru talman! Jag slutar här. Jag misstänker att det finns några
              som begärt replik.
            </seg>
          </u>
          <note type="speaker" n="347097b2">
            Anf. 131 CHRISTINA AXELSSON (s) replik:
          </note>
          <u who="christina_axelsson_1dcce5" xml:id="i-67db6db02df95677-5" n="b1528222">
            <seg n="ec87db1a">
              Fru talman! Ja, Christer Winbäck, det är helt okej att du dansar
              salsa medan jag dansar tango! Huvudsaken är att du kan föra. Vi
              ska nog komma överens om det. Du får väl ursäkta om jag trampar
              dig på tårna ibland.
            </seg>
            <seg n="e40038f1">
              Jag vill återkomma till den fråga jag ställde till dig. Det var
              faktiskt en tanke bakom min fråga till dig. Du tar själv upp att
              ni ska agera i EU. Men formuleringen ska verka verkar lite håglös,
              om jag säger så, särskilt som du tillsammans med Erling Bager
              för inte ens ett år sedan sade så här: Krafttag bör därför tas
              för att komma till rätta med trimning av mopedmotorer samt framförande
              av trimmade mopeder. Riksdagen bör mot denna bakgrund tillkännage
              för regeringen som sin mening vad som anförs om trimning av mopeder
              och lagförbud mot medverkan till trimning av mopeder. Vore inte
              det här då någonting som Christer Winbäck kunde ställa upp på
              och som ni från Folkpartiet faktiskt skulle kunna bejaka? Då kan
              ni säga: Ja, vi vill inte heller se att ungdomar, vems barnbarn
              det än är, far omkring på en trimmad moppe.
            </seg>
            <seg n="a2ba94b8">
              I regel kan de ju inte fixa det där själva, i alla fall inte
              i början.
            </seg>
            <seg n="8432d625">
              Därför undrar jag: När kommer den omtalade, berömda propositionen,
              som inte finns i några propositionsförteckningar, och innehåller
              den någonting om trimmade mopeder?
            </seg>
          </u>
          <note type="speaker" n="491ef883">
            Anf. 132 CHRISTER WINBÄCK (fp) replik:
          </note>
          <u who="christer_winback_491450" xml:id="i-41090ea2271d3385-1" n="19bba443">
            <seg n="fa7cf94e">
              Fru talman! Tyvärr är jag dålig på att föra i dans, men jag har
              inget emot att bli trampad på tårna. Det är jag van vid det har
              jag blivit så ofta.
            </seg>
            <seg n="8e3e3034">
              Det här med att ta krafttag: Jag tycker att det är viktigt att
              vi tar krafttag inom trafiksäkerhetsområdet. Jag efterlyste förut
              att vi ska försöka samarbeta än mer, och det är viktigt att vi
              från båda sidor anstränger oss i detta. Vi har ett gemensamt ansvar.
              Det tycker jag är viktigt.
            </seg>
            <seg n="ab86cbd6">
              Ja, jag är för att vi på olika sätt ser över hur moppar trimmas
              och att de är väldigt lättrimmade. Jag vill bara citera från vårt
              betänkande. På s. 40 står det faktiskt att regeringen fortsätter
              att verka för att stoppa tillflödet av lättrimmade mopeder och
              att man också för närvarande bereder den här frågan inom Regeringskansliet.
              Jag tycker då att vi inte behöver slå in öppna dörrar nu.
            </seg>
          </u>
          <note type="speaker" n="ce9e573c">
            Anf. 133 CHRISTINA AXELSSON (s) replik:
          </note>
          <u who="christina_axelsson_1dcce5" xml:id="i-67db6db02df95677-6" n="b1528222">
            <seg n="bee72a91">
              Fru talman! Jag tycker inte att det är att slå in öppna dörrar.
              Jag har inte ens sett en dörr stå på glänt. Jag har bara hört
              att ni säger ska verka, vänta på en utredning och vi har bara
              regerat ett halvår. Ja, så kan man tycka. Men man måste ju också
              blicka framåt. Jag var så glad när Margareta Cederfelt sade att
              det kommer en proposition, och nu frågar jag återigen Christer
              Winbäck: Vad är det för proposition? När kommer den? Kommer den
              i morgon eller om en månad? Den står inte i några propositionsförteckningar.
            </seg>
            <seg n="fd4d3869">
              Man brukar säga att man mörkar. Jag kommer inte på något bättre
              ord, men jag tänker på när man undanhåller information. Då undrar
              jag: Är det så att ni inte vill tala om hur den här fina propositionen
              som innehåller allt det här ser ut? Jag tycker liksom att det
              här rimmar dåligt med det vi var överens om i början av det här
              betänkandet: det innebär inte att utredningarna måste inväntas
              innan några nya åtgärder vidtas. Christer Winbäck och Folkpartiet,
              ni står inte upp för det!
            </seg>
          </u>
          <note type="speaker" n="9298af6d">
            Anf. 134 CHRISTER WINBÄCK (fp) replik:
          </note>
          <u who="christer_winback_491450" xml:id="i-41090ea2271d3385-2" n="19bba443">
            <seg n="35ad71ce">
              Fru talman! Ja, vi kan ju inte kritisera Christina Axelsson för
              att inte ha läst betänkandet, åtminstone inte denna mening, för
              den har vi hört några gånger nu under den här debatten.
            </seg>
            <seg n="b34730a1">
              Jag blir svaret skyldig i detta. Att beredning pågår är en sak
              som vi vet, men när propositionen kommer kan jag inte svara på.
              Jag hoppas liksom Christina Axelsson att den inte dröjer alltför
              länge. Vi mörkar inte på något sätt i detta, utan vi känner att
              detta är en angelägen fråga. Hur propositionen kommer att se ut
              när den väl kommer kan jag heller inte svara på.
            </seg>
            <seg n="7b280121">
              Vi tycker, i de överläggningar vi har med regeringen från vår
              sida, att vi naturligtvis ska skynda på många av de trafiksäkerhetsåtgärder
              som för närvarande bereds. När propositionerna kommer återstår
              att se.
            </seg>
          </u>
          <note type="speaker" n="ceccadd0">
            Anf. 135 KARIN SVENSSON SMITH (mp) replik:
          </note>
          <u who="karin_svensson_smith_aa4519" xml:id="i-d4b5d5a82295a410-5" n="ed4d9322">
            <seg n="b6d14750">
              Fru talman! Jag blev rätt så överraskad när jag hörde Christer
              Winbäck prata om att det kanske är bäst att man har en gemensam
              lagstiftning och att det kanske inte är så aktuellt med att vi
              skulle få rätt att stifta lag här i Sverige. Jag hoppas att jag
              missuppfattade dig. Jag skulle gärna vilja att det var så.
            </seg>
            <seg n="63fe12a1">
              Det här med hur det ska gå till inom EU resonerade jag med transportkommissionären
              Barrot om när han var här i förfjol. Det är ju så att alkohol
              är ett jättestort problem överallt, också för Europas trafiksäkerhetsmål.
              Men sannolikheten för att man får generell lagstiftning innan
              man har testat det här i något enskilt land är mycket liten. Han
              bedömde att det inte skulle gå. Det han tyckte var lämpligt var
              just som vi har lagt upp strategin att man har försöksverksamhet
              i något eller några länder, utvärderar det och ser efter: Får
              man de förväntade effekterna? Fungerar tekniken? Är kostnaden
              rimlig? Om detta sedan ger ett bra resultat så kan det bli fråga
              om generell lagstiftning i nästa helfordonsdirektiv.
            </seg>
            <seg n="5905b1bc">
              Det var i alla fall transportkommissionärens uppfattning. Har
              Christer Winbäck någon annan kunskap än vad transportkommissionären
              har kring hur den här lagstiftningen ska komma fram i Europa så
              är det lämpligt att tala om det nu.
            </seg>
            <seg n="fb016ec1">
              Sedan är det tyvärr så att de som allra bäst behöver alkolåsen,
              de kommer inte att installera sådana ens om de blir subventionerade.
              Det vi har i dag är ansvarsfulla åkerier, bussföretag och taxiföretag
              som installerar det, men människor som vet med sig att de har
              problem med alkohol är tyvärr inte de som införskaffar alkolås
              till sina bilar. Det är också en förklaring till att andelen förare
              med alkohol i blodet ökar i antal i proportion till de andra.
            </seg>
          </u>
          <note type="speaker" n="5cbde8ca">
            Anf. 136 CHRISTER WINBÄCK (fp) replik:
          </note>
          <u who="christer_winback_491450" xml:id="i-41090ea2271d3385-3" n="19bba443">
            <seg n="767455a6">
              Fru talman! Nej, jag ska inte säga att jag har någon mer information
              om denna lagstiftning än vad transportkommissionären har. Rent
              generellt är det väl ändå så att vi ska ha ett godkännande av
              något slag från EU innan vi för in olika typer av särkrav, särlagstiftning,
              på det här området. Det var det jag försökte uttrycka, och jag
              ber om ursäkt om jag gjorde det på ett otydligt sätt.
            </seg>
            <seg n="f28283fd">
              Jag tycker fortfarande att det är viktigt att vi i Sverige driver
              frågor om trafiksäkerhetskrav inom EU. Jag tror att vi har mycket
              att tillföra i den diskussionen. Men det är också viktigt att
              vi gör det på rätt sätt, och det var det som jag ville nämna i
              mitt uttalande.
            </seg>
            <seg n="dc2a81b7">
              Karin Svensson Smith pratar igen om användningen av alkolås,
              och det är klart: Det hjärtat är fullt av pratar gärna munnen
              om. Jag tycker att det finns många goda saker i det som Karin
              Svensson Smith har varit utredare av. Som vi också har skrivit
              i utskottsbetänkandet är det så att regeringen i den fortsatta
              beredningen överväger de behandlade förslag som har lämnats av
              Alkolåsutredningen. Så står det i annan text. Det innebär även
              här att vi förväntar oss att ett förslag kommer förr eller senare.
              Hur det sedan ser ut och utformas, det återstår att se.
            </seg>
          </u>
          <note type="speaker" n="9718e86c">
            Anf. 137 KARIN SVENSSON SMITH (mp) replik:
          </note>
          <u who="karin_svensson_smith_aa4519" xml:id="i-d4b5d5a82295a410-6" n="ed4d9322">
            <seg n="da5861e2">
              Fru talman! Om jag ska uppfatta Christer Winbäck så att vi ska
              driva på inom EU, vilket den förra regeringen gjorde, och samtidigt
              försöka få ett undantag så att vi kan gå före och ha en generell
              lagstiftning i Sverige innan det blir norm inom hela EU är jag
              mycket nöjd.
            </seg>
            <seg n="473a2e40">
              Tidigare har Folkpartiet väckt motioner om att man ska anta och
              använda sig av ny teknik. Det som hänt är att man inom yrkestrafiken
              på ett antal ställen installerat alkolås, och särskilt kommuner
              och landsting kräver i ökande utsträckning alkolås som ett villkor
              för att upphandla en transport. Däremot brister det på personbilssidan.
              Ytterligt få personbilar har alkolås, och där finns alltså inte
              motsvarande positiva utveckling. Detta göms i den statistik som
              finns på s. 20 i betänkandet, alltså att en ökande andel av de
              omkomna förarna har alkohol i blodet. Det gäller företrädesvis
              förare av personbilar. Där fungerar inte frivillighetsprincipen,
              tyvärr, utan man måste i stället ställa krav på sådan utrustning
              i bilen som förhindrar den från att starta om föraren har alkohol
              i blodet.
            </seg>
            <seg n="c3b33e5f">
              Jag undrar om Folkpartiet fortfarande står bakom ett lagkrav
              på att detta ska vara obligatoriskt i nya fordon.
            </seg>
          </u>
          <note type="speaker" n="9510cd6d">
            Anf. 138 CHRISTER WINBÄCK (fp) replik:
          </note>
          <u who="christer_winback_491450" xml:id="i-41090ea2271d3385-4" n="19bba443">
            <seg n="1a91450c">
              Fru talman! Det är väl bra att vi driver på dessa frågor på olika
              sätt. För att återgå till standardutrustningen, som Karin Svensson
              Smith efterfrågar, vill jag nämna att det i betänkandet tydligt
              sägs vad utskottet tycker om det. Det finns ingen reservation
              i ärendet så jag hoppas att det är vad vi gemensamt tycker.
            </seg>
            <seg n="b66f1e1b">
              Vad gäller alkolås bereder regeringen, som jag sade tidigare,
              allt som nu kommit in. Det gäller både det som Karin Svensson
              Smiths utredning visat och annat. Vad regeringen sedan kommer
              fram till återstår att se. Vi har alla möjligheter att följdmotionera
              om så erfordras. Nu diskuterar vi från vår sida frågan med regeringen,
              och jag ber därför att få återkomma.
            </seg>
          </u>
          <note type="speaker" n="768525ae">
            Anf. 139 ANNELIE ENOCHSON (kd):
          </note>
          <u who="annelie_enochson_bd68fa" xml:id="i-f4f967d9c7255209-0" n="4f4c1fa2">
            <seg n="bb9ab5e8">
              Fru talman! På dörren till mitt arbetsrum i riksdagen står följande:
              Det är EU:s fel att alkoholskadorna ökar! Det är en affisch från
              IOGT-NTO. Nu är det inte bara vi som har en mer minimalistisk
              syn på vad EU ska lägga sig i eller inte som kan ställa oss bakom
              detta uttalande. I det näst senaste numret av tidskriften Teknikens
              Värld säger Vägverkets expert på alkohol- och trafikfrågor, Hans
              Laurell: Ja, dryckesvanorna är helt annorlunda nu sedan vi gick
              med i EU. Vi dricker oftare även om mängden inte alltid är så
              stor det är ytterst illavarslande att det är okey att köra på
              fyllan.
            </seg>
            <seg n="97dfb44f">
              Vår alkoholkonsumtion ökar. Spritkonsumtionen har ökat med 30
              procent sedan 1996. Beräkningar visar att om vi dricker en liter
              mer sprit per person och år ökar dödsolyckorna med 8 procent.
              Det är en alarmerande siffra som vi alla måste hjälpas åt att
              få ned.
            </seg>
            <seg n="d58a6739">
              Värt att notera är att medan spritkonsumtionen i Sverige ökar
              minskar den i det så kallade vinbältet i södra Europa. Där börjar
              man arbeta med en mer restriktiv alkoholpolitik. Som exempel kan
              nämnas att i Italien har vinkonsumtionen minskat med 38 procent
              sedan 1981. Promillegränsen har sänkts till 0,5 promille, och
              det är förbjudet att sälja sprit längs motorvägar mellan kl. 22
              och 06.
            </seg>
            <seg n="9e9776cc">
              Det är inte okej att köra alkoholpåverkad. Uppskattningsvis görs
              mellan 15 000 och 20 000 fyllekörningar varje dag. Det måste bli
              ett slut på det! Vi måste alla arbeta med attitydförändringar.
              Regeringen har genom bland andra folkhälsominister Maria Larsson
              visat att man tar mycket allvarligt på ökningen av de alkohol-
              och drogrelaterade olyckorna och att man bevakar utvecklingen
              noga. Åtgärder som kanske måste vidtas är, som Sven redan nämnt,
              skärpt lagstiftning, förstärkta kontrollåtgärder, opinionsbildande
              verksamhet, förändrade rutiner vid offentlig upphandling samt
              förbättrad utbildning i körskolor och i den vanliga skolan. Regeringen
              bereder just nu remisserna från Alkolåsutredningen och håller
              även på med översynen av rattfyllerilagen och sjöfyllerilagen.
              Där kommer även den viktiga frågan om eftersupning att behandlas.
            </seg>
            <seg n="a888472b">
              Uppmuntrande besked gavs i veckan från Västra Götalands region.
              De ska installera alkolås i alla sina bilar, ca 1 500 till antalet.
              Detta sker efter en motion väckt av Kristdemokraterna i regionen;
              jag hoppas att Karin Svensson Smith hörde detta. Det är ett initiativ
              som fler regioner, landsting och kommuner bör kunna efterfölja.
            </seg>
            <seg n="c36e1781">
              Fru talman! Barn i trafiken är en kombination som innebär faror,
              och därför måste ett arbete ske för att minska dessa risker. Det
              är glädjande att regeringen i sitt regleringsbrev till Vägverket
              2007 anger att barns trafiksäkerhet är ett prioriterat område.
              Vidare anger regeringen att Vägverket ska redovisa hur arbetet
              med barnkonsekvensanalyser bedrivs, i vilken omfattning och inom
              vilka verksamheter dessa används samt vilka eventuella utvecklingsområden
              som finns för användningen av barnkonsekvensanalyser.
            </seg>
            <seg n="2c2a5d3e">
              Det är glädjande att regeringen betonar vikten av barnkonsekvensanalyser.
              Jag har som tidigare stadsplanerare efterlyst vilka konsekvenser
              trafik och stadsplanering medför för våra barn. Många gånger har
              jag nämnt just en- och en-och-en-halv-metersperspektivet. Det
              är från den nivån ett barn upplever sin närmiljö, och det perspektivet
              bör alla planerare anlägga för att rätt kunna planera en säker
              miljö för våra barn. Nu inför regeringen just detta perspektiv
              genom att betona vikten av barnkonsekvensanalyser. Det är nämligen
              inte acceptabelt att antalet barn som dödades i trafiken ökade
              under 2006.
            </seg>
            <seg n="8c6283e3">
              Det är också av största vikt att skolskjutsar är säkra och att
              barn kan känna sig trygga när de väntar på eller stiger av sina
              skolskjutsar. Att anlägga ett barnperspektiv när man planerar
              trafiken eller staden kan hindra många olyckor från att inträffa.
            </seg>
            <seg n="826fc96e">
              Den socialdemokratiska näringsministern tog 2002 initiativ till
              en nationell samling för att öka trafiksäkerheten. Tre problemområden
              skulle prioriteras, nämligen förbättrad hastighetsanpassning,
              ökad trafiknykterhet samt barn och unga i trafiken. Under 2003
              inleddes ett arbete med regionala samlingar runt den nationella
              planen. Därför är det lite märkligt att Socialdemokraterna, Vänsterpartiet
              och Miljöpartiet efter sex månader i opposition kräver att det
              ska tas fram ett nytt nationellt säkerhetsprogram för barn. Duger
              inte den plan som de själva varit med om att ta fram? Det är också
              märkligt att man ropar efter åtgärder på nationell nivå för att
              kunna ställa krav på kommunerna vid upphandling av skolskjutsar,
              och det ska ske genast. Varför åtgärdade man inte detta när man
              satt vid makten? Skolskjutsar har funnits länge.
            </seg>
            <seg n="e4116ac4">
              Vägverket har i sin rapport Säkrare bussresor för barn föreslagit
              åtgärder. Nu håller en del av dessa förslag på att genomföras
              som en försöksverksamhet i fem kommuner; bland annat gäller en
              hastighetsbegränsning på 30 kilometer i timmen vid passering av
              buss vid busshållplats. Låt oss tillsammans se resultatet av denna
              försöksverksamhet, som socialdemokraterna införde, innan vi tar
              nästa steg.
            </seg>
            <seg n="974c20c5">
              Fru talman! När det gäller cyklister, mopedister och motorcyklister
              är det negativt att olyckor med motorcykel och moped ökat. Dock
              har antalet cyklister som omkommer minskat. Det kan bero på ett
              ökat cykelhjälmsanvändande. Preliminära uppgifter anger emellertid
              att denna ökning är mycket marginell. Regeringen måste därför
              i sitt fortsatta arbete för en säker cykeltrafik kanske överväga
              åtgärder för att öka benägenheten att bära cykelhjälm.
            </seg>
            <seg n="8ce6e88f">
              Trimning av mopeder, som några redan talat om, är ett allvarligt
              brott mot trafiksäkerheten. Att EU-mopeder, som får gå i högst
              45 kilometer i timmen, trimmas till att köras i 70 kilometer i
              timmen är inte acceptabelt. Det är därför bra att regeringen fortsätter
              att verka inom EU för att stoppa tillflödet av lättrimmade mopeder
              till marknaden. Inom regeringen utreds för närvarande frågan om
              körkort för och registrering av mopeder samt vilken hastighet
              en moped ska få framföras i.
            </seg>
            <seg n="aa87d5e2">
              Utvecklingen av antalet döda i motorcykelolyckor är ytterst oroande.
              Utvecklingen för just motorcykelolyckor har varit negativ medan
              antalet döda i trafiken totalt sett minskat. Under 2006 var nästan
              13 procent av de omkomna i trafiken motorcyklister. Det är därför
              viktigt att särskilt uppmärksamma trafiksäkerhetsarbetet vad gäller
              denna grupp. När det gäller utformningen av mitt- och sidoräcken,
              som uppmärksammas i en reservation, kan majoriteten konstatera
              att det finns en rad riktlinjer och rekommendationer för hur säkerhetsbehovet
              för motorcyklister ska kunna tillgodoses och utvecklas i detta
              avseende.
            </seg>
            <seg n="e08a9009">
              Fru talman! Jag vill till slut i mitt anförande ta upp ämnet
              trafikmedicin. Vägverket och Socialstyrelsen redovisade i december
              2005 sin analys av de resurser som finns för trafikmedicinska
              utredningar och behovet och möjligheterna att utfärda körkort
              med begränsad behörighet. Resultat av analysen är att trafikmedicinska
              centrum och enheter borde skapas över hela landet. Detta skulle
              enligt utredningen finansieras genom en extra avgift på 15 kronor
              per år och per fordonsinnehavare. Majoriteten anser att utredningen
              aktualiserar ett antal angelägna frågor som bör bli föremål för
              vidare övervägande. Majoriteten utgår därför från att regeringen
              skyndsamt bereder dessa förslag och återkommer till riksdagen
              med sitt förslag. I väntan på regeringens förslag avstyrkes motionsförslagen
              och reservationerna om detta tema.
            </seg>
          </u>
          <note n="6a66ee67">
            Jag yrkar därför bifall till förslaget i betänkandet och avslag
            på alla motioner och reservationer.
          </note>
          <note n="52254be6">
            Överläggningen av härmed avslutad.
          </note>
          <note n="1c02e0b3">
            13 § Väg- och fordonsfrågor
          </note>
          <note n="f2e54f28">
            Föredrogs
          </note>
          <note type="speaker" n="a482b713">
            Anf. 140 PER LODENIUS (c):
          </note>
          <u who="per_lodenius_6e6519" xml:id="i-fe57cdcf7485eaa7-0" n="c012d9fa" next="i-cd96fb652c3373ec-0"/>
          <note n="140e305f">
            Fru talman! Vi inleder den sena torsdagskvällens sista debatt.
            Det handlar om trafikutskottets betänkande nr 7. I betänkandet
            behandlar utskottet 43 motioner med sammanlagt 69 yrkanden om
            väg och fordonsfrågor från den allmänna motionstiden 2006. Förslagen
            i betänkandet rör frågor om enskilda vägar och Vägverkets resurshantering
            och frågor om yrkestrafik, såsom ekonomisk brottslighet inom taxibranschen
            och skärpt straff vid överlast.
          </note>
          <u who="per_lodenius_6e6519" xml:id="i-cd96fb652c3373ec-0" n="c012d9fa" prev="i-fe57cdcf7485eaa7-0">
            <seg n="c7b563de">
              Även miljörelaterade frågor berörs i detta betänkande, såsom
              minskad användning av fossila drivmedel med mera och infrastruktur
              för förnybara drivmedel. Under rubriken Fordonsfrågor hittar vi
              frågor som sänkning av maximivikten för lastbilar och besiktningsfrågor.
              Dessutom behandlas under rubriken Övriga frågor bland annat cykelstrategi
              och jämställdhetsmål i forskningsprogram med mera.
            </seg>
            <seg n="8065a61d">
              Fru talman! Jag vill överlämna betänkandet till riksdagen för
              debatt.
            </seg>
          </u>
          <note n="38053a5a">
            Fru talman! Jag fattar mig väldigt kort. I betänkandet behandlas
            också det uppföljningsprojekt som utskottet tog initiativ till
            i maj 2006 om tillämpningen av gällande regelsystem för flyttning
            av fordon.
          </note>
          <note type="speaker" n="e0f3a201">
            Anf. 141 HANS STENBERG (s):
          </note>
          <u who="hans_stenberg_1679e1" xml:id="i-86a06389ac1b9b98-0" n="742d252f">
            <seg n="6f30294f">
              Fru talman! Inledningsvis vill jag säga att vi socialdemokrater
              naturligtvis står bakom samtliga reservationer i betänkandet.
              För tids vinnande nöjer jag mig dock med att yrka bifall till
              reservation 3.
            </seg>
            <seg n="74108329">
              Vägtrafiken, som vi nu debatterar, har en enorm betydelse för
              landets utveckling, oavsett vilket transportslag man väljer att
              använda: sjöfart, järnväg eller flyg. I stort sett alla transporter
              påbörjas och avslutas på vårt vägnät. Det innebär också att det
              är ytterst få frågor som engagerar så många människor runt om
              i landet som vägfrågor.
            </seg>
            <seg n="1832c582">
              Jag tänker kommentera några avsnitt i betänkandet och utelämna
              andra, även om jag kan tycka att de är viktiga, eftersom de kommer
              att kommenteras av andra från oppositionen.
            </seg>
            <seg n="048d0690">
              Jag vill i alla fall säga lite grann om enskilda vägar.
            </seg>
            <seg n="db682d5d">
              Det enskilda vägnätet utgör en oerhört stor del av våra vägar.
              Det har stor betydelse inte bara på landsbygden utan också i en
              del tätorter. Men det är kanske framför allt på landsbygden man
              känner att det enskilda vägnätet är viktigt. Också för stora delar
              av näringslivet och industrin, exempelvis skogsindustrin, har
              det enskilda vägnätet en oerhört stor betydelse. Därför är det
              viktigt att man har resurser, så att man kan klara underhållet
              och upprätthålla ett väl fungerande enskilt vägnät.
            </seg>
            <seg n="3a7d52e1">
              Att ha enskilda vägar är ett oerhört effektivt sätt att använda
              skattepengarna. På det enskilda vägnätet står i dag staten för
              60 procent av kostnaderna. Då talar vi bara om de enskilda vägar
              som har statsbidrag. I annat fall är finansieringen kommunal eller
              i många fall privat. De övriga 40 procenten av kostnaderna står
              de som bor efter de enskilda vägarna för, dels med pengar, dels
              med ideellt arbete. På många håll fungerar det bra. På andra håll
              blir det en orimlig börda på dem som får bära kostnaderna. Ofta
              handlar det om utflyttningsområden, där det i stort sett bara
              är pensionärer kvar. Man har inte vare sig tekniska resurser eller
              ork att lägga ned det jobb som behövs för att upprätthålla vägarna.
            </seg>
            <seg n="64420be3">
              Det blir för mig alltmer uppenbart att staten måste ta ett större
              ansvar. När vi har debatterat frågan tidigare har den samlade
              tidigare oppositionen, som nu är regeringssidan, varit tydlig
              på denna punkt. Framför allt Centerpartiet och Moderaterna har
              drivit frågan hårt. Jag måste säga att det är tråkigt att inte
              majoriteten har kunnat samla sig till något kraftfullare än att
              avvakta vad regeringen ska komma fram till i nästa budgetproposition.
            </seg>
            <seg n="ae0e75cf">
              Fru talman! Jag vill också ta upp frågan om överlastning. Det
              är ett oerhört stort problem på våra vägar. Det handlar om att
              man får ökat vägslitage, försämrad trafiksäkerhet och snedvridning
              av konkurrensen mellan olika företag. De åkeriföretag som väljer
              att köra med överlast konkurrerar på ett osunt sätt med de företag
              som är seriösa och kör med lagliga vikter. Vägverkets mätningar
              visar, även om situationen har förbättrats något, att vi har en
              oacceptabelt hög nivå på överlastningen i dag.
            </seg>
            <seg n="c6af9eee">
              Det görs en hel del av branschorganisationer och transportköpare
              för att komma till rätta med det här. Det är väldigt bra att olika
              organisationer agerar, men det är långt ifrån tillräckligt. Här
              behövs det helt uppenbart krafttag från samhällets sida. Vi behöver
              fler kontroller och hårdare sanktioner mot dem som bryter mot
              reglerna. Det känns lite tråkigt att den borgerliga majoriteten
              inte har någon riktigt kraftfull uppfattning i den här frågan
              heller.
            </seg>
            <seg n="153babf5">
              Fru talman! Jag vill också ta upp frågan om reglerna för släpvagnsvikter.
              Här ser vi från utskottets sida äntligen ett ljus i tunneln efter
              att i många år ha debatterat och tryckt på för att få en förändring
              till stånd. Även Jan-Evert Rådhström har drivit frågan oerhört
              hårt, det ska jag villigt erkänna. Nu har vi ett körkortsdirektiv
              som ger möjlighet att köra ett ekipage på 84 250 kilo med bara
              ett tillägg till B-körkortet. Det är bra, men jag blir lite orolig
              när majoriteten tycks slå sig till ro med att vi har EU-direktivet.
              Det finns många fallgropar på vägen fram till att få det här genomfört
              på ett bra sätt. Det handlar bland annat om tiden. Det kan mycket
              väl, om vi inte trycker på från riksdagens sida, visa sig att
              vi är framme i 2013 eller 2014 innan det här är fullt genomfört
              med övergångstider och annat.
            </seg>
            <seg n="d747f6f2">
              Det finns också en risk att man krånglar till det så att man
              för att få behörighet dels ska gå igenom en obligatorisk utbildning
              på sju timmar, som nämns i direktivet, dels avlägga ett prov.
              Om man ska både gå en utbildning och avlägga ett prov är vi ju
              inte långt från den möjlighet som finns i dag att avlägga prov
              för körkort med ökad behörighet för att få köra tunga släp.
            </seg>
            <seg n="54f40b0d">
              Därför vill vi från Socialdemokraternas sida att riksdagen tydligt
              uttalar att det ska vara en enkel hantering så att man som bilist
              kan välja om man vill avlägga ett prov direkt eller om man vill
              gå sjutimmarsutbildningen. Jag tycker att det är tråkigt att majoriteten
              inte tycker att vi skulle kunna göra ett sådant tillkännagivande.
              Det hade jag faktiskt väntat mig.
            </seg>
            <seg n="acf55f11">
              Fru talman! Avslutningsvis vill jag säga några ord om snöskotrar.
              Vi har ingen reservation på det området, däremot ett särskilt
              yttrande.
            </seg>
            <seg n="15e1e62f">
              Skotertrafiken har stor betydelse för dem som bor i de norra
              delarna av landet. Den är viktig för rekreation och friluftsliv.
              Men den innebär också stora utvecklingsmöjligheter för turismen.
              En förutsättning för att vi ska få en bra utveckling är att vi
              får säkra och turistvänliga skoterleder och en hållbar finansiering
              av dessa leder. I dag utförs ett förtjänstfullt arbete av frivilliga
              skoterklubbar. Jag tycker att man ska bygga vidare på det i framtiden
              och se till att skoterskötarna också framöver får en central roll.
            </seg>
            <seg n="9321190b">
              Samtidigt måste staten ta ett tydligare ansvar för hur man ska
              hantera finansieringen. Det finns olika modeller som man från
              skoterorganisationerna har skissat på. Jag hoppas att man kommer
              att genomföra en modell som verkligen fungerar. Jag tror också
              att det är också viktigt att man samlar ansvaret för skoterfrågorna
              i ett statligt verk. I dag ligger det spritt på flera olika händer,
              och det är en olycklig lösning.
            </seg>
            <seg n="b0411bb5">
              Om man gör detta ser till att trygga finansieringen och samlar
              verksamheten i ett verk tror jag att vi kan få ett lyft för turistnäringen
              i Norrlands inland, där skotern har en viktig roll.
            </seg>
            <seg n="40252d86">
              Fru talman! Som jag sade i min inledning nöjer jag mig med att
              yrka bifall till reservation 3.
            </seg>
          </u>
          <note type="speaker" n="39f336d8">
            Anf. 142 PETER PEDERSEN (v):
          </note>
          <u who="peter_pedersen_420991" xml:id="i-799a470e91186d86-5" n="8b93fa2a">
            <seg n="7f2c5134">
              Fru talman! Jag kan erkänna att jag av logistiska skäl hade hoppats
              på en något kortare och rappare debatt, men nu blev det inte så,
              så då kan jag bre på riktigt och hålla ett långt och ambitiöst
              anförande. Nej, allvarligt talat ska jag försöka att fatta mig
              kort så att det inte blir alltför sent.
            </seg>
            <seg n="76d5d566">
              Vi har delat upp frågorna mellan oss i oppositionen så att inte
              alla tar upp allting. För tids vinnande yrkar jag bifall endast
              till reservation 4, men jag står självfallet bakom samtliga reservationer
              från Vänstern. Vi har många reservationer gemensamt i Socialdemokraterna,
              Vänstern och Miljöpartiet.
            </seg>
            <seg n="b3a5983b">
              Jag ska uppehålla mig vid det som är på allas läppar. Alla politiker
              verkar vara överens om att vi människor genom vårt sätt att bete
              oss, vara och verka inte minst i trafiken på ett uppenbart sätt
              bidrar till den klimatförändring vi nu alla ser och som på ganska
              kort sikt kan få katastrofala följder och kommer att kosta jättemycket
              pengar, inte minst i den fattiga delen av världen. Det krävs krafttag
              för att vi ska kunna vända utvecklingen, och vi måste redan nu
              börja vidta kraftfulla åtgärder.
            </seg>
            <seg n="02043e83">
              I vår långa, omfattande motion Miljöanpassad vägtrafik tog vi
              framför allt upp sådant som handlar om att vidta åtgärder för
              att få bort det fossila drivmedlet. Vi ska inte rikta kritiken
              mot bilen som transportmedel, utan vi måste framför allt se till
              att få fram alternativa, förnybara drivmedel. Vi har i olika sammanhang
              drivit på detta.
            </seg>
            <seg n="1549d893">
              Vi har poängterat betydelsen av teknikneutralitet, till exempel
              när vi förra hösten diskuterade hur vi ska få fram en infrastruktur
              där man kan tanka förnybara bränslen, till exempel etanol och
              biogas. Där drev vi på ganska hårt från Vänsterns sida om att
              vi skulle tillföra medel så att inte alla mackägare skulle välja
              alternativet etanol. Vi varnade då för en enda vägens politik
              när det gäller förnybara drivmedel utan framhöll att det är viktigt
              att man håller öppet för flera olika alternativ.
            </seg>
            <seg n="16d98b10">
              Vid de olika föredragningar som har varit i trafikutskottet under
              senare tid har vi fått stöd för detta även från näringslivshåll.
              Man uppfattar att det är viktigt att det finns olika alternativ
              och att vi inte bygger in oss i en teknik, ett bränsle, som kanske
              visar sig vara en alltför kortsiktig lösning som inte är hållbar
              på sikt. Det är viktigt att vi upprätthåller etanol, biogas och
              andra möjliga alternativa drivmedel.
            </seg>
            <seg n="06f957a3">
              Vi måste nu dels öka låginblandningen, dels komma fram till ny
              teknik. Vi har drivit på för att få till stånd en försöksverksamhet
              där man jobbar aktivt och ligger i teknisk framkant för att få
              fram bränslesnåla motorer som går på förnybara bränslen.
            </seg>
            <seg n="f38093f4">
              I reservation 4 tar vi upp trängselskatten. Om vi är överens
              om klimathotet måste vi inse att vi utöver en förändrad inriktning
              och användande av annan typ av bränsle i våra bilar än i dag också
              måste se till att fler människor får möjlighet att resa kollektivt,
              inte minst i våra storstäder, och att det är attraktivt, billigt
              och säkert. Då är det vi tar upp i reservation 4 viktigt. Jag
              vill återigen poängtera att den trängselskatt som tas upp i Helsingfors
              i framtiden faktiskt måste gå till att förbättra kollektivtrafiken
              här i Helsingforssregionen och inte till att bygga nya vägar.
            </seg>
            <seg n="78236275">
              Vi har också en reservation som handlar om definitionen av miljöbil.
              Det är viktigt att man hela tiden är i framkant och flyttar fram
              positionerna, så att det som i dag är en miljöbil inte för alltid
              är en miljöbil. Det gäller inte minst vid till exempel upphandling.
              Då måste man hela tiden skärpa kraven. Där har det tidigare funnits
              en överenskommelse mellan Socialdemokraterna, Vänstern och Miljöpartiet,
              och vi hoppas att vår nuvarande regering fortsätter det arbetet.
              Annars får vi ett orimligt system. Se till exempel på trängselskatterna
              om alla har miljöbilar och slipper trängselskatt och parkeringsavgift
              minskar inte trängseln. Därför måste man hela tiden skärpa kraven.
            </seg>
            <seg n="1674c2fd">
              Målet måste vara att utsläppen ska vara noll. Det kan vara svårt
              att nå, men man måste ha ett ambitiöst mål när det gäller utsläpp
              av växthusgaser, partiklar, kväveoxider och så vidare.
            </seg>
            <seg n="8c6a2818">
              Det blir lätt en moraliserande diskussion med frågor som: Varför
              kör man inte en ny, fin miljöbil som kostar 400 000? Men alla
              människor i Sverige och andra länder har inte råd med det. Därför
              är det viktigt att man skapar möjligheter även för dem som inte
              har råd att köpa en ny, modern och miljövänlig bil så att de åtminstone
              kan göra om sin gamla bil så att den blir något bättre.
            </seg>
            <seg n="cc929274">
              I reservation 6 talar vi om konvertering av fordon som i dag
              går på fossila bränslen så att de ska kunna köras på etanol eller
              biogas. Konverteringen måste kunna ske till en rimlig kostnad.
              Det måste vi stödja. Det är många bilar i vår fordonspark i dag
              som inte har vare sig katalysator eller annat, och då bör vi vidta
              stimulansåtgärder för att antingen få bort dem ur systemet eller
              se till att man kan konvertera dem till miljövänligare drift.
            </seg>
            <seg n="1aebefe6">
              I dag kostar det tyvärr mer att vara miljövänlig i trafiken om
              man ser till förbrukningen och kostnaden för etanol är det inte
              självklart att det är billigare att välja det alternativet. Här
              bör man jobba för att till exempel ta bort tullarna på etanol
              inom EU. Det är orimligt att man ska straffbelägga just etanol
              medan andra fossila bränslen klarar sig billigt undan.
            </seg>
            <seg n="aeab25ad">
              På den borgerliga sidan verkar ni ha svårt att komma överens
              om detta med miljöbilspremien. Idén låter i sig bra, men faktum
              är att om en miljöbil är tänkt att gå på etanol och bensinen samtidigt
              är billigare än etanolen det är ju konsumentdagen i dag så väljer
              människor förstås det billigaste alternativet. Man blir ju inte
              miljövänligare om man kör miljöbil men har bensin i tanken. Därför
              är det viktigare att satsa på tillgängliga, förnybara bränslen.
              Jag tror att det hela blir mycket effektivare om man hittar en
              subvention som gör att själva drivmedlet blir billigare.
            </seg>
            <seg n="4eda9921">
              Jag tror att det är en mycket mer effektiv åtgärd. Jag har hört
              lite grann om sådana funderingar på den borgerliga sidan. Man
              kan hoppas att ni hittar en sådan konstruktion i stället.
            </seg>
            <seg n="49e911ec">
              Det är också viktigt att det finns en infrastruktur för förnybara
              drivmedel, som vi poängterar i reservation 7. Det hjälper inte
              att det finns förnybara drivmedel på några platser. Det viktiga
              är att det finns en omfattande struktur i hela landet. Vi ser
              också en utveckling av det nu. Här gäller det framför allt att
              satsa på biogasanläggningar. Etanol verkar klara sig ganska bra,
              men även när det gäller biogas och eventuellt andra förnybara
              biobränslen är det viktigt att det finns ett rikstäckande nät.
              Det är också ett villkor för att fler människor ska välja det
              och att de inte blir helt beroende av de vanliga fossila bränslena
              för att kunna ta sig fram i till exempel inre Norrland. Det är
              dessutom ganska långa sträckor som det handlar om.
            </seg>
            <seg n="d55d674c">
              Vi har ställt krav på transportplaner som inte blivit tillgodosett.
              Vi hoppas att man kan tänka på det i framtiden. När man diskuterar
              samhällsekonomiska analyser tror vi att transportplaner kan vara
              ett viktigt verktyg.
            </seg>
            <seg n="d36b5aaa">
              Buller i trafiken tycker vi är en viktig angelägenhet att komma
              till rätta med.
            </seg>
            <seg n="bf7c6ce1">
              Det handlar också om sänkning av maximivikter för lastbilar.
              Vi är övertygade om att om man tillåter undantaget i Sverige för
              i princip all lastbilstrafik, längre och tyngre lastbilar, kommer
              det att vara till nackdel för motsvarande tranporter på järnväg.
              Vi förstår att all trafik inte kan ske på järnväg. Därför har
              vi också synpunkten att när det gäller skogsråvaran är det rimligt
              att ha ett undantag. Det är svårt att hävda att man alltid ska
              köra på järnväg för att ta ut skogsråvaran. Men relativt sett
              gynnar man lastbilstrafiken ju längre och tyngre lastbilar man
              tillåter. Då kan man inte bara köra med argumentet att om vi skulle
              minska maximivikterna eller maximilängderna kommer det att vara
              fler bilar på väg. Då utgår man från att ingenting kan ske, att
              det inte finns någon politisk vilja genom att till exempel kilometerskatt
              och annat faktiskt se till att vi får överenskommelse om att alltmer
              av tungt gods inte ska framföras på väg utan på järnväg eller
              till sjöss. Om ingenting annat sker kan vi hålla med om att om
              vi ska dela upp en lastbil på två blir det två lastbilar och dubbelt
              så många lastbilar. Men själva synpunkten är att vi ska göra det
              relativt sett dyrare att frakta gods på väg jämfört med att frakta
              det till sjöss eller på järnväg. Den politiska ambitionen måste
              finnas. Den har både Vänsterpartiet och Miljöpartiet och jag tror
              även Socialdemokraterna, även om de inte är med på just den här
              reservationen.
            </seg>
            <seg n="6ffa034b">
              Avslutningsvis, fru talman, ska jag säga något om fordonsekipage
              och släpvagnsvikter, även om jag inte ska gå in så mycket på det.
              En utgångspunkt är att det ska bli mer lättförståeligt och lättillgängligt.
              Jag måste erkänna att jag fick läsa många gånger innan jag kunde
              räkna ut att det handlar om en ändring från 3 500 kilo till 4
              250 kilo, en skillnad på 750 kilo. För det krävs nästan ett nytt
              körkort. Jag tycker att det är jätteintressant att man kommit
              fram till att det krävs sju timmars undervisning för att kunna
              framföra detta ekipage. Ändå krävs det nästan ett nytt körkort.
              Då ska man inte ha det här undantaget. Det handlar om att man
              ska kunna framföra ett fordonsekipage med något större totalvikt,
              och för det måste man nästan ha ett halvt B-körkort till. Då tycker
              jag inte att man har uppnått syftet riktigt. Man kan alltid hoppas
              att ni hittar en enklare lösning.
            </seg>
          </u>
          <note n="4bfb82bb">
            Jag yrkar återigen bifall till reservation nr 4.
          </note>
          <note type="speaker" n="aa771fba">
            Anf. 143 KARIN SVENSSON SMITH (mp):
          </note>
          <u who="karin_svensson_smith_aa4519" xml:id="i-d4b5d5a82295a410-7" n="ed4d9322">
            <seg n="aff2a9e5">
              Fru talman! Miljöpartiet står förstås bakom alla de reservationer
              som vi har, men jag yrkar bifall bara till reservationerna 2 och
              10.
            </seg>
            <seg n="8b7a13fd">
              Jag tänkte börja med reservation 10. Den har Peter Pedersen redan
              sagt något om, men jag tänkte påtala att den är extra aktuell
              i dag när det blivit offentligt vad Naturvårdsverket har för beräkningar
              när det gäller klimatpåverkan från svensk mark fram till 2010
              och 2020. Man räknar enligt gängse Kyotonormer med att det blir
              ytterligare 15 procents påspädning av klimatpåverkan till 2010,
              i första hand beroende på att vägtrafiken ökar, den tunga trafiken
              mer än den lätta. För 2020 ser det också dystert ut, plus 26 procent.
              Det fungerar inte om vi i EU ska ställa krav på 20 eller 30 procents
              minskning. Vi måste göra vår hemläxa också, annars är vi inte
              trovärdiga internationellt. Det är i det sammanhanget man måste
              fundera på: Hur kommer godstransporterna fram på ett effektivt
              sätt utan att påverka klimatet negativt?
            </seg>
            <seg n="b1b02db8">
              Sverige är ovanligt gynnat. Vi har en lång kust, vi har 50 hamnar,
              vi har ett jämfört med många andra länder välfungerande järnvägsnät,
              vi har en järnvägsoperatör Green Cargo som har många vitsord om
              sig. Man skulle rationellt kunna transportera de råvaror som behövs
              för färdiga varor i Sverige genom att kombinera transporterna
              mer effektivt än vad vi gör i dag. Då krävs det att man inför
              kilometerskatt, som Sika och ITPS har lagt fram förslag om i dag.
              Men det krävs också en EU-harmonisering av maxvikt och maxlängd.
              Det finns ingen anledning att Sverige ska fortsätta att ha särregler
              på det här området, frånsett ett enda fall, och det handlar om
              transporter av skogsråvaran fram till förädling. I övrigt borde
              man se till att vidta de åtgärder som behövs för att järnvägen
              och sjöfarten ska kunna användas och komma mer till sin rätt.
            </seg>
            <seg n="e72e70ec">
              Jag kan inte alls förstå hur utskottsmajoriteten någon från alliansen
              får gärna förklara för mig kan säga såsom det står i betänkandet
              på s. 50: Enligt utskottets mening är denna möjlighet att framföra
              tunga fordon mycket betydelsefull för Sverige och för miljön.
              Hur kan det vara betydelsefullt att man har gett lastbilen konkurrensfördelar
              på järnvägens och sjöfartens bekostnad? Det förstår jag alls inte.
            </seg>
            <seg n="9a00583f">
              Nu över till den andra reservation som jag yrkade bifall till
              och som handlar om ekonomisk brottslighet inom taxinäringen. I
              den valrörelse som föregick valet i fjol sade alliansen att man
              skulle ta kamp mot fusket och att det var en väldigt viktig del
              i alliansens politik. Jag tycker inte att jag har hört så mycket
              om det. Framför allt kom kampen om fusket av sig de första veckorna
              direkt efter valet när regeringen blev tillsatt.
            </seg>
            <seg n="05544859">
              Jag tror att det är en poäng att man återigen reser kravet på
              kamp mot fusket. Det är en fråga som är viktig för de många gånger
              småföretag som verkar inom taxibranschen. Många gånger tävlar
              vi partier med varandra om vem som kan ha förslag om mest gynnsamma
              villkor för småföretag. Det kanske inte är så konstigt. Det är
              ett sätt att slå vakt om ett mer sårbart samhälle. En sak som
              vi borde kunna vara överens om är att det inte ska löna sig att
              vara ohederlig. Den taxiägare som i dag betalar arbetsgivaravgifter
              och skatt och sköter sig enligt de bestämmelser och normer som
              finns har att finna sig i att konkurrera med många som inte alls
              sköter sig på det området. Det finns mycket knivskarp konkurrens
              där man slåss om priser och körningar, och då blir det svårt för
              den hederliga att överleva. Det borde det vara det minsta vi kommer
              överens om, att ställa oss bakom detta.
            </seg>
            <seg n="ca5c8469">
              Här behöver man inte invänta någon utredning. Jag tror att frågan
              om ekonomisk brottslighet inom taxinäringen har utretts fyra gånger.
              Senast var det en utredning, SOU 2004:102, som utfördes av trafikutskottets
              förre kanslichef. I den föreslår man att det ska finnas obligatoriska
              tömnings- eller redovisningscentraler. Bland remissinstanserna
              är det ett öronbedövande instämmande i att så borde det vara.
              Det borde minska fusket inom taxi. Det var någonting som vi gjorde
              ett tillkännagivande om så sent som 2006. Då kunde vi vara överens
              på båda sidor om att stoppande av denna form av ekonomisk brottslighet
              är viktigt för att yrkestrafiken ska fungera bättre. Jag tror
              inte att någon av er kan ha träffat representanter för Taxiförbundet
              eller de anställdas organisation utan att ha hört dem säga: Hjälp
              oss att få bukt med dem som inte sköter sig inom vår näring. Fusket
              är till förfång för de anställda också därför att redovisas inte
              skatter och arbetsgivaravgifter är det ibland inte avtalsenliga
              löner, och det är mycket som är negativt såväl för kunderna som
              för de anställda.
            </seg>
            <seg n="5303f1ea">
              Någon får gärna gå upp och förklara varför det inte finns med
              någonting i propositionsförteckningen om att stoppa den ekonomiska
              brottsligheten inom taxinäringen. Finns det en hemlig agenda också
              där, så att någon proposition är förberedd som vi inte har sett
              i propositionsförteckningen? Frågan är som sagt remissbehandlad
              sedan länge. Det finns till och med en lagrådsremiss. Var finns
              ambitionen att göra en proposition för att stoppa fusket inom
              taxinäringen? Det handlar om uteblivna skatteintäkter på kanske
              4 miljarder per år. Det borde väl inte vara helt fel, om man har
              ansvar för Sveriges ekonomi, att få in de pengarna.
            </seg>
          </u>
          <note type="speaker" n="ae580595">
            Anf. 144 STEN NORDIN (m):
          </note>
          <u who="unknown" xml:id="i-26b99e143a252f0e-9" n="0747f835">
            <seg n="647949cd">
              Fru talman! Även i det här betänkandet finns det ganska många
              reservationer. Jag ska inte här kommentera alla dessa, men sammanfattningsvis
              präglas de av en iver att få fram lagstiftning och förslag på
              en rad områden. I många fall är vi överens om problematiken och
              att det här behöver vidtas åtgärder.
            </seg>
            <seg n="8dae286b">
              Regeringen arbetar nu med att bereda frågorna efter ett halvår
              i Regeringskansliet. Det är många ärenden som ska beredas, andra
              ärenden ligger för diskussion på EU-nivå och så vidare, så dessa
              kommer vi att återkomma till.
            </seg>
            <seg n="7203fa73">
              Det finns ändå några frågor som kan lyftas upp i det här sammanhanget,
              till exempel enskilda vägar som alliansens partier har varit överens
              om är något som är väldigt eftersatt. I den liggande trafikbudgeten
              tog regeringen i stort sett bara över det som var förberett, eftersom
              man bara hade några dagar på sig att göra budgeten klar. Därför
              har man sagt att man återkommer, och förhoppningsvis tillåter
              det statsfinansiella läget att man återkommer redan i vårpropositionen
              när det gäller delar av detta. Det är alldeles klart att alliansen
              kommer att bevaka bland annat den frågan väldigt noga, precis
              som vi har gjort under oppositionstiden.
            </seg>
            <seg n="ba6be252">
              Karin Svensson Smith tog upp den ekonomiska brottsligheten i
              taxibranschen. Det tycker jag är en viktig fråga. Med min bakgrund
              som Helsingforsspolitiker har jag varit med och brottats väldigt
              mycket med dessa frågor och, tyvärr, avarterna inom denna viktiga
              bransch som ibland har fungerat så dåligt att det, förutom enskilda
              människor, har skadat anseendet för Helsingfors som besöksstad.
              Detta är en jätteviktig fråga. Den finns inte med i propositionsförteckningen.
              Men även här pågår nu en beredning i Regeringskansliet av frågan,
              och vi förutsätter att regeringen återkommer med förslag.
            </seg>
            <seg n="60783772">
              Fossila bränslen och frågan om infrastrukturen för förnybara
              bränslen, som det finns en reservation om, är viktiga frågor.
              Jag har själv i en debatt med miljöministern här i kammaren tagit
              upp vikten av att på EU-nivå ta den diskussionen. Samtidigt kan
              vi i dag inte fatta politiska beslut det tror jag att vi alla
              kan vara överens om om exakt vilka framtidens förnybara bränslen
              kommer att bli. Detta är i högsta grad en fråga som kräver samverkan
              mellan politik och marknad, och båda har viktiga funktioner för
              frågans lösning. Det som nu driver på marknaden och utvecklingen
              är det historiska EU-beslutet om att reducera koldioxidutsläppen.
              Det är otroligt viktigt att EU:s ministerråd här har kommit så
              långt som man har gjort.
            </seg>
            <seg n="d2c51c7a">
              En annan fråga som vi från alliansens sida vill belysa bland
              alla de många viktiga fordonsfrågorna är den senaste tidens och
              även långt tillbaka rad av tragiska bussolyckor. Vi har också
              sett andra tunga fordon som inte har klarat av det svenska vinterklimatet.
              Vi har tagit upp att en fråga som också behöver diskuteras på
              EU-nivå är synen på till exempel däcken. Det sker nu en forskning
              om däck och hur de ska vara beskaffade för att ge bra väggrepp,
              minskad miljöpåverkan och minskat slitage på vägarna. Detta är
              viktiga frågor som vi kommer att behöva följa. Det är frågor som
              vi naturligtvis inte ensamma kan avgöra därför att det då skulle
              bli verkningslöst, utan de måste också avgöras i EU-sammanhang.
            </seg>
            <seg n="537f7760">
              Fru talman! Det finns inom det här området verkligen en rad viktiga
              frågor. Det finns enskildheter där majoritet och opposition kanske
              skiljer sig åt i synsättet, men i väldigt mycket av det som vi
              bedömer som problem som måste åtgärdas är vi nog tämligen överens.
              Sedan tillhör det väl sakens natur att oppositionen är ivrig att
              driva på, och det ska man vara. Men jag tror att även en otålig
              riksdag måste ge regeringskansli och en ny regering en rimlig
              chans att återkomma i frågorna efter en god beredning. Vi har
              allt att vinna på att frågorna får en god beredning, så att vi
              får underlag för mycket bra beslut.
            </seg>
          </u>
          <note n="66af6b37">
            Därmed, fru talman, yrkar jag på att motionerna i betänkandet
            avstyrks och yrkar bifall till utskottets förslag till beslut.
          </note>
          <note type="speaker" n="ddcd7450">
            Anf. 145 HANS STENBERG (s) replik:
          </note>
          <u who="hans_stenberg_1679e1" xml:id="i-86a06389ac1b9b98-1" n="742d252f">
            <seg n="862260bc">
              Fru talman! Det är klart att ärenden ska ha en god beredning.
              Jan-Evert Rådhström och jag hade en intensiv debatt om det när
              vi förra året debatterade motsvarande betänkande. Jag måste säga
              att jag är lite besviken för att inte Jan-Evert deltar i debatten,
              för då skulle jag ha påmint honom om hur oerhört hånfull han var
              mot oss socialdemokrater för att vi ville avvakta regeringens
              beredning av ärendet. Det gläder mig att ni har kommit till insikt
              om att man behöver tänka igenom frågor ordentligt. Men det behöver
              inte innebära att man inte ens vågar ha en uppfattning i olika
              frågor. Jag tycker att ni har svängt väl fort från att ha velat
              driva på och gå snabbt fram till att helt plötsligt inte ha någon
              egentlig uppfattning mer än att man måste avvakta regeringens
              beredning.
            </seg>
            <seg n="642d3f75">
              Sten Nordin säger att man tog över den socialdemokratiska budgeten.
              Jag har hört den argumentationen tidigare i andra sammanhang,
              och jag måste säga att den är märklig. När det gällde arbetsmarknadspolitiken
              fanns det minsann inga som helst hinder för att lägga fram en
              budget som var helt avvikande från den som vi hade. Då fanns det
              minsann tid att omarbeta budgeten.
            </seg>
            <seg n="093c278d">
              Dessutom är inte det som Sten Nordin säger sant, för vi socialdemokrater
              hade mer pengar i vårt budgetalternativ. Sanningen är väl snarast
              den att ni prioriterar skattesänkningar framför satsningar på
              vägarna. Men om Sten Nordin kan lova att det kommer mer pengar
              i vårbudgeten till enskilda vägar till exempel är det väldigt
              positivt.
            </seg>
          </u>
          <note type="speaker" n="6b1ae8a6">
            Anf. 146 STEN NORDIN (m) replik:
          </note>
          <u who="unknown" xml:id="i-26b99e143a252f0e-10" n="0747f835">
            <seg n="4ebc3539">
              Fru talman! Det är bra, Hans Stenberg, att du vet hur det fungerar,
              att beredningsarbetet måste kunna fortgå i en regering. Jag har
              största respekt för vad som är oppositionens roll i kammaren,
              att vara pådrivande och kritisk om saker och ting tar för lång
              tid. Men jag tror att ni får ge er lite till tåls innan ni säger
              att saker och ting har tagit för lång tid.
            </seg>
            <seg n="c1c1d4a2">
              Det är alldeles riktigt, Hans Stenberg, att vi i den omläggning
              av politiken som görs har prioriterat att få människor i jobb,
              och där finns förändringar i skattepolitiken och arbetsmarknadspolitiken.
              Det är helt korrekt, och det är också något som vi har sagt hela
              tiden. Men det innebär inte att trafikutskottets frågor är lågprioriterade.
              Tvärtom hanterar vi områden som också är otroligt viktiga för
              den delen av politiken, för tillväxtpolitiken, för att människor
              ska komma i arbete, för att vi ska få fungerande arbetsmarknadsregioner.
              I dag växer ju arbetsmarknadsregionerna, och inte minst på det
              området hanterar vi väsentliga frågor där vi också har att se
              till människors säkerhet.
            </seg>
          </u>
          <note type="speaker" n="2741a087">
            Anf. 147 HANS STENBERG (s) replik:
          </note>
          <u who="hans_stenberg_1679e1" xml:id="i-86a06389ac1b9b98-2" n="742d252f">
            <seg n="7009ada2">
              Fru talman! Jag fick inte svar på frågan. Blir det mer pengar
              till enskilda vägar? Jag vill gärna ha besked på det området.
            </seg>
            <seg n="70fe137e">
              Det är naturligtvis så att saker och ting bör beredas ordentligt.
              Men känns det inte lite fånigt att efter att i så många år ha
              drivit på i frågan om till exempel fordonsekipage helt plötsligt
              i stort sett passa från regeringens sida?
            </seg>
            <seg n="3b03e378">
              Ni vill inte skriva in det i betänkandet, men borde inte Moderaterna
              och den samlade borgerliga sidan kunna uttala att när det gäller
              höjningen är vi i Sveriges riksdag överens om att man får köra
              med sammanlagd fordonsvikt på upp till 4 250 kilo, utan att det
              behövs att man både avlägger ett prov och genomgår en sju timmar
              lång utbildning. Det borde räcka med antingeneller.
            </seg>
            <seg n="39f68925">
              Borde vi inte också kunna vara överens om att vi vill ha ett
              snabbt genomförande av dessa regler? Vi har väntat så länge. Inte
              minst har Jan-Evert Rådhström och Claes-Göran Brandin drivit denna
              fråga i många år i riksdagen, och vi har ställt upp i stort sett
              enhälligt från riksdagens sida och uttalat att detta är viktigt.
            </seg>
            <seg n="52e84548">
              Jag skulle vilja ha ett uttalande från den borgerliga sidan,
              att det ska vara så enkelt som möjligt att få den extra behörigheten
              och att det ska genomföras snabbt.
            </seg>
          </u>
          <note type="speaker" n="6ac605d0">
            Anf. 148 STEN NORDIN (m) replik:
          </note>
          <u who="unknown" xml:id="i-26b99e143a252f0e-11" n="0747f835">
            <seg n="31aac9a4">
              Fru talman! Rådhström och Brandin är kloka pojkar, och det är
              inte så att vi har ändrat uppfattning. Vi vill ha enkla regler.
              Körkortsdirektivet lämnar ändå öppet för att på den nationella
              nivån se över och ha ett förenklat regelverk. Du ska inte ta för
              givet att det nu blir tillkrånglat, Hans Stenberg. Vi kommer att
              följa den frågan noga.
            </seg>
            <seg n="53bd170e">
              Frågan om enskilda vägar är viktig. Det är vi från alliansens
              sida tydliga med. Vi hoppas att det statsfinansiella läget redan
              i vårbudgeten kan ge utrymme för det, annars blir det i kommande
              budget. Vi tillför nya pengar och då är det alldeles klart att
              det är en prioriterad fråga för oss, fru talman.
            </seg>
          </u>
          <note type="speaker" n="448c0247">
            Anf. 149 KARIN SVENSSON SMITH (mp) replik:
          </note>
          <u who="karin_svensson_smith_aa4519" xml:id="i-d4b5d5a82295a410-8" n="ed4d9322">
            <seg n="41d048ad">
              Fru talman! Jag tänkte diskutera taxi med Sten Nordin. Jag kan
              upplysa om att det inte bara är i Helsingforssområdet man har
              problem med detta, utan även i de södra provinserna. Där har det
              sedan länge pågått ett samarbete mellan skattemyndigheten, Ekobrottsmyndigheten,
              polisen och Transport för att stävja fusket. De lyckas ändå inte.
              De sätter fast och upptäcker svarta pengar men det kommer till
              nytt hela tiden.
            </seg>
            <seg n="9ed23bf9">
              Läser man remissvaren från dessa instanser finns det en stor
              frustration över att de inte får tillgång till mer effektiva instrument
              för att stävja fusket.
            </seg>
            <seg n="ae8dcfbf">
              Det är likadant i Helsingfors. Här finns ett projekt men det
              går ut nu.
            </seg>
            <seg n="b3588aa5">
              Kriminalinspektör Göran Orbe på Ekobrottsmyndigheten, som jag
              tidigare har träffat på i detta sammanhang, beräknar att det är
              ungefär 1 miljard i uteblivna skatteintäkter som det handlar om,
              och hela tiden upptäcks nya. Han förstår inte varför man tillåter
              den här formen av vilda västern inom yrkestrafiken.
            </seg>
            <seg n="68e32f51">
              Jag blir nöjd och glad när jag hör Sten Nordin säga att regeringen
              tänker ta itu med detta. Du verkar dela min uppbragdhet över denna
              ohederlighet. Frågan är bara när det blir. Saken är beredd, den
              är remissbehandlad och vi hade ett tillkännagivande i trafikutskottet.
              Ditt parti har tidigare varit väldigt aktivt i dessa frågor i
              trafikutskottet. När förväntas propositionen komma?
            </seg>
          </u>
          <note type="speaker" n="e07c1cea">
            Anf. 150 STEN NORDIN (m) replik:
          </note>
          <u who="unknown" xml:id="i-26b99e143a252f0e-12" n="0747f835">
            <seg n="aa3df4e9">
              Fru talman! Jag delar din uppbragdhet över detta, Karin Svensson
              Smith. Jag tror inte att det bara förekommer i Helsingfors, men
              jag kommer härifrån och talade av egen erfarenhet. Det är tyvärr
              så att detta förekommer även på andra håll.
            </seg>
            <seg n="cd4c7bfb">
              Det är helt klart att här måste någonting göras. Men det är en
              lagstiftning som ska fram, och den ska naturligtvis vara både
              verkningsfull och rättssäker. Detta kräver beredning. Jag kan
              inte ge något datum, det skulle vara fel av mig att göra det.
              Men vi har från alliansens sida inte på något sätt ändrat uppfattning
              om att detta är en viktig fråga, tvärtom. Det handlar om kundens
              rättssäkerhet, fru talman, och, precis som Karin Svensson Smith,
              säger om stora förlorade skatteintäkter. Vi vill ha många goda
              och hederliga skattebetalare i detta land. Då ska vi också se
              till att alla betalar den skatt som är ålagd.
            </seg>
          </u>
          <note type="speaker" n="3db595a6">
            Anf. 151 KARIN SVENSSON SMITH (mp) replik:
          </note>
          <u who="karin_svensson_smith_aa4519" xml:id="i-d4b5d5a82295a410-9" n="ed4d9322">
            <seg n="1ba9c64e">
              Fru talman! Sten Nordin sade att alliansen prioriterar att få
              människor i jobb. Jag har förstått att ett medel i er strategi
              för detta är att underlätta för små företag att etablera sig och
              verka i Sverige. En av de saker som står närmast till buds när
              man kommer från andra länder till oss är att starta taxirörelse.
              Har man inte de rätta kontakterna är det ofta genom restaurangnäringen
              eller taxiföretag som man försöker försörja sig och leva på ett
              bra sätt i sitt nya land.
            </seg>
            <seg n="b5485db0">
              Det är tyvärr så att i och med att det är så mycket ohederlighet
              i den här branschen späder det på fördomar mot invandrare. Det
              märks särskilt i de 32 av 33 kommuner i Skåne där Sverigedemokraterna
              finns. Där använder man ohederligheten inom taxi för att sprida
              fördomar, även mot de invandrare som inte alls beter sig ohederligt.
              Det är angeläget att man gör något åt detta.
            </seg>
            <seg n="5763a06e">
              Jag undrar om Sten Nordin kan uttala något önskemål om att trycka
              på i Regeringskansliet. Det borde vara till glädje för oss alla
              om man kan få stopp på detta och på ett bättre sätt gynna de företag
              som faktiskt sköter sig.
            </seg>
          </u>
          <note type="speaker" n="30475aef">
            Anf. 152 STEN NORDIN (m) replik:
          </note>
          <u who="unknown" xml:id="i-26b99e143a252f0e-13" n="0747f835">
            <seg n="cc871ed3">
              Fru talman! Jag kunde inte ha sagt det bättre själv. Detta är
              oerhört angeläget för denna viktiga servicebransch som nu har
              drabbats av ett generellt dåligt rykte. Jag tycker att Karin Svensson
              Smith beskrev detta väl. Och man märker om jag nu utgår från Helsingforsserfarenheten
              att det är många som säger att de bara vågar åka med de stora
              kända bolagen eftersom de nästan utgår ifrån att övriga taxiföretag
              inte är riktigt hederliga. Detta är en tragisk situation som vi
              måste komma till rätta med. Där är vi helt överens. Vi kommer
              att fortsätta att jobba med frågan.
            </seg>
          </u>
          <note type="speaker" n="14021994">
            Anf. 153 SVEN BERGSTRÖM (c):
          </note>
          <u who="sven_bergstrom_b4b613" xml:id="i-233d8a39c355b576-7" n="c41543e9">
            <seg n="37cb7bd6">
              Fru talman! Här har vi ännu ett betänkande där oppositionen i
              allmänhet, och socialdemokratiska gruppen i synnerhet, har fått
              explodera i ett stort antal reservationer som i sak inte är särskilt
              anmärkningsvärda. För ett halvår sedan kunde det kanske ha varit
              vi som hade skrivit dem.
            </seg>
            <seg n="51f97e77">
              Det är uppenbart att det finns ett stort uppdämt behov. Hans
              Stenberg får väl skicka en blomma till Peter Pedersen och Karin
              Svensson Smith för att de hade ett antal kommittémotioner och
              förslag att hänga upp reservationerna på plus Lars Ohly förstås,
              som till och med hade en partimotion som ni kunde hänga på i vissa
              fall.
            </seg>
            <seg n="cddcd8d3">
              Från Socialdemokraterna fanns det bara enskilda motioner att
              hänga upp reservationerna på. Det illustrerar möjligen hur stor
              vikt man lade på dessa frågor när man satt och skrev sina motioner
              efter regeringsskiftet i höstas.
            </seg>
            <seg n="faea23f1">
              Det är ändock ett antal frågor som är angelägna var och en för
              sig. Det gäller inte minst det som Hans Stenberg inledde sitt
              anförande med att tala om, nämligen enskilda vägar. Det är, precis
              som han sade, en hjärtefråga för allianspartierna i allmänhet
              och kanske för Centerpartiet i synnerhet. Jag skulle kunna skriva
              under på varje bokstav i Hans Stenbergs inlägg vad gäller just
              de enskilda vägarna.
            </seg>
            <seg n="99d21d50">
              De enskilda vägarna är viktiga. De är i huvudsak tillgängliga
              för alla, trots namnet. De svarar för en betydande andel av det
              svenska vägnätet och finns både i storstadens närhet och på landsbygden.
              De enskilda vägarna är ofta den finmaskiga förlängningen av det
              allmänna vägnätet och har avgörande betydelse för landsbygdsboende,
              näringsliv, jakt, fiske, friluftsliv och turism. Det är en hörnsten
              i den svenska regionalpolitiken att vi har en fungerande infrastruktur
              även i glesbefolkade och glestrafikerade områden.
            </seg>
            <seg n="2fc189c0">
              Centerpartiet och övriga allianspartier har varit pådrivande
              för en högre ambitionsnivå, så att också det enskilda vägnätet
              kan ges en godtagbar standard.
            </seg>
            <seg n="9aaa186d">
              Trafikutskottet har gång på gång betonat vikten av att ge de
              enskilda vägarna tillfredsställande förutsättningar så att riksdagens
              transportpolitiska mål kan uppfyllas.
            </seg>
            <seg n="4f066a66">
              Vi har väl kartlagt att det finns problem med enskild väghållning,
              att bidragen är underdimensionerade och att kostnader för exempelvis
              reparationer av broar är större än vad vägsamfälligheterna klarar
              av att bära.
            </seg>
            <seg n="c4772cbe">
              Vi fick en liten liten påplusning i budgeten i höstas av den
              nya alliansregeringen, men det behövs mycket mycket mer. Jag är
              för egen del övertygad om att de pengarna kommer ganska snart
              i förslag från regeringen.
            </seg>
            <seg n="e0ce089c">
              Frågan om överlaster har man också haft uppe i de inledande anförandena.
              Även på den punkten är vi väldigt överens. Detta måste bekämpas.
              Det har blivit lite bättre på senare år. Branschen själv har med
              de signaler som vi har sänt ut här från riksdagen vidtagit åtgärder
              och vi kan konstatera att det är något färre som kör med överlaster
              numera. Men det är ändå oacceptabelt. Varje lastbil som ertappas
              med överlast är självfallet en lastbil för mycket. Därför måste
              det här arbetet gå vidare.
            </seg>
            <seg n="4ddad02e">
              Jag utgår ifrån att vi i grunden är helt eniga i synen på detta.
            </seg>
            <seg n="0d9e2302">
              Skoterfrågan togs också upp inledningsvis. Även på det området
              är det lätt att instämma i synsättet att det är en växande verksamhet
              som är särskilt viktig i norra Sverige, även om snön inte är lika
              frekvent som den var för ett antal år sedan. För turismen och
              för de boende är skoterfrågan viktig. Jag kan mycket väl tänka
              mig att de förslag som fördes fram av Hans Stenberg och i det
              särskilda yttrandet om att en myndighet ska ges ansvar för att
              hantera frågorna kring snöskotrar kan vara ett rimligt sätt att
              göra det på.
            </seg>
            <seg n="ce4501f9">
              Samtidigt finns det anledning att påpeka att det är angeläget
              att bekämpa det missbruk och den buskörning som finns på det här
              området. Just därför är det angeläget att styra över så mycket
              trafik som möjligt till skoterlederna.
            </seg>
            <seg n="4d0f6971">
              Fru talman! En annan sak som berörs i betänkandet är frågan om
              flyttning av fordon. Det framgår av betänkandet att trafikutskottet
              initierat en uppföljning av det regelverk som gäller sedan 2004.
              Bakom den frågan döljer sig ganska vardagliga problem om hur vi
              ska komma till rätta med att skrotbilar i ökad utsträckning har
              blivit stående efter våra vägar och ute i naturen på de mest överraskande
              ställen. Det är ett problem som måste hanteras. En del positiva
              saker har hänt sedan 2004 då regelverket trädde i kraft. Det är
              också i hög grad tack vare stiftelsen Håll Sverige rents kampanj
              för att få bort skrotbilar i naturen som ett stort antal bilvrak
              har försvunnit även om många finns kvar på sina håll.
            </seg>
            <seg n="4f0096a6">
              Från alliansens sida har vi tidigare varnat för att vi får en
              situation där enskilda människor som äger skog och mark där fordon
              dumpas riskerar att komma i kläm. Av uppföljningen framgår nu
              att det kan finnas skäl att diskutera vidare kring frågan om tydligare
              ansvarsfördelning och att det finns skäl att vidta en översyn
              av regelverket.
            </seg>
            <seg n="527ba8dd">
              Fru talman! En annan sak som berörs i betänkandet är vinterklassning
              av tunga fordon. Jag tror att vi alla är ganska bekymrade över
              de tunga fordon som uppenbarligen inte är rustade för vårt vinterklimat
              när det nu är vinterklimat i landet. Den senaste tidens bussolyckor
              är ett exempel. Den radda av långtradare som hamnat i diket vid
              de senaste snöovädren inte minst i Skåne är andra exempel.
            </seg>
            <seg n="66b8edfc">
              Ett krav på lämpliga däck även på tunga fordon får inte stupa
              på att det kan innebära handelshinder. Tidvis finns det ju snö
              och is även i andra delar av Europa. En överenskommelse om gemensamma
              regler även på detta område borde inte vara helt omöjlig att genomföra.
            </seg>
            <seg n="626e2e40">
              Det är i alla fall en fråga som kräver mycket mer uppmärksamhet
              än vad den hittills har fått. Det sker för närvarande en del forskning
              om däck och hur de ska vara beskaffade för att ge bästa grepp,
              minskad miljöpåverkan och minskat slitage på vägarna. Den forskningen
              bör rimligen kunna ge ett underlag för regeringen att agera i
              frågan. Från majoritetens sida finner vi för närvarande ingen
              anledning att nu föreslå någon åtgärd, men vi kommer att följa
              utvecklingen och regeringens förslag på det här området.
            </seg>
          </u>
          <note n="c42e51ee">
            Fru talman! Med detta yrkar jag bifall till förslaget i betänkandet
            och avslag på samtliga reservationer.
          </note>
          <note type="speaker" n="9d30273e">
            Anf. 154 HANS STENBERG (s) replik:
          </note>
          <u who="hans_stenberg_1679e1" xml:id="i-86a06389ac1b9b98-3" n="742d252f">
            <seg n="8796c53c">
              Fru talman! Sven Bergström säger att vi inte ens har bemödat
              oss om att lägga en kommittémotion från Socialdemokraternas sida.
              Jag kan väl erkänna att det är en liten brist. Det beror nog på
              att vi inte är vana att sitta i opposition. Vi kände oss nog smått
              chockade efter valet. Vi trivs inte i oppositionsrollen. Det gör
              vi fortfarande inte. Jag kan nog lova att det kommer att bli bättring
              på den punkten. Nog kommer det kommittémotioner så att ni blir
              nöjda.
            </seg>
            <seg n="3f7fa048">
              Ett större bekymmer tycker jag är att regeringssidan inte riktigt
              tycks ha kommit in i rollen. Man beklagar sig mest över att man
              tar över den gamla regeringens budget. Det säger man trots att
              man lyckats förändra den.
            </seg>
            <seg n="6fe1698c">
              Om ni inte trivs byter vi gärna. Det är snabbt ordnat. Utlys
              nyval bara!
            </seg>
            <seg n="98bf537b">
              Att vi är överens om enskilda vägar känns ju bra. Jag vill påminna
              om om inte annat så för protokollets skull att ni har gått till
              val på att satsa rejält mer pengar på det allmänna vägnätet, inte
              minst på de enskilda vägarna. Då förväntar jag mig att ni lever
              upp till det. Människor har röstat på er därför att de har trott
              att det skulle bli rejält mer pengar. Men det blev mindre.
            </seg>
            <seg n="c78ab365">
              Jag fick inget svar när jag frågade Sten Nordin om det skulle
              bli mer pengar till enskilda vägar i nästa budget. Kanske kan
              Sven Bergström berätta om ni tänker leva upp till era vallöften
              när det gäller mer pengar till det enskilda vägnätet.
            </seg>
          </u>
          <note type="speaker" n="15fb12f8">
            Anf. 155 SVEN BERGSTRÖM (c) replik:
          </note>
          <u who="sven_bergstrom_b4b613" xml:id="i-233d8a39c355b576-8" n="c41543e9">
            <seg n="46220833">
              Fru talman! Det var ju lite kul att lyssna på Hans Stenbergs
              självkritiska inlägg om varför ni inte har några kommittémotioner
              men att de ska komma. Det ser vi fram emot. Det är ju ändå bara
              motionsbetänkanden som vi diskuterar nu med den tyngd som motionsbetänkanden
              normalt har.
            </seg>
            <seg n="95fe57e3">
              Det är möjligt att inte heller vi på regeringsbänken har funnit
              våra roller till fullo, men vi trivs ganska bra. Det känns kul
              att äntligen få sitta här, något som vi har jobbat för i så många
              år.
            </seg>
            <seg n="d8c153c9">
              När det gäller bra opinionssiffror efter valet finns det väl
              inget som är så besvärande som att notera att tajmningen med valet
              har varit så misslyckad att det är först några månader efter valet
              som man har de höga opinionssiffrorna. Det är ju ändå röstandet
              i allmänna val som räknas när man ska fördela platser i riksdagen
              och tillsätta en regering.
            </seg>
            <seg n="c68eecf0">
              I frågan om de enskilda vägarna är vi överens Hans, jag och alla
              i utskottet, hoppas jag. Om jag läste rätt i budgeten var det
              2 miljoner mer i den budget som vi hade i höstas. Det är alldeles
              för lite, men dock. Jag utgår ifrån att det kommer mer, om inte
              i vårbudgeten så i statsbudgeten i höst.
            </seg>
            <seg n="24aba0ca">
              Jag kan läsa högt för protokollet och för Hans Stenberg om vad
              som sägs i utskottet om enskilda vägar. Där säger vi: Utskottet
              utgår från att beredningen kommer att leda till ett ökat stöd
              i enlighet med vad allianspartierna tidigare har föreslagit i
              riksdagen.
            </seg>
            <seg n="a973833f">
              Hans vet mycket väl vad vi tidigare har föreslagit i riksdagen.
              Om det kommer något som är i enlighet med det ska det bli rejält
              mycket mer pengar.
            </seg>
            <seg n="80593057">
              Vidare säger vi: Med hänvisning till vad utskottet nu har förordat
              anser utskottet att syftet med motionerna därmed kommer att tillgodoses.
            </seg>
            <seg n="9e2eefb9">
              Det är väl så kraftfulla och tydliga förväntningar som man kan
              signalera i ett utskottsbetänkande utan att gå till ett tillkännagivande.
            </seg>
          </u>
          <note type="speaker" n="e27d8640">
            Anf. 156 HANS STENBERG (s) replik:
          </note>
          <u who="hans_stenberg_1679e1" xml:id="i-86a06389ac1b9b98-4" n="742d252f">
            <seg n="eb588aaf">
              Fru talman! Det är riktigt att ni skriver så. Vad vi kan konstatera
              är att i den första budget som ni lade fanns inte de här mer resurserna
              som ni hade gått till val på och utlovat.
            </seg>
            <seg n="fd1ba343">
              Det blir lite knepigt att ni säger att ni tar över den gamla
              regeringens budget men kunde peta in 2 miljoner till. Om man hade
              gått på det socialdemokratiska budgetförslaget hade vi haft rejält
              mycket mer till vägarna. Då kunde vi ha tagit en del av det och
              lagt på det enskilda vägnätet.
            </seg>
          </u>
          <note type="speaker" n="03f7145c">
            Anf. 157 SVEN BERGSTRÖM (c) replik:
          </note>
          <u who="sven_bergstrom_b4b613" xml:id="i-233d8a39c355b576-9" n="c41543e9">
            <seg n="025d0794">
              Fru talman! Nu såg vi ju aldrig något färdigt budgetförslag från
              Socialdemokraterna. Det är lätt att stå här och säga att det fanns
              ett utkast, en skiss eller ett förslag någonstans i en byrålåda.
              Men det finns ju inte i sinnevärlden i alla fall, utan det är
              möjligen i Pär Nuders tankevärld.
            </seg>
            <seg n="fe0ecacf">
              Men, som sagt var, låt nu den här regeringen presentera ytterligare
              några budgetar en första genomarbetad egen budget i form av vårbudgeten
              i april och sedan statsbudgeten i höst. Då får vi börja recensera
              på allvar. Då kan man inte längre säga att regeringen inte har
              haft tillräckligt med tid. Nu pågår ett beredningsarbete, och
              jag är övertygad om att finansministern känner trycket och förstår
              att för jobb och företagande, som är ett prioriterat område för
              den nya regeringen, är en väl fungerande infrastruktur ett väldigt
              viktigt smörjmedel, en väldigt viktig förutsättning. Jag hoppas
              alltså att Hans Stenberg och jag när budgetarna kommer tillsammans
              kan glädja oss över att det blir mer pengar till de områden som
              vi båda tycker är så viktiga.
            </seg>
          </u>
          <note type="speaker" n="d97bfc45">
            Anf. 158 CHRISTER WINBÄCK (fp):
          </note>
          <u who="christer_winback_491450" xml:id="i-41090ea2271d3385-5" n="19bba443">
            <seg n="a640a546">
              Fru talman! Jag förstår, Hans Stenberg, att det är tråkigt att
              byta sida och sitta i opposition. Å andra sidan är det desto mer
              glädjande att ni då använder en del av våra gamla reservationer
              från betänkandet för ett år sedan.
            </seg>
            <seg n="16bc9849">
              Om vi tidigare dansade salsa och tango, är det väl snarare hiphop
              vi håller på med här nu. Men på något sätt känns det väl ändå
              trevligt att vi har en samsyn just vad gäller enskilda vägar och
              att det finns ett stort behov av underhåll? Det är en stor del
              av Sveriges vägnät, och de måste få ett tillfredsställande underhåll.
            </seg>
            <seg n="7bec2a7a">
              Jag måste påminna om att under några av de år som ni innehade
              regeringsmakten i mitten av 90-talet så halverades anslagen till
              underhåll av enskilda vägar, om jag har läst rätt. Där återstår
              kanske fortfarande en del att göra innan man når upp till den
              tidigare nivån.
            </seg>
            <seg n="ff1e3ad7">
              Vi kan erkänna att ökningen i budgeten är blygsam. Men såsom
              föregående talare sade är vi intresserade av att arbeta för att
              få en ökning på sikt. Och vi hoppas och jobbar för att den ska
              komma i vårpropositionen och framför allt i budgeten till hösten.
            </seg>
            <seg n="8dae5981">
              Fru talman! Jag vill nämna lite grann om trafikbuller som tas
              upp i betänkandet. Trafikbuller är någonting som är allvarligt
              och inverkar menligt på hälsan. Man kan också konstatera att även
              det ohörbara bullret, alltså det som man inte upplever eller som
              man inte kan säga att man hör, ändå påverkar. Det ger sömnstörningar,
              högt blodtryck med mera. Främst är det buller från däck som stör.
              Och det är angeläget att man bygger vägar på ett bullerdämpande
              sätt, att däcken har låga värden i fråga om avgivet ljud, att
              man ser till att bostäder byggs med en fri yta mot trafiksidan
              och att man också ser till att motorljudsdämpning sker på ett
              bra sätt. Det forskas om detta. Och experterna uttalar att oönskat
              buller är en klar riskfaktor för hälsan.
            </seg>
            <seg n="bf643138">
              Vägverket har ansvar, Boverket har ansvar, och kommunerna är
              medaktörer. Det finns olika sätt att lösa problematiken på vart
              och ett av dessa områden. Det räcker inte med att man förbjuder
              snöskotrar, som är det enda skarpa förslaget i reservation 9.
              Problemet är mycket större än så. Vi tycker att det är viktigt
              med samverkan, så att man sätter till de klutar som behövs för
              att få en helhetsbild av både problemet och åtgärderna, vilket
              man i dag arbetar med.
            </seg>
            <seg n="51f980a9">
              Jag vill också kortfattat nämna något om övergivna fordon. Som
              Sven Bergström nämnde är de en trafikfara i vissa fall. Vi har
              sett över lagen och gjorde justeringar i den för att underlätta
              i vissa sammanhang. Vi har gjort en uppföljning från utskottets
              sida, vilket vi initierade. Men den visar på en del kvarstående
              problem. En del av detta handlar om samordning mellan myndigheterna
              med ansvar för olika delar av denna lag. Ansvarsfördelningen som
              sådan har också varit en punkt som vi kritiserade i utredningen.
              Det har varit svårt att få ut ersättning från fordonsägaren med
              mera.
            </seg>
            <seg n="db3eeed1">
              Vi förutsätter att regeringen bevakar och tar till sig de punkter
              som har redovisats och vid behov vidtar åtgärder. Vi för en dialog
              om detta och annat med regeringen.
            </seg>
            <seg n="02ee848e">
              Jag vill också nämna det ord som ligger på alla partiers läppar
              för närvarande, nämligen miljön. Att miljö- och klimatbelastningen
              måste minska är vi naturligtvis eniga om. Men vi skiljer oss åt
              när det gäller vägarna dit och vilka åtgärder som ska vidtas.
            </seg>
            <seg n="80fa92ab">
              Det är angeläget att stor miljöhänsyn tas. Men dagens krav på
              tillväxt och god ekonomi som borgar för en god välfärd måste också
              finnas med i vågskålen, annars har vi inte möjligheter att vidta
              en del av de åtgärder som vi önskar vidta.
            </seg>
            <seg n="03ee6a62">
              Det är angeläget att se över drivmedelssidan. Men vi får inte
              heller låsa in oss i detaljer, utan vi måste också möjliggöra
              många olika drivmedel och många andra olika åtgärder för att minska
              användningen av drivmedel. Vi ska stimulera miljöbilsanvändning.
              Ett incitament har vi. Det finns många andra incitament som vi
              kan ta fram på sikt. Det ska stimulera tillverkningen av sådana
              fordon. Och det är viktigt att vi hittar olika nycklar till detta.
              Men vi ska, som sagt, inte låsa in oss i detaljer, utan vi ska
              ge möjligheter.
            </seg>
            <seg n="b66679ef">
              Alla partier för nu fram förslag för att vi ska få en bättre
              miljö på sikt. Regeringen arbetar med frågan. Vi ska från vår
              sida här i riksdagen arbeta med övergripande mål och peka ut riktningar.
              Många av de motioner och reservationer som finns under detta ämne
              är detaljerade, och man föreskriver där ända ned till decimalkommat
              vad som bör göras. Ett sådant arbetssätt, fru talman, ska vi inte
              ha här i riksdagen. Jag tycker att vi ska jobba med visioner och
              övergripande mål.
            </seg>
          </u>
          <note type="speaker" n="dc00e5fc">
            Anf. 159 HANS STENBERG (s) replik:
          </note>
          <u who="hans_stenberg_1679e1" xml:id="i-86a06389ac1b9b98-5" n="742d252f">
            <seg n="6e45c40c">
              Fru talman! Christer Winbäck påpekade att vi halverade anslagen
              till enskilda vägar på 90-talet. Jag vill bara påminna om situationen.
              Det var direkt efter regeringsskiftet 1994, och vi hade den djupaste
              ekonomiska krisen i landet i modern tid. Var tredje krona som
              staten lade ut var lånad när det var som värst. Det fanns ett
              enormt behov av att sanera statsfinanserna. Detta var en av de
              mycket smärtsamma besparingarna som vi måste göra. Vi återställde
              den så fort vi kunde. Det anslag som vi hade halverat fördubblade
              vi senare.
            </seg>
            <seg n="89c4f706">
              Jag hade önskat att vi hade kunnat lägga mer pengar på enskilda
              vägar. Men det finns en stor skillnad mellan våra partier. Vi
              har hela tiden hävdat att vi vill förbättra anslagen till enskilda
              vägar i den takt som statsfinanserna tillåter och alltså göra
              det successivt, medan ni gemensamt faktiskt har gått till val
              på att kraftigt höja anslagen. Ni sade: Om vi får ta över regeringsmakten,
              så kommer det att bli en kraftig höjning av dessa anslag.
            </seg>
            <seg n="05b4d817">
              Jag tycker att det är dags att bevisa att man lever upp till
              detta.
            </seg>
          </u>
          <note type="speaker" n="e9503139">
            Anf. 160 CHRISTER WINBÄCK (fp) replik:
          </note>
          <u who="christer_winback_491450" xml:id="i-41090ea2271d3385-6" n="19bba443">
            <seg n="e8f1c3f9">
              Fru talman! Hans Stenberg, vi är nog överens om att enskilda
              vägar behöver mer pengar. Med de få dagar som vi hade till buds
              efter valet för att fixa till en budget så finns det mycket som
              återstår att göra. Det finns många luckor. Det är några av de
              saker som man nu ser över i samband med vårpropositionen. Jag
              förutsätter och hoppas att det kommer att bli en del höjningar
              då och sannolikt också vidare höjningar i samband med höstbudgeten.
            </seg>
          </u>
          <note type="speaker" n="1706dba0">
            Anf. 161 HANS STENBERG (s) replik:
          </note>
          <u who="hans_stenberg_1679e1" xml:id="i-86a06389ac1b9b98-6" n="742d252f">
            <seg n="e6d8416b">
              Fru talman! Jag hade hoppats att vi skulle få ett löfte om att
              ni skulle leva upp till era vallöften. Men det tycks inte bli
              så. Ingen från den borgerliga sidan här har hittills kunnat lova
              detta, utan de hoppas bara att resultatet ska bli det som ni lovade
              före valet. Det är sorgligt.
            </seg>
            <seg n="cb3f712b">
              En annan sak som jag också tycker är lite sorglig är att jag
              i alla fall hade hoppats att vi hade kunnat få ett klart och tydligt
              uttalande från riksdagens sida, från de borgerliga partierna,
              om att vi inte ska krångla till reglerna när det gäller att köra
              fordonsekipage upp till 4 250 kilo. Det enda som jag hittills
              har fått höra är att jag inte ska vara säker på att det blir så
              krångligt. Jag skulle vilja ha ett klart uttalande från den borgerliga
              sidan om att den ska se till att det inte ska vara krångligare
              än nödvändigt att få denna extra behörighet och att det ska räcka
              med att man antingen går denna utbildning eller att man gör ett
              enkelt prov. Då lever man upp till reglerna i direktivet.
            </seg>
            <seg n="291b935d">
              Från riksdagens sida borde vi gemensamt kunna uttala att vi inte
              ska krångla till det mer än nödvändigt för vanligt folk. Det handlar
              alltså om en höjning av den totala vikten på 750 kilo. I de flesta
              fall handlar det om en förbättring av trafiksäkerheten när man
              gör det. Varför är det så svårt att uttala att ni vill göra det?
              Jag vill höra mer än att jag inte ska vara så säker på att det
              blir så krångligt.
            </seg>
          </u>
          <note type="speaker" n="0d607d6b">
            Anf. 162 CHRISTER WINBÄCK (fp) replik:
          </note>
          <u who="christer_winback_491450" xml:id="i-41090ea2271d3385-7" n="19bba443">
            <seg n="009c174d">
              Fru talman! Vi står fast vid vår åsikt. Vi anser att vi ska ha
              mer pengar till vägar och till enskilda vägar. Hur de siffrorna
              kommer att se ut återstår att se när vårpropositionen presenteras.
              Vi får alltså vänta med detta. Det är det besked jag ger just
              nu.
            </seg>
            <seg n="9ed258f6">
              Vad gäller detta med krånglighet avseende förarbehörighet, släp
              och sådant kan jag säga att vi för närvarande jobbar med frågan.
              När det gäller hur krångligt eller inte krångligt det blir är
              vi alla av åsikten att det ska vara så lätt som möjligt. Det explicita
              förslaget ber jag att få ge besked om när det kommer.
            </seg>
          </u>
          <note type="speaker" n="610c0092">
            Anf. 163 PETER PEDERSEN (v) replik:
          </note>
          <u who="peter_pedersen_420991" xml:id="i-799a470e91186d86-6" n="8b93fa2a">
            <seg n="49f021b0">
              Fru talman! Det är mycket diskussion här om vem som gjorde vad
              innan och om vem som inte var förberedd innan. Jag har vid ett
              annat tillfälle sagt att det hela är märkligt. Ni hade ju en stor
              del av förra seklet på er för att opponera. Ni kan alltså inte
              vara helt oförberedda när ni hamnar i en annan situation. Om Socialdemokraterna
              var lite chockade över att hamna i opposition verkar ni vara minst
              lika chockade över att hamna i majoritet. Båda har något att lära.
              I en demokrati kan man vinna eller förlora i allmänna val.
            </seg>
            <seg n="6bf9b632">
              Det som gör mig lite bekymrad är att ni hela tiden hänvisar till
              att det är bra och kloka förslag som ni lägger fram. Vidare säger
              ni att ni utgår från och att ni förutsätter att regeringen och
              så vidare precis som om regeringen och ni inte är riktigt överens
              här.
            </seg>
            <seg n="91bcbd40">
              Det vore mycket tryggare om ni kunde säga att ni vet att det
              pågår ett arbete i Regeringskansliet med den och den inriktningen
              men att ni inte exakt, inte i detalj, vet vad förslagen kommer
              att innebära. Ni verkar inte ha någon kommunikation.
            </seg>
            <seg n="0e4d7edf">
              Jag hoppas verkligen att det ändå finns någon typ av kommunikation
              vi pratar ju nu om trafikfrågor; kommunikationer är ungefär samma
              sak mellan Regeringskansliet och de partier i riksdagen som tillhör
              nuvarande majoritet liksom att ni verkligen har en diskussion
              och att ni känner att ni kan förankra den politik som ni står
              för och som ni stod för i valet. Det gäller också vem som har
              gjort vad.
            </seg>
            <seg n="061ad9c5">
              När det gäller infrastrukturen och att man måste stimulera här
              så att det går att köpa förnybara drivmedel runt om i landet var
              ju ni borgerliga partier mot. Jag konstaterar vilket framgår av
              betänkandet att den nya regeringen har delat ut de här pengarna.
              Ni har inte rivit upp beslutet i fråga. Ni hade alltså fel politik
              vid det tidigare tillfället. Ni sade ju nej till en sådan här
              stimulans. Marknaden skulle klara detta.
            </seg>
            <seg n="764d0b84">
              Nu pytsar ni ut nästan 100 miljoner. Det tycker jag är jättebra.
              Det är jättebra att ni numera har någon typ av klimatpolitik.
              I valrörelsen hade statsministern inte det. I en direkt diskussion
              med den tidigare statsministern fanns det ingen klimatpolitik.
              Men det är jättebra att ni nu är med på tåget och inser faktum.
            </seg>
          </u>
          <note type="speaker" n="81223e22">
            Anf. 164 CHRISTER WINBÄCK (fp) replik:
          </note>
          <u who="christer_winback_491450" xml:id="i-41090ea2271d3385-8" n="19bba443">
            <seg n="1be73e76">
              Fru talman! Jag kan väl hålla med Peter Pedersen. Även vi blev
              väl något överraskade, och gladare än motståndarna, över hur det
              gick i valet. Det innebar att vi hade väldigt kort tid på oss
              för att försöka fixa en del av de saker som vi hade lovat att
              fixa. Det var inte så att vi i förväg i alla delar färdigställde
              en budget, utan en hel del återstod att göra.
            </seg>
            <seg n="b0fd1a1e">
              Vad gäller många av de saker som Peter Pedersen frågar om till
              exempel om vi inte vet eller om vi vet vad regeringen gör kan
              jag säga att vi har regelbundna träffar och diskussioner med regeringen
              om sådant här. Om vi uttrycker oss luddigt i detta sammanhang
              ber vi i så fall att få skärpa till det vi sagt. I många delar
              har vi mycket tydliga och klara diskussioner med regeringens företrädare.
              Det gäller då många frågor både övergripande frågor och detaljfrågor.
            </seg>
            <seg n="259d5de5">
              I miljösammanhang är det väl så att vi av och till diskuterar
              djupare och också kommer fram till nya slutsatser i vissa frågor.
              Miljöfrågorna är, som jag sade i mitt anförande, någonting som
              blir allt viktigare för alla. Alla partier jobbar nu på ett eller
              annat sätt med miljöfrågor. Vi kan ha olika vägar att gå fram
              och dra olika slutsatser, och vi kan ha olika slutmål. Men det
              är ändå viktigt att jobba med miljön. Där tar regeringen nu ett
              allt större ansvar. Det tycker jag känns positivt.
            </seg>
          </u>
          <note type="speaker" n="ce1aca3d">
            Anf. 165 PETER PEDERSEN (v) replik:
          </note>
          <u who="peter_pedersen_420991" xml:id="i-799a470e91186d86-7" n="8b93fa2a">
            <seg n="2bd5fc3a">
              Fru talman! Jag ska inte bli långrandig, men jag vill markera
              att jag inte tycker att debatten är speciellt framåtsyftande om
              vi ständigt ska ha diskussioner om vem som var förberedd och vem
              som hunnit med vad.
            </seg>
            <seg n="019e6f25">
              Jag bara konstaterar att på en rad olika områden var ni i alliansen
              vid flera tillfällen väldigt noga med att poängtera att ni var
              en enig allians, att ni hade ett alternativt förslag när det gäller
              svensk politik. Jag måste erkänna att i er arbetsmarknadspolitik
              och i några andra frågor har ni verkligen ett systemskifte på
              gång.
            </seg>
            <seg n="41aba4a1">
              Men med tanke på den enorma kritik som ni framförde när propositionen
              Moderna transporter lades fram hade jag förutsatt en mycket mer
              kraftfull omläggning än vad ni nu har presterat. I princip säger
              ni nu att ni tar över den tidigare budgeten och gör ett tillägg
              om 2 miljoner för enskilda vägar inte direkt någon kraftfull satsning.
              Sedan kommer ni med lite farliga grejer att ni ska satsa mer på
              vägar i framtiden och så vidare. Jag ser inte fram emot er nya
              politik.
            </seg>
            <seg n="9cbb861b">
              Ni hade ändå så pass lång tid på er att det inte är trovärdigt
              att säga: Vi hann inte. Ni började ju inte på noll dagen efter
              valet, utan ni hade under en lång tid diskuterat igenom olika
              politikområden. Uppenbart är, kan man konstatera, att de kommunikationer
              som ni nu säger är så viktiga inte var speciellt viktiga i de
              förhandlingar ni hade inför valet. Det måste ni väl ändå kunna
              erkänna. Om ni hade förberett er i frågan kan ni ju inte säga
              att ni var oförberedda.
            </seg>
          </u>
          <note type="speaker" n="78c59283">
            Anf. 166 CHRISTER WINBÄCK (fp) replik:
          </note>
          <u who="christer_winback_491450" xml:id="i-41090ea2271d3385-9" n="19bba443">
            <seg n="6f09e2ed">
              Fru talman! Egentligen nyttar det väl inte att tala om vem som
              sade vad i tidigare skeden. Jag vill bara säga att det i många
              delar är ni som började med att påminna oss om vad vi tidigare
              sagt. Kanske försvarar vi oss snarare när vi pekar på vad ni i
              det här fallet sagt.
            </seg>
            <seg n="b6e59272">
              Detta med att ta över regeringsmakten är naturligtvis ingen liten
              apparat oaktat hur väl genompratade vi varit tidigare när det
              gäller de här olika delarna. Eftersom jag själv inte sitter med
              i regeringen kan jag inte ge ett exakt svar om hur stort arbete
              det var och hur många mantimmar som gick åt till att förändra
              det som behövde förändras. I alla fall vet jag att det var ett
              gigantiskt arbete, oaktat hur eniga vi var om många av detaljerna
              framför allt när det gällde hur det skulle se ut med vägar och
              annat.
            </seg>
            <seg n="9cfadfa7">
              Även om Peter Pedersen inte ser fram emot den fortsatta politiken
              gör jag definitivt det. Jag tror nämligen att vi kommer att få
              betydligt bättre förutsättningar för en god infrastruktur och
              bra transporter i framtiden.
            </seg>
          </u>
          <note type="speaker" n="59544e92">
            Anf. 167 INGEMAR VÄNERLÖV (kd):
          </note>
          <u who="ingemar_vanerlov_11cdc9" xml:id="i-0b2d26b0157c0c37-0" n="5e58a0d3">
            <seg n="64de7316">
              Fru talman! Jag kan instämma i det som mina kamrater i alliansen
              anfört här i dag och tänker inte onödigtvis upprepa det redan
              sagda. I stället ska jag under några minuter lite djupare tränga
              in i den politiska behandlingen här i riksdagen under de senaste
              två åren när det gäller frågan om enskilda vägar och därmed kanske
              i någon mån modifiera det som Hans Stenberg här har anfört om
              enskilda vägar.
            </seg>
            <seg n="e4918f92">
              Det är faktiskt både intressant och förvånande att se hur nuvarande
              opposition nu agerat och hur man agerade då man utgjorde majoriteten
              i utskottet. Vi kan ta till exempel reservation 1 från Socialdemokraterna
              och Vänsterpartiet som handlar om enskilda vägar.
            </seg>
            <seg n="1cff889c">
              För ett år sedan behandlade utskottet betänkandet Moderna transporter
              , betänkande 2005/06:TU5 som var en följd av regeringens transportpolitiska
              proposition med samma rubrik. I det tämligen digra betänkandet
              fanns ett avsnitt om enskilda vägar. Utskottet behandlade då bland
              annat en motion från de båda socialdemokraterna Agneta Lundberg
              och Göran Norlander motion 2005/06:T286 som tydligt slog fast
              vad den förra regeringen uppenbarligen inte ville kännas vid när
              det gällde enskilda vägar. Det står så här i motionen: Det är
              inte rimligt att en del av befolkningen ska betala nyttan av enskilda
              vägar, medan de allmänna vägarna finansieras av skattemedel. Det
              är i högsta grad orättvist, och staten bör därför ta ett större
              ansvar för det enskilda vägnätet. Så långt de båda s-motionärerna.
            </seg>
            <seg n="a4d04000">
              Men vad hade den dåvarande majoriteten i maj 2006 för tankar
              om det enskilda vägnätet? Jo, man menade som det står i det betänkande
              som vi nu debatterar att utgångspunkten bör vara att bidragen
              innebär att tillräckliga medel avsätts för att bidra till ett
              tillfredsställande underhåll och uppfylla de transportpolitiska
              målen. För år 2006 anslog man 698 miljoner till de enskilda vägarna.
            </seg>
            <seg n="80ec7ad8">
              För innevarande år har ytterligare 4 miljoner kronor och inte
              2 miljoner som det har sagts här anslagits, alltså 702 miljoner
              kronor. Men nu tycker Socialdemokraterna och Vänsterpartiet att
              det inte alls räcker och reserverar sig därför.
            </seg>
            <seg n="d79d75f1">
              Fru talman! Man reserverar sig genom att delvis kopiera den text
              som inte var önskvärd för tio månader sedan, nämligen ett avsnitt
              ur Lundbergs och Norlanders gemensamma motion. Reservation 1 från
              Socialdemokraterna och Vänsterpartiet avslutas ordagrant så här:
              Vi anser att det inte är rimligt att en del av befolkningen ska
              betala nyttan av enskilda vägar medan de allmänna vägarna finansieras
              av skattemedel. Det är alltså angeläget att staten tar ett större
              ansvar för det enskilda vägnätet. Det är på pricken det jag tidigare
              citerade ur motionen av Lundberg och Norlander.
            </seg>
            <seg n="c4e03206">
              Allianspartierna hade då, för ett år sedan, en lång och innehållsrik
              reservation vars innehåll gick ut på ökat stöd från staten till
              enskilda vägar. Men då avslog den dåvarande majoriteten reservationen
              för att nu, som större delen av oppositionen, prestera en egen
              reservation med likvärdigt innehåll tala om kovändning!
            </seg>
            <seg n="0ca0652a">
              Det är svårt att tolka reservationen på annat sätt än att Socialdemokraterna
              och Vänstern anser att det var allianspartierna som låg närmast
              verkligheten för ett år sedan. Eftersom vi i alliansen insåg allvaret
              med det enskilda vägnätet långt innan det blev uppenbart för det
              tidigare regeringspartiet var det bra för väghållarna att det
              blev ett maktskifte efter höstens val.
            </seg>
            <seg n="558d5f66">
              Dock yves vi inte över ökningen på 4 miljoner till de enskilda
              vägarna. Regeringen hade oerhört kort tid på sig i höstas för
              att få ihop en budget, och eftersom man då visste att det behövdes
              en ordentlig beredning av frågan ändrades anslaget till enskilda
              vägar inte då 702 är ju nästan detsamma som 698. Men nu pågår
              beredningen, och vi utgår från att den kommer att leda till ökat
              stöd till de enskilda vägarna i enlighet med vad vi i alliansen
              har föreslagit i riksdagen.
            </seg>
          </u>
          <note n="8a4ea8d8">
            Fru talman! Avslutningsvis yrkar jag bifall till förslaget i
            betänkandet och avslag på samtliga reservationer.
          </note>
          <note type="speaker" n="b34df881">
            Anf. 168 HANS STENBERG (s) replik:
          </note>
          <u who="hans_stenberg_1679e1" xml:id="i-86a06389ac1b9b98-7" n="742d252f">
            <seg n="e849537e">
              Fru talman! Kovändning, säger Ingemar Vänerlöv! Vad säger man
              då om en opposition som under en lång tid har sagt att bara de
              vinner valet blir det mycket mer pengar till enskilda vägar? Det
              ni gör direkt när ni får ta över regeringsmakten är att i princip
              lämna anslaget oförändrat. Det är väl nästan en sänkning! Räknar
              man in kostnadsutvecklingen som har varit i den branschen är det
              med all säkerhet en sänkning. Det kallar jag för kovändning!
            </seg>
            <seg n="8ef171ce">
              Kort om tid jag har hört det förut. Det är märkligt att det är
              så kort om tid på det området, när det var så gott om tid och
              man hann med så oerhört genomgripande ändringar när det gällde
              att sänka skatten för dem som har det bäst ställt i detta land.
              Det fanns tid att slå sönder tillvaron för människor som har drabbats
              av arbetslöshet eller sjukdomar och är tvungna att leva på olika
              typer av stöd från samhället. Då fanns det tid att ändra i statsbudgeten!
              Men här fanns det ingen tid, trots att ni år efter år har sagt
              att vinner ni bara valet blir det mer pengar. Resonemanget hänger
              inte ihop.
            </seg>
            <seg n="0ef9684a">
              Jag skulle vilja ställa en fråga om överlasterna. Ni från den
              borgerliga sidan säger själva att överlasterna leder till ökat
              vägslitage, sämre trafiksäkerhet och snedvriden konkurrens. Varför
              är det då så svårt att ställa upp på att ge regeringen till känna
              att vi behöver ha en ordentlig skärpning på det området?
            </seg>
          </u>
          <note type="speaker" n="1834202e">
            Anf. 169 INGEMAR VÄNERLÖV (kd) replik:
          </note>
          <u who="ingemar_vanerlov_11cdc9" xml:id="i-0b2d26b0157c0c37-1" n="5e58a0d3">
            <seg n="40ac2fcf">
              Fru talman! Man skulle kunna säga att trovärdig politik hänger
              ihop, Hans Stenberg. För ett år sedan var ni motståndare till
              att man skulle höja medlen till enskilda vägar. Ni röstade ned
              vår motion, och dessutom slaktade ni den motion som ni nu bekänner
              er till.
            </seg>
            <seg n="f7af2c06">
              Som det tidigare har sagts här pågår en beredning just nu. Vi
              i alliansen var inne på att vi skulle öka stödet till de enskilda
              vägarna när vi vann valet, men det var väldigt kort tid att fixa
              en budget på. Och som Hans Stenberg väl hörde i mitt anförande
              när vi var i det läge att vi insåg att det behövdes en djupare
              beredning så att stödet ges på rätt sätt och pengar hamnar på
              rätt ställe lät vi anslaget vara kvar ungefär som det var på er
              tid.
            </seg>
            <seg n="115dfb9a">
              Men som det har sagts här tidigare kan det tänkas att det redan
              nu i vårbudgeten kan komma signaler om förbättrat stöd. Annars
              kan vi räkna med det till hösten.
            </seg>
          </u>
          <note type="speaker" n="065e2ba0">
            Anf. 170 HANS STENBERG (s) replik:
          </note>
          <u who="hans_stenberg_1679e1" xml:id="i-86a06389ac1b9b98-8" n="742d252f">
            <seg n="39a360e9">
              Fru talman! Ingemar Vänerlöv berömmer sig av att ha gått igenom
              hur anslaget till enskilda vägar hanteras. Om han verkligen hade
              gjort en genomgång skulle han ha sett att det i tilläggsbudgetar
              och annat har flyttats pengar så att vi har kunnat upprätthålla
              den anslagsnivå som man har till de enskilda vägföreningarna.
              Där har det nämligen varit bekymmer från tid till annan.
            </seg>
            <seg n="3a940a55">
              Det kommer med all säkerhet att bli stora bekymmer i år, för
              vi har en kraftig kostnadsökning på detta område. Priserna går
              upp ordentligt när det gäller entreprenadmaskiner och annat. När
              det har skett tidigare har vi socialdemokrater sett till att höja
              anslaget så att man har kunnat vidmakthålla bidragsnivåerna. Nivån
              som ni lägger i budgeten kommer inte att räcka. Att bara bibehålla
              anslaget, den 60-procentiga delen till de enskilda vägarna, kräver
              en höjning. Jag utgår från att det kommer.
            </seg>
            <seg n="9f5e82f6">
              Jag tycker också att man från väljarnas sida kan förvänta sig
              att ni lever upp till era löften. Ni lovade ju så stort före valet!
              Det skulle bli rejält mycket mer pengar. Det handlade inte om
              någon justering så att man kunde upprätthålla bidragsnivåerna,
              utan ni lovade rejält mycket mer pengar till de här områdena.
              Det är dags att leva upp till det!
            </seg>
          </u>
          <note type="speaker" n="a8eb0d20">
            Anf. 171 INGEMAR VÄNERLÖV (kd) replik:
          </note>
          <u who="ingemar_vanerlov_11cdc9" xml:id="i-0b2d26b0157c0c37-2" n="5e58a0d3">
            <seg n="612584c9">
              Fru talman! Jag kan hålla med om det, Hans Stenberg. Det är dags
              att leva upp till det. Men vi ska leva upp till det under en fyraårsperiod.
              Man kan ju inte åstadkomma precis allting på nolltid! Vi har varit
              i regering i fem månader, och redan begärs det att vi ska ha alla
              våra program klara. Det tar lite tid!
            </seg>
            <seg n="5b79ad22">
              Det är rätt det Hans Stenberg säger om att man flyttar pengar
              i tilläggsbudgetar. Det gjorde Socialdemokraterna, och en regering
              måste få göra så. Man märker att man inte alltid kan budgetera
              allting helt rätt. Man märker så småningom att man måste göra
              små förändringar. Så kommer det att bli för oss också! Vi märker
              redan nu att pengarna inte räcker till enskilda vägar, men vi
              bereder frågan så att vi så snabbt som möjligt ska kunna få till
              de rätta anslagen. Det är vad det handlar om!
            </seg>
          </u>
          <note type="speaker" n="11af9469">
            Anf. 172 CHRISTINA AXELSSON (s):
          </note>
          <u who="christina_axelsson_1dcce5" xml:id="i-67db6db02df95677-7" n="b1528222">
            <seg n="40f485a0">
              Fru talman! Detta betänkande innehåller så mycket mer än vad
              som hittills har diskuterats. Ett exempel är miljöfrågor. Man
              kan säga att miljö och klimat är hett i år inte bara för att vi
              har kunnat konstatera att människors aktiviteter som genererar
              växthusgasutsläpp medför ett varmare klimat, utan också för att
              vi alla har insett att det går att göra något åt det och att vi
              måste samla oss för att göra något åt det.
            </seg>
            <seg n="5aff11d1">
              Det var därför som klimatfrågan fick ett så stort genomslag på
              det senaste toppmötet i Europeiska unionen.
            </seg>
            <seg n="6ecd70fd">
              Jag vill också gratulera mina borgerliga kamrater till att ha
              kommit till insikt om vägtrafikens miljö- och klimatpåverkan.
              Under valrörelsen och den allmänna motionstiden för bara ett halvår
              sedan var det tydligen en icke-fråga för er. Annars hade väl någon
              av er skrivit några motioner om att minska miljöpåverkan. Jag
              ska i rättvisans namn gratulera Centerpartiet. Ni ser i varje
              fall möjligheter med biogas norr om Gävle.
            </seg>
            <seg n="b2ecd74b">
              Det var samma sorgliga sak i miljö- och jordbruksutskottets betänkande
              om klimatpolitiken som behandlades i går. Det fanns 33 motionsyrkanden
              varav ett från Moderaterna och ett från Kristdemokraterna. Jag
              bara undrar varför, fru talman.
            </seg>
            <seg n="624ae912">
              Fru talman! Växthusgaseffekten kommer sig till stor del av att
              vi förbränner fossila bränslen, bensin och diesel. Trafiken medför
              växthusgasutsläpp. Det är vi alla överens om. Att trafiken ökar
              och att vi därför måste göra mer för att minska den negativa påverkan
              på miljön tror jag att vi är överens om.
            </seg>
            <seg n="ba4191fa">
              En första ganska enkel åtgärd är att se till att införselreglerna
              för diesel upprätthålls för den gränsöverskridande trafiken. Vissa
              småvägar måste stängas av för tung trafik, och vi måste få möjlighet
              att låta trafiken betala vad den verkligen kostar.
            </seg>
            <seg n="600a9dea">
              Fru talman! Vi socialdemokrater vill på olika sätt stimulera
              användningen av förnybara drivmedel. Sverige har tidigt satt upp
              ett mål med övriga medlemsländer inom EU att nå upp till 5,75
              procents användning av förnybara drivmedel.
            </seg>
            <seg n="78c41b65">
              Europeiska rådet fattade häromdagen ett beslut att nå 10 procent
              till år 2020. Det kommer inte att bli lätt, jag lovar. Därför
              måste vi göra mer. Ni ska veta att förra året kom Sverige inte
              upp till mer än 3½ procent.
            </seg>
            <seg n="c3432396">
              Jag vet inte hur långt de andra länderna har kommit. Men det
              känns angeläget att vi redan nu arbetar för en högre inblandning
              av etanol och RME i bensin och diesel. Det är just vad miljöministrarna
              talade om när de träffades senast. Jag hoppas att det snart kommer
              skarpa förslag på det området.
            </seg>
            <seg n="035c717c">
              För att förnybara bränslen ska anses hållbara krävs att de också
              kan tillverkas på ett hållbart sätt. Det finns frågetecken vad
              gäller etanol. Därför måste vi också satsa på andra förnybara
              drivmedel, till exempel biogas.
            </seg>
            <seg n="3cd05e08">
              Många bilar i vårt land är äldre och kan inte drivas med de nya
              drivmedlen. Vi påpekar därför i vår reservation möjligheten att
              också konvertera bilar till både etanoldrift och biogasdrift.
            </seg>
            <seg n="04a359dd">
              Vi anser att vi bör hålla oss teknikneutrala. Därför är det viktigt
              att bensinstationerna också tillhandahåller förnybara bränslen
              så att det går att tanka miljövänligt. Det är en förutsättning
              för att den positiva utvecklingen med miljöbilar verkligen ska
              fortsätta.
            </seg>
            <seg n="e5326f4f">
              Det finns visserligen ett utvecklingsprogram för etablering av
              biogasstationer efter Europavägarna. Men det behövs större stimulans
              för att åstadkomma en småskalig produktion av biogas. Det kan
              ge sysselsättning i glesbygd och bli ett komplement för småföretagare
              inom jordbruket.
            </seg>
            <seg n="7eab9bed">
              Fru talman! Vi behöver transporter både för att förflytta personer
              och för att flytta gods. Men mer kan gå på järnhjul och vatten
              i stället för på gummihjul. Det är också viktigt att definiera
              vad som verkligen är en miljöbil. Är det en hybrid som både går
              på etanol och bensin när vi inte vet vad som finns i tanken?
            </seg>
            <seg n="2054417a">
              Vår avsikt med tidigare miljöbilsdefinition var att den skulle
              revideras vartannat år för att flytta fram positionerna. Det är
              inte för sent än för den nuvarande regeringen att ta upp denna
              ambition. Ni har ju tiden på er.
            </seg>
            <seg n="b367a516">
              Vi ska inte gräla sönder miljön, som Andreas Carlgren sade i
              klimatdebatten i går. Jag ska bara ge några goda råd till den
              nya regeringen.
            </seg>
            <seg n="1e699553">
              Det är också bra att det forskas. Ny teknik och nya sätt att
              bygga vägar kan också hjälpa till att minska drivmedelsförbrukningen.
              Men vi ska även uppmuntra trafikanter att flytta sig hållbart:
              gå, segla och cykla. När vi ändå ska resa ska vi resa smart, det
              vill säga använda kollektivtrafiken. Därför är det viktigt att
              bygga ut kollektivtrafiken.
            </seg>
            <seg n="9025cf01">
              Det kommer att bli extra viktigt med satsningar på kollektivtrafiken
              i min valkrets Helsingforss län. Där räknar vi med en resandetillströmning
              vid ett eventuellt införande av trängselskatten i Helsingfors.
            </seg>
            <seg n="8c4e4b87">
              Visst behöver vi en förbifart i Helsingfors. Men om trafiken
              ska vara hållbar också i mitt hemlän räcker det inte bara med
              att satsa på väg. Vi måste också göra stora infrastruktursatsningar
              inom kollektivtrafiken för klimatets skull, eller hur?
            </seg>
            <seg n="2879c60e">
              Fru talman! Vi äger inte jorden. Vi förvaltar den bara åt kommande
              generationer. Vägar och fordon påverkar vår miljö både här i landet
              och globalt. Med mitt inlägg har jag velat trycka på de utmaningar
              som vi står inför.
            </seg>
            <seg n="839f7b18">
              Jag vill även trycka på att vi, och då inkluderar jag de borgerliga
              partierna, måste vilja göra mer för att vi ska minska utsläppen
              av växthusgaser så att vi verkligen kan lämna efter oss en hållbar
              värld till kommande generationer.
            </seg>
          </u>
          <note type="speaker" n="73086700">
            Anf. 173 JAN ERICSON (m):
          </note>
          <u who="jan_ericson_48d259" xml:id="i-fb7283c50fcb5ca3-0" n="f49c4ab8">
            <seg n="2ba5edd4">
              Fru talman! Det här är andra gången jag har äran att ha det allra
              sista anförandet i den allra sista debatten. Förra gången var
              kl. 22.30, så det här är trots allt ett fall framåt.
            </seg>
            <seg n="33848c0c">
              Fru talman! Jag har flera gånger här i dag hört frågan om nollvisionen
              diskuteras. Egentligen skulle mitt inlägg nog passat bättre i
              den förra debatten. Det är egentligen en trafiksäkerhetsfråga
              och inte en vägfråga. Men nu har motionen hamnat där den har hamnat.
            </seg>
            <seg n="acc1841e">
              Jag förstår att den politiska enigheten om att leva upp till
              kraven för nollvisionen är väldigt stor. Det är därför jag tänker
              kommentera behandlingen av min motion 263. I denna motion föreslår
              jag att kommunerna ska få ökat inflytande över trafiksäkerhetsarbetet.
            </seg>
            <seg n="3f44a7dc">
              Jag tycker att kommunerna borde få mer makt att besluta om hastighetsbegränsningar,
              skyltning, vägmarkeringar och andra trafiksäkerhetsåtgärder på
              länsvägar och mindre vägar inom kommunerna.
            </seg>
            <seg n="3e54e293">
              Bakgrunden till det är att en kommun i dag i väldigt liten utsträckning
              kan påverka de frågorna utanför detaljplanelagt område. Det finns
              exempel där Vägverket sagt nej till hastighetsbegränsningar på
              mindre vägar trots att ett enigt kommunfullmäktige ställt sig
              bakom ett sådant förslag.
            </seg>
            <seg n="4faaae04">
              Kommunpolitiker har också fått nej när det gäller uppsättning
              av stoppskyltar, skyltning om plikt att lämna företräde, varningsskyltningar
              för skolbussar, markering av stopplinjer på vägarna och en massa
              andra saker. Alla de exemplen har jag sett på nära håll i min
              egen kommun hemma. Jag vet att det är många andra kommuner som
              upplever samma sak.
            </seg>
            <seg n="5e830abd">
              Nerikes Allehanda hade häromdagen en ganska tänkvärd artikel
              som har en viss koppling till den här frågan. Det handlar om en
              småföretagare som inte fick lov att ha en skylt uppsatt med texten
              Bed &amp; Breakfast . Vägverket tycker att hon i stället ska ha en
              skylt där det står Rum &amp; Frukost, eftersom Vägverkets regelverk
              kräver skyltar som bilisterna kan förstå.
            </seg>
            <seg n="b704bf58">
              Vägverket tror inte att bilisterna kan engelska, och därför måste
              man fatta det här beslutet. Det beslutet fattade Vägverket trots
              att länsstyrelsen stöder småföretagaren och tycker att hon ska
              få använda skylten med engelsk text.
            </seg>
            <seg n="f46715d0">
              Jag tycker att det exemplet och den diskussionen bland annat
              visar att skyltning kan ha annan betydelse än bara trafiksäkerhet.
              I den här frågan handlar det om att stötta näringslivet.
            </seg>
            <seg n="1baca0b4">
              Den här artikeln är framför allt ett exempel på att alltför många
              myndigheter är inblandade i skyltningsfrågor kommun, länsstyrelse
              och vägverk. Den visar också att stelbenta byråkratiska regler
              ibland går före sunt förnuft. Det drabbar inte bara näringslivet
              utan givetvis även trafiksäkerhetsarbetet i många kommuner.
            </seg>
            <seg n="99e9493f">
              Fru talman! Svenska politiker och myndigheter står bakom nollvisionen.
              Den nya regeringen har också tydligt uttalat att den vill öka
              kommunernas självstyre och motverka onödig byråkrati. Jag tror
              att kommunpolitikerna ofta har bättre kontakt med sina invånare
              och bättre känner till vilka trafiksäkerhetsåtgärder som behövs
              än vad Vägverkets tjänstemän i Borlänge eller tjänstemän hos länsstyrelsen
              har.
            </seg>
            <seg n="5d6d9a85">
              Beslut som rör trafiksäkerheten blir naturligtvis bäst om de
              fattas så lokalt som möjligt i samråd med förskolor, skolor, boende
              och övriga invånare som berörs. Det finns inga logiska skäl att
              låta andra myndigheter fördröja eller motverka trafiksäkerhetsåtgärder
              när de människor som berörs vill genomföra dessa efter demokratiska
              beslut.
            </seg>
            <seg n="1501f7a5">
              Efter denna lilla utläggning och lite kritiska synpunkter vill
              jag ändå tacka utskottet för en positiv behandling av motionen.
              Utskottet påpekar att det faktiskt har hänt två positiva saker
              på området sedan jag lämnade in motionen i höstas: En trafikinspektionsutredning
              som jag inte ens visste fanns men nu vet jag det har nyss lagt
              fram ett betänkande där just ansvarsfördelningen mellan stat och
              kommun när det gäller trafiksäkerhetsfrågor och väghållning uppmärksammas.
              Vägtrafikinspektionen har tydligen också i januari i år föreslagit
              Näringsdepartementet en viss utökad möjlighet för kommunerna att
              påverka hastighetsgränser inom tätbebyggt område. Det är ett fall
              framåt. Nu framgår det inte om denna möjlighet att påverka även
              gäller andra frågor som skyltning och åtgärder på vägar på landsbygden,
              men jag hoppas att det är så.
            </seg>
            <seg n="922df6f6">
              Utskottet skriver i sitt betänkande att riksdagen bör avvakta
              det arbete som pågår och vill därför inte tillstyrka min motion.
              Jag kan leva med detta. Men jag konstaterar också att förslagen
              i min motion verkligen verkar ligga rätt i tiden.
            </seg>
            <seg n="46cedbf2">
              Fru talman! Jag kommer noga att bevaka utvecklingen i den här
              frågan och jag hoppas att min motion i alla fall har tillfört
              lite synpunkter och tankar som kan vara av värde i det fortsatta
              arbetet. Jag tror att trafiksäkerhetsfrågorna och nollvisionen
              skulle vinna mycket om man lät kommunerna vara med och besluta
              mer.
            </seg>
          </u>
          <note n="28ca907c">
            Överläggningen var härmed avslutad.
          </note>
          <note n="367ae71e">
            14 § Bordläggning
          </note>
          <note n="08db75cc">
            Anmäldes och bordlades
          </note>
          <note n="ea55e8cb">
            Kammaren biföll talmannens förslag att motioner fick väckas på
            ovanstående skrivelse.
          </note>
          <note n="ec37cbb7">
            15 § Anmälan om interpellationer
          </note>
          <note n="040f1349">
            Anmäldes att följande interpellationer framställts
          </note>
          <note n="670d7a1e">
            den 15 mars
          </note>
          <note n="ea25a26f">
            Eva-Lena Jansson
          </note>
          <note n="c76147ec">
            Ameer Sachet
          </note>
          <note n="8afdc00c">
            Ulla Andersson
          </note>
          <note n="4b404689">
            Interpellationerna redovisas i bilaga som fogats till riksdagens
            snabbprotokoll tisdagen den 20 mars.
          </note>
          <note n="0f5f94c3">
            16 § Anmälan om frågor för skriftliga svar
          </note>
          <note n="f33b2c2d">
            Anmäldes att följande frågor för skriftliga svar framställts
          </note>
          <note n="670d7a1e">
            den 15 mars
          </note>
          <note n="d3654174">
            Egon Frid
          </note>
          <note n="2956c9af">
            Thomas Bodström
          </note>
          <note n="d99a3ae0">
            Fredrik Olovsson
          </note>
          <note n="660a0bd5">
            Johan Löfstrand
          </note>
          <note n="bbf6ecba">
            Fredrik Lundh
          </note>
          <note n="bbf6ecba">
            Fredrik Lundh
          </note>
          <note n="61645f30">
            Göran Persson
          </note>
          <note n="61645f30">
            Göran Persson
          </note>
          <note n="1f2980ef">
            LiseLotte Olsson
          </note>
          <note n="45a92034">
            Rolf Gunnarsson
          </note>
          <note n="32da9691">
            Raimo Pärssinen
          </note>
          <note n="2e2e534f">
            Sven-Erik Österberg
          </note>
          <note n="c76147ec">
            Ameer Sachet
          </note>
          <note n="c76147ec">
            Ameer Sachet
          </note>
          <note n="6a24f2ef">
            Monica Green
          </note>
          <note n="6a24f2ef">
            Monica Green
          </note>
          <note n="6a24f2ef">
            Monica Green
          </note>
          <note n="b054a154">
            Christina Axelsson
          </note>
          <note n="d641217a">
            Frågorna redovisas i bilaga som fogats till riksdagens snabbprotokoll
            tisdagen den 20 mars.
          </note>
          <note n="eda910c7">
            17 § Kammaren åtskildes kl. 20.12.
          </note>
          <note n="5a715f39">
            Förhandlingarna leddes
          </note>
          <note n="de20da18">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
