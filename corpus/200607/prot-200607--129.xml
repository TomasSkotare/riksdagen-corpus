<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2006</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2006</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200607--129</head>
          <docDate when="2006-06-19">2006-06-19</docDate>
        </div>
      </front>
      <body>
        <div>
          <note n="996cb13a">
            ﻿
          </note>
          <note n="6fb5bfc6">
            Riksdagens protokoll
          </note>
          <note n="ac57ae32">
            2006/07:129
          </note>
          <note type="date" n="f547028c">
            Tisdagen den 19 juni
          </note>
          <note n="0ff63275">
            Kl. 09:00 - 22:02
          </note>
          <note n="c90fd9b0">
            1 § Justering av protokoll
          </note>
          <note n="b28ffbaf">
            Justerades protokollet för den 13 juni.
          </note>
          <note n="bb60799d">
            2 § Meddelande om ändring i kammarens sammanträdesplan
          </note>
          <note n="2b8b6af5">
            Andre vice talmannen meddelade att onsdagen den 20 juni skulle
            avslutning äga rum efter voteringen efter debattens slut.
          </note>
          <note n="a33eb086">
            Meddelandet hade delats ut till kammarens ledamöter.
          </note>
          <note n="65675532">
            3 § Meddelande om preliminär plan för kammarens sammanträden
            hösten 2007
          </note>
          <note n="936985b9">
            Andre vice talmannen meddelade att en preliminär plan för kammarens
            sammanträden hösten 2007 delats ut till kammarens ledamöter.
          </note>
          <note n="daf9bf5a">
            4 § Anmälan om inkommen faktapromemoria om förslag från Europeiska
            kommissionen
          </note>
          <note n="546ba3fd">
            Andre vice talmannen anmälde att följande faktapromemoria om
            förslag från Europeiska kommissionen inkommit och överlämnats
            till utskott:
          </note>
          <note n="c100747e">
            KOM(2007)140
          </note>
          <note n="d0e821e0">
            5 § Förnyad bordläggning
          </note>
          <note n="90e29d67">
            Föredrogs och bordlades åter
          </note>
          <note n="ab57da4e">
            6 § EU:s fördrag
          </note>
          <note n="3461af3b">
            Föredrogs
          </note>
          <note type="speaker" n="1ab98514">
            Anf. 1 PERNILLA ZETHRAEUS (v):
          </note>
          <u who="unknown" xml:id="i-907240f9a7b1022c-0" n="0370d5b3">
            <seg n="daaac308">
              Fru talman! Det är roligt att få inleda denna stora och viktiga
              debatt om en stor och viktig fråga som tyvärr har diskuterats
              alldeles för lite och som egentligen har kommit till under en
              process som har varit alldeles för snabb och alldeles för sluten.
            </seg>
            <seg n="3354a6ba">
              Ännu en gång står EU inför ett beslut om något som tidigare har
              kallats för en ny EU-konstitution, och den här gången tar processen
              tyvärr priset vad gäller bristen på demokrati, detta samtidigt
              som det har talats varmt om en dialog för att skapa ett EU närmare
              medborgarna från Sveriges regerings sida och från andra makthavare
              inom den europeiska unionen.
            </seg>
            <seg n="51d6cd36">
              Det gamla fördraget avvisades efter folkomröstningar i Frankrike
              och Nederländerna. Ändå är det i det närmaste identiska förslag
              som nu förhandlas fram. Kosmetiska smärre förändringar har gjorts
              vad gäller ordval, symbolik och liknande för att nya folkomröstningar
              ska kunna undvikas. Men i övrigt kommer väldigt mycket att vara
              sig likt.
            </seg>
            <seg n="c5db6ddc">
              Signalen till folket i de länder som röstat nej är tydlig: Du
              röstade fel. Din röst var ingenting värd.
            </seg>
            <seg n="94dc58c1">
              Den gemensamma utrikes- och säkerhetspolitiken och försvarspolitiken,
              att medlemsländerna förbinder sig till militär upprustning, blir
              desamma. Den ökade överstatligenheten inom det rättspolitiska
              området blir densamma. När det gäller skrivningarna om EMU och
              prisstabilitet, den gemensamma penningpolitiken och den gemensamma
              valutan är allt som förr.
            </seg>
            <seg n="4ee56d3e">
              Sverige har också tillsammans med Tyskland och många andra EU-länder
              bjudit hårdnackat motstånd mot förslag som skulle ha inneburit
              steg i riktning mot ökad demokrati. Det handlar om den omdiskuterade
              skrivningen om att EU-rätt alltid gäller över nationell lag, där
              Sverige tydligt hade kunnat markera att sådana skrivningar inte
              är acceptabla. Det handlar om att det borde införas en skrivning
              om att få till en stärkt möjlighet för de nationella parlamenten
              att avvisa lagförslag på EU-nivå. Det handlar om att EU skulle
              kunna bli flexiblare genom så kallade opt out -klausuler. Om medlemsländerna
              fick möjlighet att ställa sig utanför valda delar av EU-samarbetet
              skulle folkets vilja och den demokratiska dialogen kunna spela
              en större roll. Sverige kanske skulle välja att ställa sig utanför
              försvarssamarbetet.
            </seg>
            <seg n="6fc4d4ae">
              Om man driver denna princip lite längre till att också gälla
              tidigare samarbetsområden kanske ett nytt EU-land skulle välja
              att ställa sig utanför jordbrukspolitiken. England kanske skulle
              välja att ställa sig utanför det rättsliga och polisiära samarbetsområdet.
              Då skulle människors diskussioner och viljeyttringar få betydelse.
              EU-mallen skulle inte automatiskt läggas över hela denna mångfald
              av länder på alla områden.
            </seg>
            <seg n="089b4ba4">
              Men Sverige ville inte detta. Tillsammans med det tyska ordförandeskapet
              hävdade man i stället att alla ska vara med i allt. Varför?
            </seg>
            <seg n="24850968">
              Inte bara innehållet utan också processen kring fördragsfrågorna
              är närmast en parodi på demokrati, och jag tar inte i för mycket
              när jag säger det. Förslaget har förhandlats fram under bara några
              månader under det tyska ordförandeskapets ledning, och tyvärr
              genom bilaterala samtal bakom stängda dörrar.
            </seg>
            <seg n="4964f523">
              När Sveriges riksdag här och nu som det enda av EU-ländernas
              parlament diskuterar och röstar om frågan sker det utan att vi
              ens har sett slutsatserna inför toppmötet. De har inte presenterats
              än. Vi fick ett brev från Angela Merkel för några dagar sedan
              där man listar vissa frågor som ska diskuteras inför toppmötet.
              Men även innan det kom var detta riksdagsbetänkande justerat.
              Betänkandet bygger alltså på muntliga rapporter och antaganden
              som vi har fått om förhandlingsläget. De ståndpunkter som riksdagen
              förväntas ställa sig bakom har Sverige drivit i månader. De nationella
              parlamenten och de folkomröstningar som har hållits fyller i praktiken
              ingen funktion i denna process. Redan till årsskiftet beräknas
              förslaget vara färdigt för underskrift.
            </seg>
            <seg n="c72ee907">
              Riksdagen har gjort det bästa möjliga av situationen och med
              kort varsel tagit fram ett betänkande och har en debatt och en
              omröstning om de svenska ställningstagandena. Och det är bra.
              Men varför regeringen och Socialdemokraterna har accepterat denna
              forcerade europeiska fördragsprocess är en gåta. Varför satte
              man inte klackarna i backen?
            </seg>
            <seg n="0ddd2c5a">
              Det brukar sägas att människor struntar i EU-frågor, men det
              är inte sant. Människor hade nog velat ha en dialog och velat
              säga sitt om dessa frågor. Viljan att påverka EU:s framtidsfrågor
              är stor. De folkomröstningar som har hållits i Sverige om EU-frågor
              har haft ett mycket högt valdeltagande. Sverige har kokat av debatter,
              studiecirklar och temakvällar inför EU-omröstningen och EMU-omröstningen
              som hade ett närmast rekordstort valdeltagande. I andra EU-länder
              är engagemanget liknande. Mellan 64 och 75 procent av befolkningen
              i Storbritannien, Frankrike, Tyskland, Italien och Spanien vill
              ha en folkomröstning om de nya fördragsändringarna. I Sverige
              är siffran 56 procent enligt en färsk opinionsundersökning. Över
              40 procent av de borgerliga väljarna vill ha en folkomröstning.
              Hela 70 procent av v-, mp- och s-väljarna vill ha en folkomröstning
              och 69 procent av LO-väljarna. Den folkomröstningsfientliga socialdemokratin
              är alltså ordentligt i otakt med sina väljare på den här punkten.
              Och även inom de borgerliga leden finns det alltså starka strömningar
              för att få avgöra denna fråga i en folkomröstning. Men man har
              tydligen föredragit förhandlingar bakom stängda dörrar. Man har
              föredragit att hålla människor på armlängds avstånd. Regeringen
              har inte sagt ett ljud om någon folkomröstning under förhandlingarna,
              trots att det självklara vore att klargöra för det tyska ordförandeskapet
              att en ratificering av ett eller två omförhandlade fördrag, hur
              det nu blir, inte kan ske med mindre än att frågan avgörs i en
              svensk folkomröstning.
            </seg>
            <seg n="98f3f352">
              Man borde också ha respekterat den tidigare EMU-omröstningen
              genom att kräva ett bindande svenskt undantag. Det vore självklart.
              Men det gör man inte. I stället höjs nu liberala röster för att
              euron ska införas i Sverige och att man ska rösta på nytt trots
              att folket har sagt nej. Även denna folkomröstning ska vi tydligen
              strunta i.
            </seg>
            <seg n="5a155a3d">
              Fru talman! Förra gången EU-konstitutionen stod inför ett avgörande
              invände flera tunga svenska remissinstanser att ett riksdagsbeslut
              om att skriva under en EU-konstitution kanske stred mot svensk
              grundlag. Både Justitiekanslern, Högsta domstolen och Regeringsrätten
              påpekade det i sina remissyttranden och ville ha en bättre belysning
              av frågan. Var finns dessa ståndpunkter i dag? Varför finns de
              inte med och beaktas när processen nu har tagit fart och frågan
              på nytt ska avgöras?
            </seg>
            <seg n="cc6ebfe1">
              Nej, EU-politiken präglas i dag av mycket nonchalans. Signalerna
              är tydliga: Demokratiargument väger alltför lätt. Den mångmiljonhövdade
              opinion som vill se ett EU med en annan inriktning körs över och
              tigs ihjäl. Deras röster är inte något värda.
            </seg>
            <seg n="b65adc4b">
              Men de signaler som sänds ut i demokratifrågor, när man gång
              på gång visar att man inte är beredd att på allvar lyssna in vad
              folket tycker, kommer att kosta. Och priset kommer att bli högt.
            </seg>
            <seg n="5b2eab14">
              Redan nu är EU på kollisionskurs med många av sina invånare.
              Redan nu äger EU-toppmötena rum bakom murar av säkerhetsarrangemang.
              Men när frustrationen, de politiska och sociala spänningar som
              finns runt om i Europa bubblar upp till ytan har makthavarna ett
              val att göra. Man kan kalla folket slödder, som Sarkozy gjorde
              nyligen, eller man kan lyssna och inse att frustrationen står
              för något, en känsla av att inte bli tagen på allvar, att inte
              få vara med, att inte bli lyssnad på, att inte få del av andras
              tillväxt, att få betala för andras frihet med sin egen ofrihet
              och för andras välstånd med sin egen fattigdom.
            </seg>
            <seg n="357a02dd">
              Fru talman! En process kring ett nytt fördrag borde ha sett helt
              annorlunda ut än den nuvarande. Den demokratiska och sociala klyftan
              är ett huvudproblem i unionen som man måste utgå ifrån och inte
              kan nonchalera. EU måste bli mer mellanstatligt och mindre överstatligt.
              Supermaktsambitionerna måste läggas på hyllan. Makt måste flyttas
              över från EU-institutioner till medlemsländernas parlament och
              befolkningar. Människors röst måste få en betydelse. EU måste
              bli flexiblare, så att samarbetet kan se olika ut i olika länder
              och på olika områden. Protesterna i de franska förorterna eller
              på den jämtländska landsbygden måste höras in i maktens boningar.
              Demokratin, folkväldet, måste få ett värde. Folkomröstningar måste
              hållas och respekteras.
            </seg>
            <seg n="b395fda6">
              Fru talman! Just nu står vi, som sagt, inför en möjlighet att
              påverka inriktningen inför EU-toppmötet nu i helgen. Det tyska
              ordförandeskapet har lyft upp ett antal punkter som kommer att
              tas upp till diskussion under helgens toppmöte.
            </seg>
            <seg n="1979136e">
              Det här är punkter där Sverige skulle kunna driva en linje för
              en ökad mellanstatlighet och en minskad överstatlighet, för en
              ökad demokrati, för att EU:s makt begränsas, tydligt definieras
              och att EU inte hela tiden lägger under sig nya områden för det
              politiska inflytandet.
            </seg>
            <seg n="1c1f2448">
              Risken i dag är att vi inte får någon granskande, självkritisk
              debatt som utgår från att demokratin måste stärkas, att EU och
              medborgarna måste närma sig varandra. Risken är i stället att
              vi kommer att få se regeringsföreträdare och socialdemokrater
              stå här och hylla fördragsprocessen, hylla ingredienserna i de
              fördrag som nu ska modifieras på toppmötet och så småningom skrivas
              under, säga att vi är rörande överens, omfamna varandra i talarstolen
              och återigen tiga ihjäl den stora befolkning och den politiska
              opinion som vill se ett annat EU och som vill se att frågorna
              avgörs i en folkomröstning.
            </seg>
            <seg n="f50b6e0a">
              Sverige borde, slutligen, ha avvisat den snabba och slutna processen
              kring ett nytt fördrag till förmån för en demokratisk dialog.
              Sverige borde ha tagit en rad ställningstaganden för ett mer demokratiskt
              EU och tydligt markerat att en ratificering av fördragsförändringarna
              inte kan ske med mindre än att dessa först godkänns i en folkomröstning.
            </seg>
          </u>
          <note n="cbaf3b00">
            Fru talman! Jag yrkar bifall till Vänsterpartiets och Miljöpartiets
            gemensamma reservation.
          </note>
          <note n="4f9d117b">
            I detta anförande instämde Marianne Berg och Jacob Johnson (båda
            v).
          </note>
          <note type="speaker" n="72d63643">
            Anf. 2 MAX ANDERSSON (mp):
          </note>
          <u who="max_andersson_531f93" xml:id="i-53263247c13ddceb-0" n="2a19d9cb">
            <seg n="7ae6d853">
              Fru talman! Jag får börja med att erkänna att jag hade fel. För
              två år sedan när det franska folket röstade nej till EU-konstitutionen
              trodde jag att EU skulle tvingas att lyssna. Jag vet visserligen
              att när danskarna röstade nej till Maastricht 1992 dröjde det
              bara ett år innan man kom tillbaka med samma förslag en gång till.
              Jag vet att när Irland röstade nej till Nicefördraget dröjde det
              bara ett år innan man kom tillbaka med samma fördrag en gång till.
            </seg>
            <seg n="a7b9f315">
              Det är så man behandlar Irland och Danmark. Det är inte så man
              behandlar Frankrike trodde jag. När Nederländerna också röstade
              nej trodde jag att det var säkert: De kan inte komma tillbaka
              med samma dåliga EU-konstitution en gång till. De måste göra någon
              form av förändring annars kommer folket inte att acceptera det.
            </seg>
            <seg n="80609ee6">
              Lite rätt hade jag. Det dröjde inte ett år innan man kom tillbaka
              med samma fördrag en gång till. När två länder röstar nej till
              ett EU-fördrag väntar man två år innan man kommer tillbaka med
              exakt samma fördrag en gång till.
            </seg>
            <seg n="f7cbb395">
              Det fördrag som Tyskland nu vill att vi ska anta skiljer sig
              inte på några avgörande punkter från den EU-konstitution som redan
              har fallit. Man gör en del omstuvningar i texten. Man döper om
              konstitutionen till fördrag. I stället för att slå ihop EU:s grundfördrag,
              Romfördraget och Maastrichtfördraget till en text och lägga till
              ytterligare en femtedel väljer man att lägga till den femtedelen
              till de två texter som redan finns.
            </seg>
            <seg n="180f1251">
              I substans har ingenting förändrats. Det är en del saker som
              poleras lite grann, formuleringar som stryks och ändras. Att konstitutionen
              byter namn har jag redan sagt. Att utrikesministern föreslås få
              en annan titel är en annan sak. EU-flaggan kommer inte att skrivas
              in i fördraget, men den kommer att vaja över EU-toppmötet likväl.
              Det är den sortens små, kosmetiska förändringar som föreslås.
            </seg>
            <seg n="74ae54ed">
              Det finns en enda förbättring som verkar vara på förslag. Det
              är att EG-rättens företräde framför medlemsstaternas grundlagar
              och lagar inte ska skrivas in i fördraget. Det är en liten förbättring,
              men den vägrar de EU-positiva i Sverige att erkänna är en förändring.
            </seg>
            <seg n="3d4a44c2">
              Det är alltså fråga om samma fördrag en gång till. Det är inte
              ett nytt fördrag. Det är EU-konstitutionens nya kläder.
            </seg>
            <seg n="7969f2b8">
              Jag tycker att det är lite underligt att vi står och debatterar
              fördraget här i riksdagen när den text som ska tas upp på toppmötet
              inte kommer förrän i kväll. Vi har visserligen fått förhandsinformation,
              men det är ändå en väldigt konstig ordning att vi står här och
              diskuterar ett förslag vi ännu inte har fått på papper.
            </seg>
            <seg n="34fa9bde">
              Jag vet inte om jag ska vara ledsen över att processen har varit
              så otillfredsställande eller om jag ska vara glad över att Sverige
              tydligen är det enda landet i EU där parlamentet får diskutera
              den här frågan före toppmötet. Jag tror att jag väljer att vara
              glad. Bra jobbat!
            </seg>
            <seg n="66d901dd">
              Vi har nu en regering som gick till val på sloganen att man ville
              ha ett smalare men vassare EU. Det handlade alltså om att minska
              EU:s makt på de områden där regeringen tycker att EU bestämmer
              för mycket, lägger sig i, missköter sig, inte klarar av sitt uppdrag.
            </seg>
            <seg n="a1c04428">
              Har regeringen gjort någonting för att verkställa sitt löfte?
              Nej.
            </seg>
            <seg n="2fbb8d0e">
              Vad regeringen har gjort är att man tidigt i processen har deklarerat
              att Sverige helst inte vill ha några förändringar i fördraget
              över huvud taget. Man har också kämpat mot ett antal försämringar.
              Man vill inte ha några förändringar.
            </seg>
            <seg n="a9a57b84">
              Man har också sagt att man absolut inte vill arbeta för att förbättra
              fördraget. Är det att föra en aktiv EU-politik? Är det att vara
              en del av EU:s kärna att inte ens vilja verka för förbättringar?
              Man vill inte ens verka för de förslag som Sverige faktiskt ville
              ha när konstitutionen förhandlades fram förra gången. Det är trist.
            </seg>
            <seg n="b2af7ed2">
              Ännu tristare är att Socialdemokraterna har ställt sig på samma
              linje. Man vill helst inte ha några förändringar, och Sverige
              ska absolut inte arbeta för några förbättringar. Det är Miljöpartiet
              och Vänsterpartiet som har fört en aktiv EU-politik. Det är vi
              som har jobbat för att förbättra EU-konstitutionen.
            </seg>
            <seg n="1de0dfc7">
              Frågan om EU-konstitutionen är en stor fråga. Den är fortfarande
              en stor fråga, även om man döper om den. Det handlar om att ta
              ett stort steg mot ett Europas förenta stater. Det handlar om
              att införa en EU-president. Det handlar om att flytta makt till
              EU. Det handlar om en massiv förflyttning av makt från de små
              länderna i EU till de stora.
            </seg>
            <seg n="7194d9dc">
              Det ingår också ett principbeslut om att EU ska skaffa en gemensam
              armé. Frågan är inte i ett extremt skarpt läge än, men principbeslutet
              ingår i den konstitution som regeringen och Socialdemokraterna
              inte ens vill arbeta för att förbättra. Den formulering som fanns
              i Nicefördraget talar om att det skulle kunna bli ett gemensamt
              försvar. Den formulering som står i konstitutionen säger att det
              ska bli ett gemensamt försvar. Det är en klar försämring av det
              svenska förhandlingsläget.
            </seg>
            <seg n="22995321">
              Det förslag som står i EU-konstitutionen innehåller också en
              grundlagsfästning där vi förbinder oss till fortsatt militär upprustning.
              Det är uppriktigt sagt en vansinnig princip att skriva in i en
              grundlag. Återigen: Regeringen har inte velat förbättra fördraget.
              Socialdemokraterna har inte heller velat förbättra fördraget.
            </seg>
            <seg n="b504c25a">
              Inte heller har man velat skriva in ett grundmurat undantag för
              Sverige att delta i EMU, på samma sätt som Danmark och Storbritannien
              har. Inte heller har man arbetat för att förbättra röstfördelningen
              inom EU. Inte heller har man arbetat för att ge de nationella
              parlamenten rätt att säga nej till lagförslag som inte hör hemma
              på EU-nivå.
            </seg>
            <seg n="10086c41">
              Så fort det kommer till förbättringar har regeringen varit helt
              passiv. Naturligtvis har man också motsatt sig förslag om att
              införa flexibilitet i båda riktningarna, som det heter. Det vill
              säga att eftersom det i dag finns en rätt för de länder som vill
              ha mer integration att gå före borde länder som vill ha mindre
              integration och dra sig tillbaka från områden som EU inte klarar
              av och inte sköter få rätten att göra det. De borde få rätten
              att dra sig tillbaka, återta makten och föra den närmare medborgarna.
            </seg>
            <seg n="3ebe7066">
              Det här är en stor fråga. Svenska folket vill ha en folkomröstning.
              Det visar alla opinionsundersökningar. Även i andra länder finns
              en stor och stark opinion för folkomröstningar.
            </seg>
            <seg n="e17fb851">
              Regeringen säger ofta: Ja, vi vill gärna ha folkligt stöd för
              EU. Vi vill förankra EU bland medborgarna. Gör det då! Våga låta
              folket bestämma! Om ni inte gör det och inte låter folket få den
              folkomröstning det har rätt till, beror det då på ett principiellt
              motstånd mot folkomröstningar, eller beror det på att ni är rädda
              för att folket kommer att säga nej? Folket vill inte ha en EU-stat,
              och det är det som konstitutionen även om man döper om den är
              ett steg på vägen till.
            </seg>
            <seg n="039534ef">
              Fru talman! Jag ber att få yrka bifall till reservationen.
            </seg>
          </u>
          <note type="speaker" n="3807dd24">
            Anf. 3 GÖRAN LENNMARKER (m):
          </note>
          <u who="goran_lennmarker_42b86f" xml:id="i-010dacb3162e0cb6-0" n="3fd9b405">
            <seg n="25c93f92">
              Fru talman! Nu har vi hört hur de två oppositionspartierna när
              det gäller EU-medlemskap vill se fördragsprocessen. Det är i enlighet
              med den tradition vi har i riksdagen att låta de oppositionella
              inleda debatterna. Jag säger detta för att jag vill markera att
              det är mycket stor enighet i vårt gemensamma utskott när det gäller
              att stå upp bakom de positioner som vi menar att Sverige ska ha
              i de fortsatta förhandlingarna. Det är fem partier med närmare
              90 procent av riksdagens ledamöter som står bakom detta.
            </seg>
            <seg n="9232a509">
              Det här är en osedvanligt öppen process. Den påbörjades för över
              fem år sedan, när konventet inleddes. Denna riksdag har haft tre
              tidigare betänkanden i samma fråga. Detta är fjärde gången som
              riksdagen som helhet behandlar detta med beslut i plenum. Därutöver
              har vi haft otaliga samråd inom ramen för den konstitutionella
              ordning vi har i Sverige, där riksdagen och regeringen samråder
              i fördragsprocesser och förhandlingsfrågor. Jag tror knappt man
              kan räkna alla samråd vi har haft genom åren med EU-nämnd och
              utskott i olika former.
            </seg>
            <seg n="a9287a06">
              Jag tycker att det är viktigt att observera att vi också har
              haft en reflektionsperiod sedan det konstitutionella fördraget
              skrevs under på hösten 2004. Det har gått över två år snart två
              och ett halvt år. Det har onekligen funnits betänketid. Den som
              har velat fundera och tänka har haft gott om tid att reflektera
              över de olika förslag som finns framförhandlade.
            </seg>
            <seg n="094805bc">
              Vad är då Sveriges position inför det toppmöte vi kan vänta och
              de förhandlingar som följer därpå? Själva grundbulten är att riksdagen
              skulle vilja ratificera det konstitutionella fördrag som ligger.
              Det är själva startpunkten i de resonemang som finns. Det innebär
              att vi uttryckligen säger att vi inte vill ha ett förhandlingsresultat
              som innebär att man rubbar balansen och helhetslösningarna. Ska
              det vara förändringar så ska det vara begränsade justeringar.
              Det är en logisk hållning från den breda majoriteten vi ville
              ju ursprungligen ratificera det förslag som nu ligger.
            </seg>
            <seg n="cf4a64be">
              Mer specifikt säger vi att vi vill att det institutionella paketet,
              inklusive de två protokollen om nationella parlament och subsidiaritets-
              och proportionalitetsprincipen inte ska öppnas. Vi menar att det
              vore oklokt att nu börja diskutera nya röstviktningar och nya
              sätt att arrangera de institutionella förhållandena i EU.
            </seg>
            <seg n="7c9a230b">
              Vi säger också att man ska värna de värden och målsättningar
              som vi kom fram till både i konventet och i regeringskonferensen.
              Vi tycker också att texten om den sociala dimensionen bör behållas
              som den är och inte ändras i någon riktning.
            </seg>
            <seg n="8abfdde5">
              Vi konstaterar dock att den överskådliga fördragsstrukturen nu
              går förlorad med det nya upplägget från det tyska ordförandeskapet.
              Det är lite ironiskt att två folkomröstningar i Holland och Frankrike
              ska innebära att hela idén om att göra fördragen lättförståeliga
              och lättillgängliga för intresserade medborgare i EU försvinner.
              Själva grundidén är att man ska göra det lättare att förstå och
              ha en överblick. Man ska inte behöva vara specialist i Europarätt
              för att förstå vad förslagen innehåller. Där går vi miste om ett
              väsentligt mål, ett väsentligt värde, med det konstitutionella
              fördraget.
            </seg>
            <seg n="f7b80a60">
              Vi säger också att man inte ska behålla pelarstrukturen, utan
              EU ska vara en juridisk person. Vi kan acceptera att man när det
              gäller energi- och klimatfrågor formulerar sig tydligare, men
              vi vill inte att det ska innehålla kompetensförändringar.
            </seg>
            <seg n="01eeb4ae">
              Vi säger också nej till nya exklusiva former av samarbete. Det
              finns redan en mekanism som kallas fördjupat samarbete. Därutöver
              behöver vi inga nya mekanismer för att antingen några länder ska
              gå vidare eller för att man ska kunna friskriva sig från samarbetet.
            </seg>
            <seg n="4270aa15">
              Vi menar att stadgan om de grundläggande rättigheterna ska ha
              sin bindande karaktär. Hur man löser det rent tekniskt kan man
              diskutera. Men det är också viktigt att EU ansluter sig till den
              europeiska konventionen om de mänskliga rättigheterna som Europarådet
              förvaltar.
            </seg>
            <seg n="c9d52ee2">
              Det har varit en central målsättning för den svenska riksdagen.
              Och bakom detta ligger idén om att EU måste ha samma grundläggande
              skydd för mänskliga rättigheter som medlemsstaterna har. EU kan
              ju inte ha ett lägre skydd eller inget skydd alls i denna del.
            </seg>
            <seg n="46fc2b35">
              Vi avvisar idén om att man ska föra in illegal invandring. Det
              finns ingen anledning att peka ut den illegala invandringen. Och
              vi är särskilt angelägna om att understyrka att vi inte vill att
              Köpenhamnskriterierna, det vill säga kriterierna för nya medlemmar,
              ska föras in i fördraget. Vi menar att vi har haft en debatt om
              utvidgningen. Vi vill inte ha en debatt om utvidgningen i samband
              med detta fördrag. Därför är vi från riksdagen och även regeringen
              mycket bestämda när det gäller att vi inte ska ha in Köpenhamnskriterierna
              i fördraget. Vi tycker dessutom att det är direkt omotiverat.
            </seg>
            <seg n="642c35c3">
              Fru talman! Det här var i korthet de positioner som riksdagen
              har. Därmed förväntar vi oss att regeringen ska följa de direktiv
              som riksdagen ger, och det finns ingen anledning att anta motsatsen,
              eftersom vi har ett ganska harmoniskt förhållande mellan riksdag
              och regering i den här delen. Vi har samma syn på de här frågorna.
            </seg>
            <seg n="2c23cecd">
              Vi kommer så småningom att få den ordningen att det, när det
              blir ett nytt fördrag, kommer att behöva godkännas i riksdagen.
              Vi har ju bestämt att vi ska ha den ordningen att det är riksdagen
              som godkänner fördragsändringar. Så har vi gjort alltsedan vi
              gick in i EU, och de olika fördragsändringarna har vi haft sedan
              dess.
            </seg>
            <seg n="46c3d318">
              Låt mig avsluta med att säga att orsaken till att det är så angeläget
              att få ett nytt fördrag i EU är att det ger en bättre balans i
              den centrala fråga som det handlar om: Vad ska EU göra, och vad
              ska vi göra hemma i medlemsländerna?
            </seg>
            <seg n="e57ee8d0">
              Konventet hade en majoritet av representanter för medlemsstaternas
              parlament. Det var naturligt i konventet att den centrala frågan
              var: Vad behöver vi göra gemensamt, och vad klarar vi bättre av
              hemma? Det var inte minst naturligt mot bakgrund av att många
              länder just hade blivit självständiga. Många länder i Central-
              och Östeuropa hade efter lång kamp återerövrat och ibland till
              och med på nytt skapat sin självständighet. Det är klart att man
              då var noga med att överväga vad man klarar av hemmavid och vad
              som måste göras på gemensam nivå. Vad är det för frågor som är
              av den karaktären att vi behöver lösa dem tillsammans, där nationalstaten
              är för liten?
            </seg>
            <seg n="8a833253">
              Man kan säga att det här fördraget innebär tre väsentliga förändringar.
            </seg>
            <seg n="f8b40e00">
              Det första är att EU får en större kraft när det gäller utrikes-
              och säkerhetspolitiken. En del av oss har kanske tyckt att man
              kunde ha gått längre, men nu har vi kommit fram till en kompromiss
              som innebär att EU får förstärkta möjligheter att bedriva en gemensam
              utrikes- och säkerhetspolitik. Det är bra, och det är viktigt.
            </seg>
            <seg n="3ec4541b">
              Bakgrunden till det här var egentligen vad som hände i Srebrenica
              en gång för snart tolv år sedan, är det väl, där Europas förlamning
              och oförmåga att hantera katastrofer på den egna kontinenten blev
              så uppenbar.
            </seg>
            <seg n="da041bab">
              Det andra är att vi får ett EU som blir bättre rustat att bekämpa
              grov gränsöverskridande brottslighet. Det är någonting som plågar
              alla medlemsländer. Därför är det viktigt att vi tar de här stegen.
              Även här kan man säga att man kanske kunde gå längre, men det
              viktiga är i alla fall att komma en bit på väg.
            </seg>
            <seg n="5d996043">
              Det tredje är att vi får en bättre ordning för hur vi ska fatta
              beslut inom EU. Det blir inte begränsat till ett visst antal medlemsländer,
              utan det är öppet för så många medlemsländer som vill komma med
              bland de europeiska länderna. Och det är ett bra sätt för framtiden
              att ha en fast ordning för hur beslut ska fattas, oavsett om vi,
              som i dag, är 27 medlemsländer eller om vi kanske är 35 medlemsländer
              eller fler om 1015 år.
            </seg>
            <seg n="bae45901">
              Fru talman! Det här fördraget är viktigt. Och på tre punkter
              innebär det betydande framsteg för EU.
            </seg>
          </u>
          <note type="speaker" n="3f21d2f7">
            Anf. 4 MAX ANDERSSON (mp) replik:
          </note>
          <u who="max_andersson_531f93" xml:id="i-53263247c13ddceb-1" n="2a19d9cb">
            <seg n="d85363f3">
              Fru talman! Jag vill bara ställa en fråga till Göran Lennmarker.
              Det finns många frågor som kan ställas, förstås, men jag nöjer
              mig med en.
            </seg>
            <seg n="35dd9ba7">
              Du menar alltså att det faktum att Frankrike röstade nej och
              att Nederländerna röstade nej inte ska få några som helst konsekvenser
              vad gäller fördragets substans. Är det så du menar? Ska man strunta
              i nejen och anta samma fördrag i ny form, samma paket med nytt
              omslagspapper? Ska man strunta i folkens nej?
            </seg>
          </u>
          <note type="speaker" n="b0849982">
            Anf. 5 GÖRAN LENNMARKER (m) replik:
          </note>
          <u who="goran_lennmarker_42b86f" xml:id="i-010dacb3162e0cb6-1" n="3fd9b405">
            <seg n="a247ab18">
              Fru talman! För Sverige innebär det att vi naturligtvis ska vidhålla
              de ståndpunkter som vi har haft hela tiden. Vi ändrar inte ståndpunkt
              i Sverige, oavsett vad som sker i två andra medlemsländer, det
              vill säga vi framför de ståndpunkter som vi tycker ska vara styrande
              för hur vårt EU ska fungera.
            </seg>
            <seg n="d3009a98">
              När det sedan gäller om de förändringar som nu föreslås är tillräckliga
              för att få ett mer positivt genomslag i Frankrike och Nederländerna
              är det ju faktiskt inte Sveriges eller Sveriges riksdags uppdrag
              att avgöra detta.
            </seg>
            <seg n="191d9420">
              Vi representerar vårt folk, och vi har anledning att med kraft
              föra fram de ståndpunkter som vi från svensk sida tycker är viktiga
              och centrala. Och vi vill ju värna det här samarbetet. Det är
              därför vi står upp bakom detta. Vi tycker att det är centrala
              frågor. Det handlar om att stärka utrikespolitiken. Vi tycker
              att det är centralt att stärka brottsbekämpningen och att få en
              bättre ordning för beslutsfattande, så att vi kan få ett EU som
              kan ha betydligt fler medlemmar. Då är det väl naturligt att vi
              står upp bakom det.
            </seg>
          </u>
          <note type="speaker" n="6e8e3e19">
            Anf. 6 MAX ANDERSSON (mp) replik:
          </note>
          <u who="max_andersson_531f93" xml:id="i-53263247c13ddceb-2" n="2a19d9cb">
            <seg n="17c59545">
              Fru talman! Men ni har ju inte ens vilja att stå upp för de ståndpunkter
              som riksdagen hade när fördraget förhandlades fram.
            </seg>
            <seg n="f3fbd44b">
              Vad ni nu gör är bara att ni säger: Ja, innehållet i det fördrag
              som det folkomröstades om i Frankrike och Holland och som röstades
              ned ska dras igenom i alla fall.
            </seg>
            <seg n="3513c8a3">
              Jag har frågat er i riksdagen, i debattartiklar, i utskottet:
              Är ni beredda att kämpa för de ståndpunkter som Sverige hade innan
              Sverige vek sig på EU-toppmötet förra gången? Det har ni sagt
              nej till. Ni har inte ens velat kämpa för förbättringar, för saker
              som ni själva tycker.
            </seg>
          </u>
          <note type="speaker" n="b356c960">
            Anf. 7 GÖRAN LENNMARKER (m) replik:
          </note>
          <u who="goran_lennmarker_42b86f" xml:id="i-010dacb3162e0cb6-2" n="3fd9b405">
            <seg n="aa4a9a9b">
              Fru talman! Det är mycket enkelt. Vi har kämpat för svenska ståndpunkter
              tidigare i de förhandlingar som har varit. Vi har vunnit en hel
              del framgångar. På några punkter har vi haft bakslag. Så kommer
              man fram till en kompromiss. För de länder som tillsammans formar
              EU innebär det att man måste ta hänsyn till varandra. Man kan
              inte vinna allt. Man måste inse att andra måste få igenom ståndpunkter
              medan en del ibland säger att våra ståndpunkter är kloka.
            </seg>
            <seg n="67da59fb">
              Den här kompromissen har vi inte velat bryta upp. Man kan inte
              i varje ögonblick gå tillbaka till sina ursprungliga positioner.
              Har vi nu förhandlat fram en kompromiss som vi har tyckt varit
              bra och varit beredda att acceptera tycker vi att det är oklokt
              att nu gå tillbaka till dessa frågor för att igen kanske förhandla
              under åratal. Det är väl ganska logiskt. Hur ska samarbete annars
              gå framåt, om man ständigt ska gå tillbaka till startpunkten?
              Då blir det aldrig något.
            </seg>
          </u>
          <note type="speaker" n="c8c256a7">
            Anf. 8 PERNILLA ZETHRAEUS (v) replik:
          </note>
          <u who="unknown" xml:id="i-907240f9a7b1022c-1" n="0370d5b3">
            <seg n="347ab4cf">
              Fru talman! Jag lyssnade under Göran Lennmarkers inlägg efter
              nyckelord som demokrati, efter en ambition att skapa ett EU som
              kommer närmare medborgarna, där medborgarna upplever mer av inflytande,
              mer av påverkansmöjlighet, där man sätter de sociala och politiska
              klyftorna i centrum för den förändringsprocess man är inne i.
            </seg>
            <seg n="538e0622">
              I stället talade Göran Lennmarker om ett kraftfullt EU, ett EU
              med muskler mot omvärlden, ett EU med utrikes- och säkerhetspolitisk
              kompetens, bättre rustat för att bekämpa grov internationell brottslighet.
            </seg>
            <seg n="232a869a">
              Jag hörde ingenting om hur man nu ska hantera det faktum att
              de holländska och franska väljarna känner sig överkörda och att
              många i EU står väldigt främmande inför unionens utveckling. Man
              deltar inte i EU-parlamentsvalen. Man deltar i de folkomröstningar
              som anordnas, och man har synpunkter på unionens utveckling, men
              man känner sig främmande inför den nuvarande utvecklingen, den
              nuvarande processen.
            </seg>
            <seg n="f3b4b548">
              Jag har en konkret fråga, eftersom vi också har vårt eget svenska
              lilla arv. Det gäller EMU-frågan, där svenska folket i en folkomröstning
              med mycket stort valdeltagande och med ett mycket tydligt utslag,
              sade nej till ett deltagande i valutaunionen.
            </seg>
            <seg n="25b01ae0">
              Då är min fråga till Göran Lennmarker: Varför driver inte Sverige
              att Sverige ska ha ett bindande undantag från EMU:s tredje steg?
              I stället har man låtit texterna om EMU och euron stå som de står,
              och under pågående förhandlingar har det höjts röster från ett
              av alliansens partier om en ny EMU-folkomröstning i Sverige och
              röster för att införa euron.
            </seg>
            <seg n="972e366d">
              Varför har man inte drivit frågan om ett bindande svenskt undantag?
            </seg>
          </u>
          <note type="speaker" n="d666f5b4">
            Anf. 9 GÖRAN LENNMARKER (m) replik:
          </note>
          <u who="goran_lennmarker_42b86f" xml:id="i-010dacb3162e0cb6-3" n="3fd9b405">
            <seg n="f85435ba">
              Fru talman! Låt mig först säga att jag beträffande demokratin
              har svårt att se annat än att detta är det kanske mest öppna och
              demokratiska vi någonsin har haft i Europas historia. Jag kan
              inte, om jag tittar tillbaka i Europas historia, se att vi någonsin
              på detta öppna sätt har diskuterat spelregler som gäller om inte
              hela kontinenten så ändå en stor del av kontinenten.
            </seg>
            <seg n="18743e93">
              Vi har haft ett konvent med 28 länder varav ett ännu inte medlem,
              nämligen Turkiet. Vi har haft en reflexionsperiod som har varat
              snart två år ett och ett halvt år i varje fall. Vi har haft diskussioner
              i många olika nationella parlament, liksom i riksdagen. Vi har
              behandlat frågorna om och om igen, diskuterat, vridit och vänt
              på dem. Vi har kommit fram till kompromisser.
            </seg>
            <seg n="e16e4f34">
              Kan Pernilla Zethraeus se någon gång i Europas historia då vi
              har haft en öppnare, tydligare och klarare process? Jag kan inte
              komma på någon, men jag skulle vara intresserad av att höra det.
            </seg>
            <seg n="24f2863a">
              När det sedan gäller frågan om vi skulle ha ett permanent undantag
              för EMU måste jag fråga: Varför ska vi ha det? Vi kanske ska ha
              en folkomröstning i framtiden och vill vara med i den gemensamma
              valutan. Vi har sagt att det inte är aktuellt nu, denna valperiod,
              men för framtiden kan det bli aktuellt.
            </seg>
            <seg n="171eb8f1">
              Vi ska samtidigt komma ihåg att EMU har gett stora fördelar inte
              minst för Sverige. Den finansiella stabiliseringen av Sverige
              tror jag hade varit omöjlig om vi inte hade haft det stöd som
              vi hade i stabilitetspakten och en självständig riksbank. Det
              kanske är ett av de största bidragen till Sveriges ekonomiska
              utveckling.
            </seg>
          </u>
          <note type="speaker" n="39ac9561">
            Anf. 10 PERNILLA ZETHRAEUS (v) replik:
          </note>
          <u who="unknown" xml:id="i-907240f9a7b1022c-2" n="0370d5b3">
            <seg n="41d7e45a">
              Fru talman! Jag tror att vi är många som är glada att vi står
              utanför den gemensamma valutan i Sverige. Länderna utanför EMU
              har ju klarat sig väl så bra, i många fall bättre, än EMU-länderna.
              Framför allt bibehåller man en självständighet när man står utanför
              EMU som vi skulle vilja bygga vidare på. Vi skulle vilja avlägsna
              oss från de tvångströjor som EMU-inriktningen innebär.
            </seg>
            <seg n="e1803f43">
              Men just nu handlar det inte om det. Det handlar inte om vad
              Göran Lennmarker eller jag tycker om EMU-frågan. Det handlar om
              att frågan redan är avgjord av svenska folket i en folkomröstning,
              precis som svenska folket i en tidigare folkomröstning avgjorde
              frågan om EU-medlemskap. När riksdagen skulle följa upp det beslutet
              sedan tryckte Vänsterpartiets företrädare på ja-knapparna. Vi
              röstade för ett EU-medlemskap, inte därför att vi tycker att EU-medlemskapet
              var det bästa i världen utan därför att svenska folket hade avgjort
              frågan i en folkomröstning, och folkomröstningsresultat ska respekteras.
            </seg>
            <seg n="4475405c">
              Det är oerhört viktigt, om nu regeringens partier och även Socialdemokraterna
              hade respekterat den hållna EMU-folkomröstningen genom att säga:
              Svenska folket tycka vad vi tycka vill om det har avgjort att
              Sverige ska stå utanför eurosamarbetet. Detta ska följas upp genom
              ett bindande undantag så att det är inskrivet i EU:s fördrag,
              precis som andra medlemsländer tidigare har haft undantag för
              delar som deras länder har ställt sig utanför.
            </seg>
            <seg n="726bbe6c">
              Det vore fullständigt självklart att göra så och inte i stället
              skicka ut dubbla signaler om att vi kanske ska rösta igen och
              att vi kanske ska ha euron i framtiden. Nej, demokratin, människors
              möjlighet att påverka unionens framtid, är viktigare än vad Göran
              Lennmarker eller jag anser i EMU-frågan.
            </seg>
            <seg n="9c48a235">
              Slutligen fick jag frågan om jag kan hitta något exempel på mer
              öppna och demokratiska processer kring fördragsändringar. Ja,
              de flesta, faktiskt! Den här processen tar rekord i snabbhet och
              slutenhet det är ingen tvekan om det.
            </seg>
          </u>
          <note type="speaker" n="42f45494">
            Anf. 11 GÖRAN LENNMARKER (m) replik:
          </note>
          <u who="goran_lennmarker_42b86f" xml:id="i-010dacb3162e0cb6-4" n="3fd9b405">
            <seg n="6af930e8">
              Fru talman! Det sista var väl ändå inte korrekt. Tidigare har
              det varit regeringsförhandlingar, och sedan har man gått till
              beslut i de nationella parlamenten eller på vilket sätt man nu
              tar beslut i medlemsländerna. Här har vi haft en mycket öppnare
              process, som har tagit mycket längre tid, och denna riksdag har
              varit inblandad mycket mer och mer omfattande än tidigare. Så
              det Pernilla Zethraeus säger kan jag definitivt inte hålla med
              om.
            </seg>
            <seg n="df5a9323">
              När det gäller frågan om den gemensamma valutan har vi väl alla
              respekterat folkomröstningen. Det är väl inget parti som har föreslagit
              att Sverige skulle ansluta sig, på tvärs mot folkomröstningens
              resultat? Regeringen denna regering liksom den förra regeringen
              har förbundit sig att inte göra det. Det är väl okej?
            </seg>
            <seg n="bd2d3dfc">
              Sedan kan det komma en tid i framtiden då det kanske blir så
              att man tycker att det vore klokt att ansluta sig, men då får
              man ju ta upp den frågan då, och om man vill göra det så måste
              man väl rimligtvis ha en ny folkomröstning.
            </seg>
            <seg n="59f364cf">
              Om vi ändå tänker en smula på vad det innebär att ha en valutaunion
              så kanske en av orsakerna till att vi inte har valutastormar och
              valutaoroligheter på det sätt som vi hade i början av 1990-talet
              kan vara att vi har en stor, stabiliserande valuta i Europa, någonting
              som alla länder, både de som är med och de andra, tjänar på. För
              små valutor kan det vara oerhört känsligt om man får den här typen
              av snabba växelkursförändringar som vi har sett genom historien.
              Det är ju inte första gången det har varit valutastormar i världen.
              Jag tror att eurons roll som stabilisator i Europa nog kan ha
              bidragit till att vi har haft en oerhört lugn period på valutafronten,
              vilket betyder mycket för välståndet.
            </seg>
          </u>
          <note type="speaker" n="4da64a1b">
            Anf. 12 BERIT ANDNOR (s):
          </note>
          <u who="berit_andnor_e7c6b5" xml:id="i-f532f9d1427752ef-0" n="b724aebc">
            <seg n="20eb4fba">
              Fru talman! Det här betänkandet innehåller riksdagens ståndpunkter
              inför de regeringsförhandlingar som kanske startar efter toppmötet
              i helgen eller som kommer att ske lite längre fram, där det handlar
              om att se till att den europeiska unionen får ett nytt fördrag.
            </seg>
            <seg n="0f5ffd41">
              Ibland blir EU-debatten väldigt svårbegriplig, tycker jag, trots
              att den i grunden egentligen handlar om ganska enkla saker. Det
              som är avgörande för Europas framtid är ju att EU förmår att fatta
              kloka politiska beslut som klarar av att tackla de svåra utmaningar
              som vi nu står inför. Det gäller till exempel klimatfrågan men
              också den gränsöverskridande brottsligheten.
            </seg>
            <seg n="93536ad7">
              Politiska problem kan bara lösas med politiska medel. Därför
              är det viktigt att de olika länderna i den europeiska unionen
              förmår att samlas kring en form och en organisation för hur det
              här arbetet ska kunna gå till. Det är egentligen det som det här
              betänkandet handlar om.
            </seg>
            <seg n="9393a06d">
              EU har liksom alla andra politiska organ och sammanslutningar
              flera olika dimensioner. En är den rent sakpolitiska, den som
              svarar på frågan om vad EU gör för att uppnå sina mål. Där finns
              det många olika viljor, och där har vi socialdemokrater ofta en
              annan uppfattning än den borgerliga regeringen. Vi har i grunden
              en annan syn på frågor som rör rättvisa och politikens möjligheter
              att påverka och förändra.
            </seg>
            <seg n="fbdb3b05">
              Men för att vi ska kunna föra den här sakpolitiska debatten behövs
              också ett regelverk och en grund att stå på som klarar ut formerna
              för hur EU ska fungera. Där finns det all anledning att försöka
              bli så överens som möjligt, på samma sätt som det finns en lång
              tradition av att söka samsyn när det gäller hur vi i Sverige via
              våra grundlagar hanterar gemensamma rättigheter och skyldigheter,
              formerna för maktdelning samt det politiska livet i övrigt.
            </seg>
            <seg n="718ff644">
              Några saker som jag särskilt vill lyfta fram med det här betänkandet
              rör att det fördrag som vi nu diskuterar och som har legat vilande
              ett tag förhandlades fram under ganska lång tid. Det är en kompromiss,
              en kompromiss som i grunden är bra. Utgångspunkten för oss i betänkandet
              är att det ska göras så små förändringar som möjligt i denna kompromiss.
            </seg>
            <seg n="b6e8023d">
              Jag vill också nämna vad vi säger när det gäller den sociala
              dimensionen. Där vill vi inte att det genomförs några förändringar.
              Den sociala dimensionen, med ett skydd för arbetstagare runt om
              i hela Europa, visar ju väldigt tydligt att vägen mot ökat välstånd
              ligger i att konkurrera med kunskap och kvalitet i stället för
              låga löner och social dumpning.
            </seg>
            <seg n="538de66f">
              Det nya fördraget får inte heller stänga Europas gränser. Länder
              som i dag står utanför den europeiska unionen måste kunna ha en
              reell möjlighet att bli medlemmar. Därför är vi också i detta
              betänkande väldigt tydliga med att vi inte vill ha med de så kallade
              Köpenhamnskriterierna i fördraget.
            </seg>
            <seg n="60940f8a">
              Det är också viktigt att understryka att fördraget inte heller
              ska låsa fast ståndpunkter som rör dagsaktuella frågor. Det ska
              vara hållbart över tiden och vara den form vi behöver för att
              driva den sakpolitiska debatten vidare.
            </seg>
            <seg n="dc653fdb">
              I och med detta betänkande lägger vi fast en ram inom vilken
              regeringen kan förhandla med de övriga medlemsstaternas regeringar.
              Innan ett nytt fördrag kan bli verklighet måste regeringen komma
              tillbaka till riksdagen och få godkännande för de förändringar
              som kan bli resultatet av förhandlingarna.
            </seg>
            <seg n="42888422">
              Detta kommer vi socialdemokrater naturligtvis att följa mycket
              noga för att se hur regeringen klarar av förhandlingarna. Hittills
              tycker vi inte att regeringens arbete kring det nya fördraget
              och det som har hänt under det senaste halvåret direkt har imponerat,
              men med detta mycket tydliga mandat finns det goda förutsättningar
              för att det kommer att fungera bra.
            </seg>
            <seg n="c9eea6bc">
              Jag har även några kommentarer om processen. Vi tycker att den
              process som vi har sett genomföras under det senaste halvåret
              för mycket har präglats av hemlighetsmakeri. Vi har allt att vinna
              på en öppen process. De slutna rummen utgör bara en jordmån för
              en berättigad kritik, och man spär på uppfattningen om att EU
              är ett elitens projekt. Öppenhet och delaktighet från så många
              som möjligt främjar däremot en intressant och nödvändig debatt.
              Slutenhet och stängda rum måste alltid avvisas.
            </seg>
            <seg n="677d6b73">
              Precis som Göran Lennmarker sade tidigare präglades konventet
              regeringsförhandlingarna av en mycket stor öppenhet och ett brett
              deltagande från många. Det var en process som var den rakt motsatta
              mot vad vi har sett under det senaste halvåret.
            </seg>
            <seg n="a30506c1">
              För oss socialdemokrater är det viktigt att riksdagen är involverad
              i arbetet när det tyska ordförandeskapet nu tagit nya tag med
              att försöka få fram ett fördrag för den europeiska unionen och
              nå en ny överenskommelse om fördraget. Det är en självklarhet
              att regeringens mandat ska beslutas i riksdagen. Detta var också
              bakgrunden till varför vi i början på detta år begärde en tillsättning
              av det sammansatta utskottet utrikesutskottet och konstitutionsutskottet
              och att vi i riksdagen i ett betänkande skulle lägga fast regeringens
              förhandlingsmandat. Det är en ordning som vi haft tidigare och
              som är en självklarhet. Därför är det också bra att vi i dag har
              ett betänkande där mandatet för regeringens kommande förhandlingar
              läggs fast.
            </seg>
            <seg n="2dccda99">
              Men öppenheten och deltagandet måste gå längre än så. När det
              gäller detta tycker vi inte att regeringen har levt upp till det
              ansvar man har. Genom att lägga ned Kommittén för EU-debatt och
              alltså ta bort de utomordentligt små resurser som har funnits
              för att folkrörelser och skolor ska få möjlighet att anordna debatter,
              studier och olika typer av projekt kring att skapa intresse och
              engagemang kring EU-relaterade frågor, försämrades möjligheten
              till en bred och ledande debatt och för att stärka den demokratiska
              processen.
            </seg>
            <seg n="90ab808c">
              Samma sak gäller de fackliga organisationernas möjligheter att
              följa och delta i EU-debatten. Även dessa har försämrats genom
              den borgerliga regeringens nedskärning av resurser. Jag tycker
              att det är upprörande. Det är dessutom feltänkt och korttänkt.
            </seg>
            <seg n="633d9cc4">
              Det kan inte nog betonas att regeringen här har ett stort ansvar
              för att förutsättningarna för öppenhet och debatt har försämrats.
              Jag utgår ifrån att vi efter den diskussion som vi haft vid ett
              flertal tillfällen, direkt i utskottet men också i denna kammare,
              kommer att få se regeringen tänka om och inse att den måste ta
              ansvar för debatten om EU så att den ges så goda möjligheter och
              förutsättningar som möjligt att utvecklas.
            </seg>
          </u>
          <note n="f4771ad5">
            I detta anförande instämde Helene Petersson i Stockaryd (s).
          </note>
          <note type="speaker" n="357c90df">
            Anf. 13 MAX ANDERSSON (mp) replik:
          </note>
          <u who="max_andersson_531f93" xml:id="i-53263247c13ddceb-3" n="2a19d9cb">
            <seg n="e817c5a7">
              Fru talman! Jag har alltid uppfattat Socialdemokraterna som ett
              maktparti, ett parti som gillar att bestämma och som faktiskt
              är ganska bra på det. Framför allt när ni får hjälp av partier
              som fortfarande kommer ihåg att makt inte är ett självändamål
              har ni en otrolig hantverksmässig skicklighet när det gäller utövandet
              av makt.
            </seg>
            <seg n="946ed5bf">
              Men när det gäller EU är ni inte längre ett maktparti. Då har
              ni helt plötsligt förvandlats till ett ge-bort-makten-till-andra-parti.
              EU-konstitutionen innebär att man ger bort väldigt mycket makt
              från Sverige. Det innebär att Sveriges röststyrka och inflytande
              i ministerrådet nästan halveras. Socialdemokraterna är ett ge-bort-makten-till-andra-parti
              i EU-frågan. Det finner jag svårt att begripa.
            </seg>
            <seg n="a49fd997">
              Jag har en konkret fråga till Berit Andnor angående klimatfrågorna.
              EU jobbar redan med klimatfrågorna. De kunde jobba mycket bättre,
              men de jobbar ändå med klimatfrågorna. Var någonstans i EU-konstitutionen
              finns något som säger att de skulle göra ett bättre jobb om den
              antogs? Berit Andnor nämnde det i sitt anförande i inledningen,
              så därför frågar jag: Var någonstans står det? Jag har inte hittat
              det.
            </seg>
          </u>
          <note type="speaker" n="b9085f52">
            Anf. 14 BERIT ANDNOR (s) replik:
          </note>
          <u who="berit_andnor_e7c6b5" xml:id="i-f532f9d1427752ef-1" n="b724aebc">
            <seg n="08bc45ea">
              Fru talman! Låt mig för det första säga att makt är ett medel
              för att genomföra den politik som man strävar efter att genomföra.
              Det är en självklarhet att vi som har ett politiskt engagemang
              vill få ett genomslag för den politik vi företräder. För oss socialdemokrater
              handlar det om att skapa ett samhälle som präglas mer av rättvisa,
              jämlikhet och solidaritet. Det är det vi brinner för. I det perspektivet
              är det naturligtvis väldigt viktigt att se till att vi blir tillräckligt
              många i denna kammare så att vi får möjlighet att få en annan
              politik för Sverige.
            </seg>
            <seg n="63f57e0f">
              När det gäller EU-fördraget innebär den kompromiss som nu finns
              att vi får en större effektivitet i själva beslutsfattandet. Som
              jag var väldigt noga med att understryka handlar detta om att
              hitta spelreglerna, formen, skelettet för hur EU-samarbetet ska
              fungera.
            </seg>
            <seg n="e38736df">
              I sak har vi självfallet olika uppfattningar kring hur EU-politiken,
              den gemensamma politiken, ska bedrivas. Det är en självklarhet.
              Men det finns all anledning att se till att vi har en stor enighet
              när det gäller formerna för hur beslutsfattandet inom den europeiska
              unionen ska fungera, och då är det naturligtvis väldigt viktigt
              att vi slår vakt om den kompromiss som vi nu har nått, och att
              vi strävar efter att så små förändringar som möjligt ska genomföras
              i det fördrag som nu föreligger för diskussion.
            </seg>
            <seg n="c4940317">
              I det ligger naturligtvis de väsentliga och viktiga frågor som
              rör till exempel klimatfrågorna. Där är det naturligtvis självklart
              att ett europeiskt samarbete är nödvändigt för att vi ska kunna
              uppnå de målsättningar vi har.
            </seg>
          </u>
          <note type="speaker" n="70da1b19">
            Anf. 15 MAX ANDERSSON (mp) replik:
          </note>
          <u who="max_andersson_531f93" xml:id="i-53263247c13ddceb-4" n="2a19d9cb">
            <seg n="81b739a3">
              Fru talman! Berit Andnor svarade inte på frågan om vad i konstitutionen
              som skulle underlätta arbetet med klimatet.
            </seg>
            <seg n="3d70a6a2">
              Det har visserligen sagts på olika håll och kanter att man kanske
              ska göra ett tillägg om just klimatfrågorna för att sockra fördraget
              lite grann, men i utskottet har vi fått höra att detta inte ska
              innebära någon ytterligare överföring av makt. Det ska inte innebära
              några nya kompetenser till EU.
            </seg>
            <seg n="47c94119">
              Det handlar om att lägga till några vackra ord. Vackra ord är
              inte betydelselösa. Ibland kan de faktiskt spela viss roll. Men
              det betyder inte så mycket som det lät när du talade om det.
            </seg>
            <seg n="fddd99c0">
              Därför frågar jag: Var i fördraget finns det någonting som säger
              att det med EU-konstitutionen blir lättare att jobba för klimatet?
            </seg>
          </u>
          <note type="speaker" n="01d5738a">
            Anf. 16 BERIT ANDNOR (s) replik:
          </note>
          <u who="berit_andnor_e7c6b5" xml:id="i-f532f9d1427752ef-2" n="b724aebc">
            <seg n="689c3764">
              Fru talman! Max Andersson och Miljöpartiet måste någon gång bestämma
              sig. Antingen ska vi ha ett europeiskt samarbete kring väsentliga
              frågor, eller också ska vi inte ha det. Miljöpartiet vacklar ständigt
              fram och tillbaka i den här diskussionen.
            </seg>
            <seg n="7170bd9f">
              Det är naturligtvis någonting som det är ganska intressant att
              iaktta. Men för oss som står upp för ett europeiskt samarbete
              är det givetvis väldigt viktigt att också se att vissa frågor
              löser vi inte ensamma, utan dem kan vi bara lösa tillsammans.
              Klimatet är en sådan fråga. Men också andra frågor är viktiga
              för att vi ska kunna skapa en bättre värld att leva i. Då är det
              europeiska samarbetet väsentligt.
            </seg>
            <seg n="d51a9825">
              Det ställningstagandet, Max Andersson, väntar vi fortfarande
              på att Miljöpartiet ska göra.
            </seg>
          </u>
          <note type="speaker" n="fe3e53ee">
            Anf. 17 PERNILLA ZETHRAEUS (v) replik:
          </note>
          <u who="unknown" xml:id="i-907240f9a7b1022c-3" n="0370d5b3">
            <seg n="04e19ce4">
              Fru talman! Jag tror att det ändå är viktigt att understryka
              att de skrivningar i klimatfrågan som diskuteras inför toppmötet
              är till intet förpliktande. De brukar nämnas som något slags legitimering
              av hela fördragsprocessen. Men låt oss kalla saker vid deras rätta
              namn! Det är till intet förpliktande skrivningar som diskuteras.
            </seg>
            <seg n="a8189791">
              Jag skulle vilja ta upp frågan om den gemensamma utrikes- och
              säkerhetspolitiken.
            </seg>
            <seg n="f31448c0">
              Generationer av fredskämpar många av dem inom de socialdemokratiska
              leden har under årtionden demonstrerat och kämpat för fred, för
              nedrustning, för neutralitet och för avspänning och också hävdat
              att man inte bygger världsfred genom stormaktsblock, kapprustning
              och så vidare.
            </seg>
            <seg n="4597a14d">
              Nu står vi inför en fördragsprocess där det återigen slås fast
              ett antal gemensamma utrikes- och säkerhetspolitiska deviser.
              EU ska tala med en röst. Medlemsländerna förbinder sig att militärt
              upprusta. Man siktar också in sig på att så småningom bygga upp
              en gemensam EU-armé.
            </seg>
            <seg n="a2c2474c">
              Min fråga blir då: På vilket sätt gynnar det här fred och avspänning
              i världen, och på vilket sätt harmonierar det med den tidigare
              tidvis mycket framgångsrika utrikespolitiska doktrin som en gång
              i världen byggde på neutralitet och alliansfrihet?
            </seg>
          </u>
          <note type="speaker" n="71812eb0">
            Anf. 18 BERIT ANDNOR (s) replik:
          </note>
          <u who="berit_andnor_e7c6b5" xml:id="i-f532f9d1427752ef-3" n="b724aebc">
            <seg n="06cb8583">
              Fru talman! Ingenting av det som finns i fördraget innebär inskränkningar
              i Sveriges möjligheter att föra den utrikespolitik som vi för.
              Inte heller Pernilla Zethraeus beskrivning när det gäller skapandet
              av en EU-armé överensstämmer med den uppfattning som vi har om
              hur man ska tolka detta fördrag, utan det är en beskrivning som
              vid ett antal tillfällen återkommit från Vänsterpartiet och som
              egentligen inte har någonting med verkligheten att göra.
            </seg>
            <seg n="c7598131">
              De skrivningar som finns i fördraget står vi bakom. Vår bedömning
              är att de mycket väl är förenliga med våra ställningstaganden
              och de grundläggande uppfattningar som vi socialdemokrater har
              när det gäller den gemensamma utrikes- och säkerhetspolitiken.
            </seg>
          </u>
          <note type="speaker" n="a1022c72">
            Anf. 19 PERNILLA ZETHRAEUS (v) replik:
          </note>
          <u who="unknown" xml:id="i-907240f9a7b1022c-4" n="0370d5b3">
            <seg n="be34b5a0">
              Fru talman! Jag är inte säker på att Berit Andnors tolkning av
              fördragets innebörd stöds av till exempel Göran Lennmarker som
              tidigare här så varmt talat för ett EU med lite starkare utrikespolitiska
              muskler så att man kan agera i konflikter i omvärlden och så vidare.
            </seg>
            <seg n="5e5da7b9">
              Jag tror att man får ha ganska stor fantasi för att tolka fördragets
              skrivningar om den ömsesidiga lojaliteten och den tidigare skrivningen
              om en gemensam utrikesminister och om ett gemensamt EU-försvar
              som att man samtidigt skulle kunna bibehålla en självständig utrikes-
              och säkerhetspolitisk linje från svensk sida. Så är fördraget
              inte tänkt, inte heller dess innebörd. Jag tror att inte heller
              merparten av de politiker som är inblandade i den här processen
              skulle göra den tolkningen.
            </seg>
          </u>
          <note type="speaker" n="fe637f2e">
            Anf. 20 BERIT ANDNOR (s) replik:
          </note>
          <u who="berit_andnor_e7c6b5" xml:id="i-f532f9d1427752ef-4" n="b724aebc">
            <seg n="36601aca">
              Fru talman! Enligt min uppfattning innebär det inte att det finns
              en motsatsställning i förhållande till den uppfattning som jag
              tidigare redogjort för och det fördrag som vi nu har framför oss.
              Den tolkning som Pernilla Zethraeus nu gör kan jag bara helt kort
              säga att jag inte delar.
            </seg>
          </u>
          <note type="speaker" n="3efa3fdc">
            Anf. 21 KERSTIN LUNDGREN (c):
          </note>
          <u who="kerstin_lundgren_66285f" xml:id="i-699e1a50e1134c5c-0" n="70108aeb" next="i-3d987637cc41a713-0">
            <seg n="c9047706">
              Fru talman! Den fördragsdebatt som vi nu har här i kammaren skulle
              kunna handla bara om regelverk. Men regelverk handlar om förutsättningarna
              för någonting annat.
            </seg>
            <seg n="5a408e00">
              EU innebär möjligheter möjligheter för medborgarna i Europa och
              möjligheter för stora och små länder i Europa att, fru talman,
              hitta gemensamma lösningar på våra gemensamma problem som inte
              någon av oss, inte ens i denna kammare hur mycket vi än skulle
              önska, har förmåga att själva lösa.
            </seg>
            <seg n="c6203be0">
              EU byggdes för att främja fred mellan gamla antagonister efter
              erfarenheterna av det första och det andra världskriget. I vår
              tid kan vi se hur EU verkat för att främja fred och mänskliga
              rättigheter på vår kontinent, hur gamla diktaturer såsom Spanien,
              Portugal och Grekland har byggts starka som demokratier och hur,
              efter Berlinmurens fall, länder som under årtionden fått kämpa
              i kommunistdiktaturer har fått möjligheter att bygga demokrati
              och mänskliga rättigheter.
            </seg>
            <seg n="10c4bf84">
              Mot den bakgrunden är det en viktig uppgift för vårt EU att skapa
              förutsättningar för att verka för öppenhet i hela Europa för folk
              och länder men också för öppenhet mot omvärlden där utanför. Det
              finns nämligen, fru talman, stora förväntningar på EU när det
              gäller att kunna spela en aktiv roll just därför att vi nämligen
              står för någonting annat. Just på grund av våra erfarenheter och
              just på grund av vår mångfald står vi för någonting annat jämfört
              med många andra stora makter i världen.
            </seg>
          </u>
          <note n="a54f2102">
            Centerpartiet välkomnade den process som startade i början av
            år 2002 när denna kammare utsåg delegater till det konvent som
            skulle diskutera fram förutsättningarna för EU:s framtida grundstomme.
          </note>
          <u who="kerstin_lundgren_66285f" xml:id="i-3d987637cc41a713-0" n="70108aeb" prev="i-699e1a50e1134c5c-0">
            <seg n="a4fd7b2c">
              Vi stod bakom tankarna också när man så att säga landade det
              fördrag som handlade om upprättandet av en konstitution för Europa.
              Det bygger på tanken om att den skulle vara öppen för hela Europa.
              Det skulle vara ett regelverk det är ju vad konstitutionen handlar
              om på den nivå till vilken vi väljer att delegera makt och där
              det skulle visa sig vara öppet för hela Europa att komma med.
              Det handlade alltså om att skapa förutsättningar för detta. Vi
              var, som sagt, inblandade då.
            </seg>
            <seg n="2ab13103">
              Precis som Göran Lennmarker tidigare sagt var det inte fråga
              bara om oss som var medlemmar, utan det har varit en mycket speciell
              process. Vi som parlament var med, men också länder som inte var
              medlemmar i Europeiska unionen hade möjlighet att vara med och
              diskutera spelreglerna för vår gemensamma union. Det måste man
              säga är en unik process. Jag håller helt med Göran Lennmarker
              om den beskrivning som han gjort i det sammanhanget.
            </seg>
            <seg n="d4a138e5">
              Också när vi hade diskussionen här i kammaren det betänkande
              som vi behandlar här i dag är det femte betänkandet välkomnade
              vi ett smalare men vassare EU, ett mer maktdelat EU och det tydligare
              EU som vi ville se med smalare arbetsfält på vissa områden. Det
              handlar om regelboken så att säga, att man inte ska detaljreglera.
              Det handlar naturligtvis också om vilka arbetsfält man verkar
              inom. Vi tyckte då till exempel att rymden inte skulle vara på
              agendan.
            </seg>
            <seg n="4f249d40">
              Det handlade också om ett vassare EU. Vi ser ju det uppdrag som
              EU har att jobba med när det gäller miljö- och klimatfrågorna
              klart gränsöverskridande verksamheter där vi kan önska och fatta
              beslut men där vi inte får verkligheten att förändras om vi inte
              samverkar med andra.
            </seg>
            <seg n="fc9dd090">
              Det handlar också om utrikes- och säkerhetspolitiken, där vi
              ville se ett vassare EU. EU har förväntningar, och EU kan spela
              en aktiv roll och måste göra så. Därför vill vi skapa förutsättningar
              för det.
            </seg>
            <seg n="f1c342fa">
              Det handlar vidare om den gränsöverskridande brottsligheten,
              som måste bekämpas. Den känner inte heller några gränser.
            </seg>
            <seg n="18ab9b15">
              Vi ville se inte bara ett smalare och vassare EU utan också ett
              tydligare EU genom just en maktdelning i konstitutionen enligt
              fördrag som gav kompetenser tydligt, för att komma ifrån att förhandlingar
              sköts i slutna rum och för att göra det tydligt för medborgare.
              I stället för att ha ett antal fördrag samlade skulle man försöka
              banta. Man lyckades åtminstone delvis att åstadkomma detta.
            </seg>
            <seg n="53992658">
              Vi var inte helt nöjda med det slutresultat som förhandlades
              fram i regeringskonferensen. Vi hade gärna sett att det hade varit
              några annorlunda punkter, mer maktdelning till exempel, om vi
              hade fått bestämma själva. Men vi vet att det handlar om kompromisser.
              Det handlar om respekt för andra länders önskemål. Då, fru talman,
              drog vi slutsatsen att det här är en god kompromiss. Det är en
              kompromiss som alla länder kan ställa sig bakom. Alla länder ställde
              sig bakom detta fördrag och skrev under i den regeringskonferens
              som avslutades i oktober 2004.
            </seg>
            <seg n="de17733d">
              Sedan dess har vi i Sverige inte behandlat fördraget. Vi har
              haft en reflexionsperiod sedan hösten 2004. 18 länder har tagit
              ställning och sagt ja. Jag blir lite häpen när jag hör Pernilla
              Zethraeus tala om att man inte lyssnar till de nationella parlamenten.
              Jag undrar vem det är som inte lyssnar. Här har ett antal parlament
              sagt ja, men Pernilla Zethraeus verkar inte bry sig om det, för
              det är bara Holland och Frankrike som räknas.
            </seg>
            <seg n="1a32d229">
              Två länder, Holland och Frankrike, har sagt nej i folkomröstning.
              Bekymret i de folkomröstningarna, sett så här utifrån, är att
              det inte var riktigt klart vad folket i Holland och Frankrike
              sade nej till. Det är en modell som Vänstern och Miljöpartiet
              här i kammaren har tyckt vara en bra modell för just folkomröstningar,
              att inte veta riktigt vad man svarar på.
            </seg>
            <seg n="969abd63">
              Det är inte vår sak i riksdagen i Sverige att tolka ut vad innebörden
              var i Hollands och Frankrikes nej. Inte heller Miljöpartiet eller
              Vänsterpartiet äger den rätten, utan det är naturligtvis Frankrike
              och Holland som själva gör den tolkningen. Vi ser nu hur man tolkar
              det i den diskussion som finns.
            </seg>
            <seg n="9b0b356c">
              Efter två års reflexionsperiod kom man överens om en ordning
              för hur man skulle gå vidare. Vi har nu sett hur det har skett
              under tyskt ordförandeskap. Vi är framme vid en regeringskonferens
              som vi hoppas verkligen leder till att så mycket som möjligt av
              det här fördraget kan verkställas och att vi kan samla ihop oss.
              I dag och i morgon kommer vi att ta ställning, fru talman, för
              första gången i den här kammaren där vi tydligt säger att fördraget
              är bra. Det är första gången som vi också tydligt säger att så
              mycket som möjligt av det här fördraget vill vi se förverkligat.
            </seg>
            <seg n="73857b80">
              Vi kan acceptera att det inte blir ett samlat fördrag, utan det
              blir ett tilläggsfördrag. Vi kan acceptera att man gör vissa förändringar.
              Det här med flaggan och symboler ja, det är lite spännande om
              andra tycker att sådant ska tas bort från fördraget. För oss är
              det inget bekymmer. Vi har flagga, och vi har symboler i Centerpartiet,
              och jag utgår från att många andra har det också, även Vänsterpartiet
              och Miljöpartiet. Jag vet inte om det står i stadgarna, men man
              har dem ändå. Det är väl detsamma med EU.
            </seg>
            <seg n="6a097e25">
              Vi tycker att det är viktigt att det blir en juridisk person.
              Vi tycker att det är viktigt att det blir det för att man ska
              kunna klara att ansluta till Europakonventionen. Vi tycker att
              det är viktigt att kunna klara stadgan för mänskliga rättigheter.
              Vi vill inte se ett EU à la carte därför att det är ett EU som
              blir svagare, ett EU som inte förmår att leva upp till människors
              förväntningar. Vi tycker inte, precis som en majoritet här i kammaren,
              att Köpenhamnskriterierna ska skrivas in.
            </seg>
            <seg n="977c743b">
              Med detta, fru talman, yrkar jag bifall till det förslag i betänkandet
              som ett antal partier här i kammaren förmodligen kommer att ställa
              sig bakom, KUU:s betänkande 1.
            </seg>
          </u>
          <note type="speaker" n="6bdfe17e">
            Anf. 22 PERNILLA ZETHRAEUS (v) replik:
          </note>
          <u who="unknown" xml:id="i-907240f9a7b1022c-5" n="0370d5b3">
            <seg n="755d73f8">
              Fru talman! Jag fick ett antal passningar och frågor från Kerstin
              Lundgren. Det gällde först och främst om man i den nuvarande fördragsprocessen
              lyssnar till nationella parlament eller tar hänsyn till nationella
              parlament. Jag konstaterar, fru talman, att den debatt som vi
              har här och nu i dag i Sveriges riksdag gäller ett betänkande
              som justerades innan förslaget till slutsatser från toppmötet
              ens hade sett dagens ljus. Den är ändå den mest demokratiska i
              sitt slag i den europeiska unionen, för mig veterligen är det
              den enda motsvarande debatt i något av EU-länderna. Det säger
              en del om själva processen. Man tar inte hänsyn till nationella
              parlament.
            </seg>
            <seg n="0a506840">
              Förhandlingarna om det nya fördraget har pågått endast under
              ett fåtal månader. Merparten av dessa förhandlingar har skett
              bilateralt med ett land i taget bakom lyckta dörrar. Man hade
              kunnat välja en öppen process. Man hade kunnat blanda in de nationella
              parlamenten och be dem ange färdriktningen mycket tidigare, eller
              man hade kunnat, ännu bättre, starta en folklig och bred dialog.
            </seg>
            <seg n="6faed20d">
              Det är inte klart vad Frankrike och Holland sade nej till i sina
              folkomröstningar, säger Kerstin Lundgren. Jo, det är glasklart.
              Det var fördraget de sade nej till. Det är inte upp till Kerstin
              Lundgren eller mig eller någon annan att tolka innebörden av nejet
              och säga att de nog egentligen menade att, och så vidare. Nej,
              har ett fördrag avvisats, om det så bara är av ett enda medlemsland,
              så har det fallit. Det är också kutym i internationella sammanhang
              och även inom EU att ett fördrag måste godkännas av samtliga länder
              för att vara giltigt. Säger ett enda land nej är det ogiltigt.
              Problemet var att nejet inte blev ett nej utan omvandlades till
              en tankepaus och så småningom till en ny fördragsprocess.
            </seg>
            <seg n="f81d6b93">
              Då är min fråga till Kerstin Lundgren: Anser inte Kerstin Lundgren
              att det är bekymmersamt för demokratin att det är så det har gått
              till?
            </seg>
          </u>
          <note type="speaker" n="063f95df">
            Anf. 23 KERSTIN LUNDGREN (c) replik:
          </note>
          <u who="kerstin_lundgren_66285f" xml:id="i-dcb80d7b4ab18056-0" n="70108aeb">
            <seg n="d27d18c7">
              Fru talman! Det är spännande att höra Pernilla Zethraeus från
              Vänsterpartiet prata om de nationella parlamenten, hon som egentligen
              inte vill ha det här fördraget som kommer att stärka de nationella
              parlamentens möjligheter att vara med och verka i en framtid.
              Vi kommer med det här fördraget, som Pernilla Zethraeus säger
              nej till, att få en röst som vi inte haft tidigare. Det vill uppenbarligen
              Pernilla Zethraeus inte ha.
            </seg>
            <seg n="484ad392">
              Hon säger att vi inte får vara med i den sista processen, som
              om vi skulle bjuda in hela riksdagen och alla parlament till Berlin
              eller Bryssel på toppmötet för att sitta med. Inte hörde jag Pernilla
              Zethraeus eller någon annan från Vänsterpartiet när man var med
              i regeringsunderlag kräva det senast det begav sig, efter det
              att konventet hade lagt fram sitt förslag och efter det att riksdagen
              hade behandlat sitt betänkande och regeringskonferensen tog vid
              för att slutförhandla och så småningom skriva under. Inte hörde
              vi då här i kammaren Vänsterpartiet kräva att vi skulle sitta
              med. Jag undrar om det gick till så när Vänsterpartiet budgetförhandlade
              med regeringen, att hela partiet var med.
            </seg>
            <seg n="37c06d3a">
              Som sagt är det lite spännande att höra det resonemanget. Inte
              heller hörde jag Vänsterpartiet kräva att riksdagen skulle vara
              med och tycka till när reflexionsrundan var över vad regeringen
              lämnade in för synpunkter från Sverige till EU-systemet. Då hörde
              vi inte heller Vänsterpartiet kräva att vi och de nationella parlamenten
              skulle få vara med.
            </seg>
            <seg n="728267af">
              När det gäller fördraget och folkomröstningen är det 18 länder
              som har sagt ja. Det räknas också. Det måste man också ta hänsyn
              till i ett sådant här läge. Vad Frankrikes och Hollands medborgare
              sade nej till är väl ytterst upp till Frankrikes och Hollands
              regering och parlament att tolka.
            </seg>
          </u>
          <note type="speaker" n="7a0c2cc6">
            Anf. 24 PERNILLA ZETHRAEUS (v) replik:
          </note>
          <u who="unknown" xml:id="i-907240f9a7b1022c-6" n="0370d5b3">
            <seg n="b1f65390">
              Fru talman! Kerstin Lundgren gör tolkningen att fördragsförslagen
              stärker de nationella parlamentens roll. Den tolkningen instämmer
              jag inte alls i. Sammantaget flyttas mer beslutsmakt över till
              EU och nya områden görs överstatliga, det vill säga de rättsliga
              och inrikespolitiska områdena bland annat.
            </seg>
            <seg n="1e172c86">
              Ville man verkligen stärka de nationella parlamentens roll, skulle
              man ju åka ned till toppmötet nu och förhandla om ett förslag
              om att införa ett så kallat rött kort för parlamenten. Det skulle
              ge de nationella parlamenten en möjlighet att avvisa lagförslag
              på EU-nivå, men det vill inte Centerpartiet, det vill inte regeringen
              och det vill inte heller Socialdemokraterna. Det vill Vänsterpartiet
              och Miljöpartiet.
            </seg>
            <seg n="6f74e9a0">
              Man hade kunnat diskutera att gränsa av unionens befogenheter.
              Man hade också kunnat diskutera att ge länder en möjlighet att
              ställa sig utanför samarbetsområden som man inte önskar delta
              i. Det skulle ha stärkt demokratin, det skulle ha stärkt det folkliga
              inflytandet, men detta kallas för ett EU à la carte av Kerstin
              Lundgren och hennes partikamrater.
            </seg>
            <seg n="ca0568ce">
              Det viktiga för Kerstin Lundgren är inte att fördjupa och förstärka
              dialogen, att göra EU med sitt demokratiska underskott mer demokratiskt.
              Det viktiga är att EU ska bli effektivt. Det har tydligt framgått
              av både Kerstin Lundgrens och många andras inlägg. Jag blir bekymrad
              över att det är den frågan som hålls så högt i ett läge där det
              bevisligen finns stora demokratiska klyftor mellan EU och dess
              medborgare.
            </seg>
            <seg n="22149267">
              Vi har en fördragsprocess kring ett fallet fördrag som har varit
              sluten, som har varit forcerad, som har pågått bara under några
              månader och som har kritiserats från många håll, bland annat av
              Margot Wallström.
            </seg>
          </u>
          <note type="speaker" n="4b4ca89e">
            Anf. 25 KERSTIN LUNDGREN (c) replik:
          </note>
          <u who="kerstin_lundgren_66285f" xml:id="i-dcb80d7b4ab18056-1" n="70108aeb">
            <seg n="2604b18a">
              Fru talman! De flesta av EU:s medlemsländer säger ja till fördraget.
              Två länder har haft folkomröstningar och avvisat fördraget, men
              exakt vad folket ville ändra i fördraget var inte givet. Ville
              de lämna EU, eller vad var slutsatsen? Ja, det är upp till parlamenten
              och regeringarna i Holland och Frankrike att själva dra slutsatser
              och komma med förslag och signaler till övriga. Det är så det
              måste gå till.
            </seg>
            <seg n="a8209050">
              En folkomröstning som inte svarar på någon fråga utan bara blir
              ett försök att kasta en massa grus i maskineriet och sabotera
              utan att vara en aktiv del i en dialog för förändring och utveckling
              har inte den kraft som den annars skulle kunna ha. Vänstern och
              Miljöpartiet brukar ju vilja ha den typen av folkomröstningar,
              åtminstone när det gäller EU av någon konstig anledning.
            </seg>
            <seg n="3bc029e1">
              Pernilla Zethraeus säger att de nationella parlamenten inte får
              ökad makt. Men så är det inte, Pernilla Zethraeus. Med det här
              fördraget får vi i de nationella parlamenten faktiskt en möjlighet
              att säga vår mening och en möjlighet att agera på ett sätt som
              vi inte har haft hitintills.
            </seg>
            <seg n="70652788">
              Nu är inte Pernilla Zethraeus en vän av EU över huvud taget,
              för hon vill ju lämna unionen, så jag förstår naturligtvis att
              hon ser varje punkt som en försämring. Därför vill hon naturligtvis
              inte heller ge svenska folket en tydlig röst i EU.
            </seg>
            <seg n="08ff7df1">
              Vi vill se ett maktdelat EU, där vi från denna kammare och andra
              parlament lämnar mandat till EU att verka. Vi vill också se ett
              tydligt parlamentariskt inflytande på EU-nivå, och vi vill stärka
              EU-parlamentet för att på det sättet också stärka demokratin på
              de områden där EU får exklusiv makt. Sedan är det en annan sak
              att Vänstern inte heller vill se detta. De vill ju helst låsa
              in rösterna inom nationsgränsen och inte se möjligheterna.
            </seg>
          </u>
          <note type="speaker" n="ab27abd6">
            Anf. 26 MAX ANDERSSON (mp) replik:
          </note>
          <u who="max_andersson_531f93" xml:id="i-53263247c13ddceb-5" n="2a19d9cb">
            <seg n="80018667">
              Fru talman! Jag får återigen erkänna att jag hade fel när jag
              för två år sedan sade och trodde att nejen i Frankrike och Nederländerna
              skulle få konsekvenser. Tydligen anser väldigt många, däribland
              Centerpartiet, att det inte ska få några konsekvenser. Demokrati,
              enligt Centerpartiet, handlar om att hålla för ögonen hålla för
              ögonen när folket röstar nej, hålla för ögonen när svenska folket
              kräver folkomröstning.
            </seg>
            <seg n="4a789190">
              Vad ska Centerpartiet göra om det blir en folkomröstning i Nederländerna
              igen och den också resulterar i ett nej, om det blir ett nej i
              Frankrike, om det blir ett nej i Danmark och om det, som verkar
              troligt för ögonblicket, blir ett nej i Storbritannien? Ska man
              återigen säga att 18 länder har röstat ja, att det också måste
              ha någon betydelse och att man därför ska gå fram en gång till
              med samma fördrag?
            </seg>
            <seg n="0493b2f1">
              Har ni ingen framförhållning? Varför vill ni inte lyssna? Har
              nejen i Frankrike och Nederländerna ingen som helst betydelse?
            </seg>
          </u>
          <note type="speaker" n="78d643f6">
            Anf. 27 KERSTIN LUNDGREN (c) replik:
          </note>
          <u who="kerstin_lundgren_66285f" xml:id="i-dcb80d7b4ab18056-2" n="70108aeb">
            <seg n="2177db1d">
              Fru talman! Jo, självklart har de betydelse. Det är det vi har
              sett, och det är därför som fördraget inte har undertecknats och
              slutligt börjat verka. Det är konsekvensen. Men Frankrike och
              Holland har inte sagt att de inte alls vill att fördraget ska
              leva, utan de har varit med på en reflexionsrunda, precis som
              övriga länder. Det har vi naturligtvis att leva med och hantera.
            </seg>
            <seg n="d4bc3b9a">
              Frankrike och Holland framför sina synpunkter, och vi har hört
              dem också här. Holland och Frankrike är ju de som själva får tolka
              sitt nej, inte vi. Om de då tycker att det blir bättre om vi kallar
              det för ett tilläggsfördrag och gör vissa ändringar, så är det
              väl just det vi gör. Vi förändrar det fördrag som vi tyckte var
              bra och som vi gärna hade sett, därför att det hade varit tydligare,
              klarare, mer maktdelat och därmed lättare att följa. Fördraget
              hade också gjort det lättare för de nationella parlamenten att
              kontrollera regeringarnas ageranden.
            </seg>
            <seg n="06bed479">
              Men vi får leva med dessa konsekvenser, därför att vi tycker
              i grunden att EU är bra och vill skapa spelregler för EU som gör
              att det fungerar. Det är bara när vi har bra spelregler som vi
              är överens om som vi kan lösa de problem som vi har till uppgift
              att lösa.
            </seg>
          </u>
          <note type="speaker" n="d68b88f0">
            Anf. 28 MAX ANDERSSON (mp) replik:
          </note>
          <u who="max_andersson_531f93" xml:id="i-53263247c13ddceb-6" n="2a19d9cb">
            <seg n="5b2666c6">
              Fru talman! Som sagt, jag hade fel. Man ska aldrig underskatta
              EU:s oförmåga att lyssna på folken. Jag misstänker att de franska
              och de holländska väljare som röstade nej faktiskt vill se någon
              form av förändringar även i substansen, men det vill inte Centerpartiet.
            </seg>
            <seg n="f1157cc9">
              Jag måste sedan utveckla resonemanget kring de nationella parlamentens
              roll i det nya fördraget. Kerstin Lundgren har talat mycket vackert
              om att de får mer makt. Men vad är det de får enligt fördraget?
              Det är väldigt lite. De får rätten att uttala sig om ifall ett
              nytt förslag hör hemma på EU-nivå. Om en tredjedel av alla parlament
              säger nej, att förslaget inte hör hemma på EU-nivå, att det här
              ska EU inte syssla med, vad blir konsekvensen då? Jo, EU-kommissionen
              måste titta på förslaget en gång till. Man har fullständig rättighet
              att lägga fram samma förslag oförändrat en gång till. Det ger
              inte mer makt åt de nationella parlamenten. Det är ett ynkligt,
              svagt förslag. Visst, det är en liten, liten förbättring att man
              kan tvinga kommissionen att titta på förslaget en gång till, men
              det ger inte mer makt åt de nationella parlamenten.
            </seg>
            <seg n="f21dc799">
              Jag förstår fullkomligt vad Centerpartiet menar när de säger
              att det blir ett vassare EU med konstitutionen. Ja, EU får mer
              makt på vissa områden. Det är bedrövligt. Men vad menar Centerpartiet
              när de påstår att det blir ett smalare EU? Det kan inte vara mycket.
            </seg>
          </u>
          <note type="speaker" n="fc4aac96">
            Anf. 29 KERSTIN LUNDGREN (c) replik:
          </note>
          <u who="kerstin_lundgren_66285f" xml:id="i-dcb80d7b4ab18056-3" n="70108aeb">
            <seg n="ca2a4d15">
              Fru talman! Max Andersson talar om att Centerpartiet inte lyssnar.
              Men Centerpartiet är en folkrörelse, och vi har haft en diskussion
              hos oss och har tagit ställning för att vi ska vara med i den
              europeiska unionen. Vi har tagit ställning för att vi aktivt ska
              vara med och verka för att utveckla den europeiska unionen, så
              att EU får förutsättningar att fungera på ett bra sätt och lösa
              de uppgifter som vi anser att EU ska ha. Det är på den grunden
              och utifrån det mandat som vi har fått från väljarna som vi agerar
              här i riksdagen. Det är så demokratin fungerar både internt i
              Centerpartiet och i vårt land enligt vår konstitution, vår grundlag.
            </seg>
            <seg n="814dbc02">
              När det återigen gäller folkomröstningarna i Holland och Frankrike
              sade man där nej till fördraget. Är det någon här i kammaren som
              vet exakt vad det var som blev resultatet av nejet, hur man tolkade
              det? Jag har läst, och det har säkert Max Andersson också, ett
              antal opinionsundersökningar som tolkar in både den ena och den
              andra grunden för detta nej. Men det är väl en sak. Frankrike
              och Holland har att hantera sitt resultat. Blir det nya folkomröstningar
              kommer vi att få möta det också eftersom det är en demokratisk
              struktur. Det är det som också visas i detta sammanhang.
            </seg>
            <seg n="510c025f">
              Det handlar inte om att hålla för öronen, det handlar om att
              lyssna och agera enligt de demokratiska spelregler som gäller.
              Det är skillnaden mellan EU och en del av de öststater som vi
              har sett verka tidigare.
            </seg>
            <seg n="f490a764">
              Visst, säger Max Andersson, det blir en liten förbättring för
              de nationella parlamenten. Ja, men det är ändå ett steg i rätt
              riktning. Miljöpartiet erkänner att de nationella parlamenten
              får en röst.
            </seg>
            <seg n="041aa5ca">
              Man skulle kunna fundera på följande. Om vi skulle få ett större
              inflytande skulle Max Andersson då tycka att det var bra och helt
              plötsligt plädera för att vi skulle vara med i den europeiska
              unionen? För bakom alla argument som Max Andersson för fram ligger
              i grunden att han vill lämna den europeiska unionen. Han vill
              lägga ut varje sten på vägen för att åstadkomma just detta. Det
              är viktigt att ha i bakhuvudet. Det handlar inte om att utveckla
              den europeiska unionen utan om att avveckla den. Och att lägga
              sten till sten i den riktningen är Max Anderssons och Miljöpartiets
              linje.
            </seg>
          </u>
          <note type="speaker" n="00b36383">
            Anf. 30 CARL B HAMILTON (fp):
          </note>
          <u who="carl_b_hamilton_b4f697" xml:id="i-cfac48d0f0d3c33c-0" n="4aea0cfd" next="i-dfe601d7ea42598c-0">
            <seg n="c94b8a5b">
              Herr talman! Det förra utkastet till EU-fördrag förkastades för
              två år sedan i nationella folkomröstningar i Frankrike och Nederländerna.
              Det var synd för övriga Europa, och det var negativt för EU:s
              östutvidgning, för Europas liberaler och för oss.
            </seg>
            <seg n="1390e5b9">
              Riksdagen här i Sverige tyckte nämligen att det var ett bra förslag.
              Redan då var Miljöpartiet och Vänsterpartiet i minoritet och emot.
              Det var inte idealiskt, men det var en hygglig kompromiss. Det
              var ett bra resultat av flera års mycket öppna och omfattande
              förhandlingar som involverade hundratals folkvalda i hela Europeiska
              unionen och dessutom de länder som då ansökte om medlemskap, förutom
              naturligtvis våra demokratiskt valda regeringar i medlemsländerna.
            </seg>
            <seg n="942fbe34">
              Sveriges ambition den kommande helgen med det ny-nya fördraget
              bör vara att hålla kvar så mycket som möjligt av innehållet i
              det tidigare fördragsutkastet oförändrat. Det ska vi och andra
              länder åstadkomma genom att vara medgörliga och flexibla i fråga
              om det mindre viktiga, nämligen det exakta sättet och den exakta
              formen för hur texten kortas ned, organiseras om och ställs upp.
            </seg>
            <seg n="1be3a44e">
              Kort sagt är det viktigaste inte att den konstitutionella midsommarstången
              är elegant utan att den är robust och rustad för ruskväder.
            </seg>
            <seg n="c2c0a797">
              Vad är då viktigast att behålla? Jo, det är enligt min mening
              uppgörelsen om hur EU-besluten ska fattas i en större europeisk
              union med 27 eller ännu fler medlemsländer. Det är det som ger
              möjligheten att gå vidare och ta in ännu fler länder.
            </seg>
            <seg n="ba38e2e4">
              Vårt EU ska inte få fastna i beslutsförlamning och stormaktsdominans.
              Vårt EU med många medlemmar ska kunna styras både effektivt och
              demokratiskt. Mindre länder som Sverige, Estland och Finland,
              bara för att nämna några, ska inte få hamna i underläge. Reglerna
              ändras nu så att det blir lättare att fatta beslut även i ett
              större EU med många medlemsländer. Det kommer att krävas stöd
              av både 55 procent av antalet EU-länder och 65 procent av befolkningen
              i hela Europeiska unionen i de flesta fall. I särskilt känsliga
              frågor som skatter, utrikes- och säkerhetspolitik kommer enhällighet
              att krävas.
            </seg>
          </u>
          <note n="35ab47e3">
            Europarlamentets folkvalda får med detta förslag mer makt över
            besluten i EU-frågorna, liksom ledamöterna i Sveriges riksdag
            och andra nationella parlament.
          </note>
          <u who="carl_b_hamilton_b4f697" xml:id="i-dfe601d7ea42598c-0" n="4aea0cfd" prev="i-cfac48d0f0d3c33c-0">
            <seg n="0fe21490">
              EU-rätten har lika mycket företräde i dag och i morgon som den
              hade för tolv år sedan när Sverige 1995 blev medlem. Det är ingen
              förändring där alltså.
            </seg>
            <seg n="a0bc6828">
              Herr talman! Jag har talat om behovet av flexibilitet i formfrågor,
              men man ska lägga märke till att vi i betänkandet inte är flexibla
              i ett antal sakfrågor. Jag ska nöja mig med att nämna två.
            </seg>
            <seg n="df853817">
              För det första accepterar Sverige inte bland annat Nederländernas
              önskan om att infoga en text som i praktiken skulle minska EU:s
              öppenhet för nya medlemsländer, motverka goda grannrelationer
              och ett stabiliserande samarbete som kan leda till EU-medlemskap.
            </seg>
            <seg n="47230430">
              För det andra accepterar inte Sverige en text som skulle begränsa
              asylrätten eller otydliggöra regelverket för människor som vill
              komma till Europeiska unionen för att arbeta. Vi accepterar inte
              hemsnickrade begrepp som illegal immigration i introduktionen
              till det ny-nya fördraget. Sådana kan i praktiken ges lika många
              tolkningar som antalet medlemsländer.
            </seg>
            <seg n="9d9b154b">
              Den nedkortning i fördraget som smärtar mig mest som liberal
              är att stadgan om mänskliga rättigheter nu sätts lite på undantag
              med en hänvisning även om den alltjämt kommer att vara juridiskt
              bindande. Det hade varit bra om den hade fått en mer framträdande
              och tydlig plats för alla att läsa och begrunda.
            </seg>
            <seg n="c9dc2f15">
              Herr talman! Vänsterpartiet och Miljöpartiet sysslar i sin reservation
              i huvudsak med form och process men inte med Europas stora utmaningar
              och sakfrågor. Allt går för fort, fördolt och för folkomröstningsfritt.
              Det är inga förändringar och samma gamla fördrag, säger de. Men
              det är att luras lite med sanningen på en central punkt.
            </seg>
            <seg n="0b2cc4d1">
              Det faktum att klimatfrågan nu lyfts fram av EU-länderna som
              ett särskilt viktigt område för EU-politik struntar Miljöpartiet
              i, liksom i att EU är den globala klimatpolitikens starkaste och
              mest dynamiska grupp av länder med störst beslutskraft tack vare
              sin överstatliga unionsrätt. Det säger Miljöpartiet inget om.
            </seg>
            <seg n="0c8d71b2">
              Sålunda betecknar Miljöpartiet och Vänstern det faktum att EU-länderna
              i detta ny-nya fördrag vill lyfta fram bland annat klimat- och
              energifrågorna som närmast kosmetiska förändringar. Max Andersson
              talade här föraktfullt om att sockra fördraget.
            </seg>
            <seg n="12ae5d8a">
              För Miljöpartiet är det uppenbarligen viktigare att bekämpa Europeiska
              unionen än att bekämpa det globala klimathotet. För Vänstern och
              Miljöpartiet är devisen Sverige ut ur EU ett viktigare krav än
              att få ned världens koldioxidutsläpp. Att lämna EU är viktigare
              att slåss för än att slå vakt om EU:s hundratals rättsakter och
              internationella avtal på miljöområdet. Det är miljöpolitik för
              Vänsterpartiet och Miljöpartiet och miljö- och klimatpolitik i
              verkligheten.
            </seg>
            <seg n="643f96ac">
              Dessa två partier, herr talman, vill också i sin reservation
              ha fritt fram för ett Europa där var och en kan plocka ihop sin
              egen meny av samarbetsområden utan hänsyn till kostnaden i vid
              bemärkelse för övriga i sällskapet. Så lösligt och osolidariskt
              vill dessa två partier hantera det europeiska samarbetet.
            </seg>
            <seg n="763c034a">
              Här går en fundamental och ohyggligt viktig skiljelinje gentemot
              övriga fem partier. Vi andra fem, bland andra Folkpartiet, anser
              att det inte skulle ligga i Sverige intresse med denna pyttipanna.
              Vi i Europa ska i stället sträva efter att gå framåt gemensamt,
              med lika rättigheter och skyldigheter för länder och medborgare,
              utan föregångare och eftersläntrare. Det lyckas förvisso inte
              alltid, men vi ska alltid sträva efter att ha detta som vårt ideal.
            </seg>
          </u>
          <note type="speaker" n="77aa1566">
            Anf. 31 MAX ANDERSSON (mp) replik:
          </note>
          <u who="max_andersson_531f93" xml:id="i-53263247c13ddceb-7" n="2a19d9cb">
            <seg n="75a7858b">
              Herr talman! Frågan om klimatförändringen handlar i värsta fall
              om mänsklighetens överlevnad alternativt civilisationens fortlevnad.
              Frågan om Sveriges utträde ur EU handlar om demokratin, alliansfriheten
              och möjligheten att gå före med hårdare miljöregler. Måste man
              välja mellan mänsklighetens överlevnad och utträde ur EU är valet
              lätt.
            </seg>
            <seg n="42f4df76">
              EU är inte den fantastiska miljöorganisation som Carl B Hamilton
              utmålar den som. Världens viktigaste miljöorganisationer där besluten
              verkligen fattas är FN:s klimatkommission och G 8 som spelar en
              mycket stor roll framför allt när de samtalar med länder som Kina,
              Indien och USA.
            </seg>
            <seg n="67e0784b">
              EU har en klimatpolitik. Den gör bra och dåliga saker. Det går
              i rätt riktning, men man ska inte överdriva.
            </seg>
            <seg n="20c4eaad">
              Det känns ganska mycket som att Carl B Hamilton överdriver när
              han i ett annat sammanhang, på sin hemsida, till och med påstår
              att Miljöpartiets inkonsekvens i klimatpolitiken är värre än klimatförändringen.
              Carl B Hamilton är lite av en alarmist, måste jag säga.
            </seg>
            <seg n="95864dfb">
              Jag har en stor fråga till Carl B Hamilton när det gäller EU-konstitutionen.
              Det är: Kan du svara på någon av de frågor som jag har ställt
              tidigare i dag? Du är ju ganska kunnig om inte på klimat- så i
              alla fall på EU-frågorna. Kan du svara på frågorna? Var i fördraget
              finns det något som förbättrar EU:s förmåga att hantera klimatet?
              Kan du svara på den frågan?
            </seg>
          </u>
          <note type="speaker" n="e6b79bd0">
            Anf. 32 CARL B HAMILTON (fp) replik:
          </note>
          <u who="carl_b_hamilton_b4f697" xml:id="i-6ef6a9265455cc39-0" n="4aea0cfd">
            <seg n="0f6041ed">
              Herr talman! EU är, säger Max Andersson, inte en fantastisk miljöorganisation.
              I stället lyfter han fram G 8 och Förenta nationerna. Jo, men
              Europeiska unionen uppträder ju oftast som en enhet, som en stark
              aktör. Och ju starkare i klimatfrågan denna EU-aktör är, desto
              större inflytande får man i G 8, FN och andra sammanhang. Ni har
              en politik mot klimathotet men ni har inget verktyg i och med
              att ni säger nej till svenskt medlemskap i EU, och ni vill ju
              att Europeiska unionen ska vara svagare, inte starkare. Det är
              det som är er akilleshäl i dag, att ni har en klimatpolitik men
              inget sätt att förverkliga den. Ni tar avstånd från Europeiska
              unionen. Dess hundratals rättsakter på miljöområdet och dess ungefär
              50 internationella avtal om klimat- och miljöfrågor internationellt,
              tar ni ju avstånd från eftersom ni tar avstånd från själva organisationen
              och det faktum att Sverige är medlem. Ni vill att Sverige ska
              ha samma roll som Norge: att stå utanför och titta på. Det är
              inte det som jag menar är den globala politiken för att hejda
              klimathotet.
            </seg>
            <seg n="bc75e34e">
              Sedan frågar Max Andersson var i fördraget det kommer att stå.
              Jag kan ju inte säga exakt var det kommer att stå. Men det kommer
              att ha betydelse. Och att Max Andersson tar avstånd från den här
              fördragsändringen, som innehåller mer om klimatpolitiken, säger
              mer om Miljöpartiets klimat politik än något annat. När det kommer
              till kritan är det viktigare för er att bekämpa svenskt medlemskap
              i Europeiska unionen än att bekämpa det globala miljöhotet.
            </seg>
          </u>
          <note type="speaker" n="b2bd1e6d">
            Anf. 33 MAX ANDERSSON (mp) replik:
          </note>
          <u who="max_andersson_531f93" xml:id="i-53263247c13ddceb-8" n="2a19d9cb">
            <seg n="d441cfe1">
              Herr talman! Det finns viss risk att det här håller på att bli
              en klimatdebatt, men jag måste ändå fråga Carl B Hamilton om Folkpartiets
              klimatpolitik innehåller någon annan åtgärd än att de kritiserar
              Miljöpartiets linje vad gäller utträde ur EU. Annars har ni avskaffade
              flygskatter. Ni skär ned järnvägsbyggen. Ni pratar väldigt högt
              om att någon annan någon annanstans ska göra något. Men själva
              gör ni väldigt lite när det gäller konkret handling på klimatpolitikens
              område. Jag föreslår att du skaffar dig lite trovärdighet på det
              området först. Vi har många förslag som du kan få titta på om
              du vill.
            </seg>
            <seg n="2603c24e">
              Den nya skrivningen pratas det om, den skrivning som vi ännu
              inte ens har fått se i fördraget om klimatpolitiken. Om det blir
              en juridiskt bindande text där det står att klimatpolitiken är
              viktig, den ska vi jobba med, det är bra om jorden inte går under
              skriver man så i fördraget eller kanske med någon annan formulering
              kan det få en viss betydelse när EG-domstolen ska göra en juridisk
              tolkning på olika håll och kanter. Om man bara skriver det som
              en deklaration har det ingen juridisk giltighet. Carl B Hamilton
              vet precis lika väl som jag att det som har sagts från Tysklands
              håll, och det som har sagts från regeringens håll, är att det
              inte ska ges några nya befogenheter åt EU att hantera de här frågorna.
              Men han pratar ändå väldigt mycket om något som faktiskt inte
              är så mycket mer än, vad vi vet nu, vackra ord.
            </seg>
          </u>
          <note type="speaker" n="70abd259">
            Anf. 34 CARL B HAMILTON (fp) replik:
          </note>
          <u who="carl_b_hamilton_b4f697" xml:id="i-6ef6a9265455cc39-1" n="4aea0cfd">
            <seg n="0fdc732c">
              Herr talman! Jag tror att Miljöpartiet får välja vilket ben de
              ska stå på, ungefär som Berit Andnor tidigare sade. Nu säger Max
              Andersson att det är risk för att det här blir en klimatdebatt.
              Jag ser det som en fördel, och jag trodde att Miljöpartiet skulle
              välkomna att ha en debatt om klimatet.
            </seg>
          </u>
          <note type="speaker" n="55c5e413">
            (MAX ANDERSSON (mp):
          </note>
          <u who="max_andersson_531f93" xml:id="i-53263247c13ddceb-9" n="2a19d9cb">
            <seg n="b7a716d3">
              Inte överallt och inte alltid.
            </seg>
            <seg n="25449c82">
              TALMANNEN: Nu är det Carl B Hamilton som har ordet!)
            </seg>
            <seg n="717c8f03">
              Jag tror att det faktum att man skriver in klimatfrågan i det
              nya fördraget har den fördelen att när länder och andra tar upp
              den här frågan kan de stödja sig på fördraget. De kan säga: Det
              har vi skrivit in här. Det har alla länder blivit överens om.
              Det är numera en viktig fråga för Europeiska unionen läs fördraget!
              Den möjligheten för länder, att hänvisa till detta fördrag på
              det sättet, vill Max Andersson inte ha, för han säger nej till
              det här fördraget.
            </seg>
            <seg n="11f732c4">
              Det andra är naturligtvis att EG-domstolen i vissa rättsliga
              sammanhang kommer att ta hänsyn till den här nya fördragstexten,
              och tvingas ta hänsyn till den, för detta är delvis en ny inriktning
              av den europeiska unionens samlade arbete på det rättsliga området.
              Det är ju alldeles klart.
            </seg>
            <seg n="c0ecd6eb">
              Sedan har Folkpartiet lagt fram klimatpolitiska program, och
              jag välkomnar om Max Andersson vill ta del av dem. Det är en del
              andra miljöpartister som har både uppfattat och uppskattat det
              intresset.
            </seg>
          </u>
          <note type="speaker" n="acab44ef">
            Anf. 35 PERNILLA ZETHRAEUS (v) replik:
          </note>
          <u who="unknown" xml:id="i-907240f9a7b1022c-7" n="0370d5b3">
            <seg n="9820f457">
              Herr talman! De skrivningar som det talas om i fördragsdiskussionerna
              nu kommer ju att väga lätt jämfört med EU:s grundstrukturer. Här
              finns motorvägar. Här finns långa transporter. Här finns en jordbrukspolitik
              som gynnar storskalighet och missgynnar ekologiska jordbruk. Här
              finns en fiskepolitik som missgynnar ekologiskt fiske. Här finns
              en handelspolitik som sätter käppar i hjulet när medlemsländerna
              vill gå före och hävda miljökriterier och klimatfrämjande åtgärder
              framför den fria konkurrensen. Det här är ett grundproblem. Vänsterpartiet
              har jobbat hårt på miljöområdet i EU-parlamentet under alla de
              år då Sverige har varit medlemmar i den europeiska unionen.
            </seg>
            <seg n="e6faa50c">
              EU har också uppnått positiva saker på miljöområdet. Det avtal
              som handlar om en reducering av koldioxidutsläppen är ett exempel
              på det. Men i diskussionerna om ett nytt konstitutionellt fördrag
              har klimatfrågorna vägt lätt som en fjäder. Där har det diskuterats
              till intet förpliktande skrivningar i en allmän text. Det finns
              ingen ny beslutskompetens, ingenting som på allvar ingriper i
              de miljöförstörande strukturer som finns. Därför ska man inte
              övervärdera konstitutionens, det nya fördragets, betydelse på
              de här områdena.
            </seg>
            <seg n="1a630b5b">
              Sedan nämnde Carl B Hamilton förslaget som har förts fram i förhandlingarna
              och som stöds i Miljöpartiets och Vänsterpartiets reservation
              om att låta medlemsländer ställa sig utanför områden i EU-samarbetet
              som man själv väljer. Det kallar Carl B Hamilton för lösligt och
              oansvarigt och ett förslag som inte tar hänsyn till kostnaderna
              för de övriga. Då skulle jag vilja fråga Carl B Hamilton: På vilket
              sätt är det svenska nejet till EMU:s tredje steg lösligt och oansvarigt?
            </seg>
          </u>
          <note type="speaker" n="376edfe4">
            Anf. 36 CARL B HAMILTON (fp) replik:
          </note>
          <u who="carl_b_hamilton_b4f697" xml:id="i-6ef6a9265455cc39-2" n="4aea0cfd">
            <seg n="12ec7404">
              Herr talman! Jag tror att om de europeiska länderna i alltför
              stor utsträckning skulle välja att gå i olika takt och fördjupa
              sitt samarbete på vissa områden och inte på andra kommer det att
              leda till en fragmentering av det europeiska samarbetet. Det kommer
              att borga för att man får en återgång till den tid då det var
              stormakterna som bestämde i Europa och genom påtryckningar tvingade
              mindre länder, som Sverige, Estland och Finland, som jag nämnde
              i mitt anförande, att anpassa sig. Vi vill inte ha det. Vi vill
              ha ett Europa där länder är jämbördiga i så stor utsträckning
              som möjligt. Men konsekvensen av Vänsterpartiets politik är ett
              stormaktsdominerat Europa.
            </seg>
            <seg n="9a3b6af0">
              Låt mig sedan säga något om jordbruket. Det är inte bra i EU.
              Fiskepolitiken det är utfiskning i EU. Handelspolitiken är inte
              heller idealisk. Men den politik som ni har är ju att vi ska vara
              helt utanför Europeiska unionen. Där ska inte Sveriges regering
              ha rösträtt över huvud taget. Ni vill ju att vi ska samma ställning
              som Norge. Ni vill inte att svenska parlamentariker vare sig de
              sitter i Europaparlamentet eller denna kammare ska ha något inflytande,
              för ni vill ju att Sverige ska vara utanför helt och hållet. Ni
              får ju välja spår. Ni kan inte samtidigt säga att det är något
              som är fel i EU och sedan låtsas som att ni kan göra något åt
              det. Er politik leder till att vi absolut inte kan göra något
              åt de här missförhållandena över huvud taget. Sverige kommer inte
              att vara representerat, varken genom Europaparlamentariker, nationella
              parlamentariker eller den svenska regeringen, i de sammanhang
              där ni vill genomföra förbättringar. Ni får välja spår. Är ni
              ute, är ni inne eller är ni i helvetet? Jag tror faktiskt att
              ni är närmast det senast nämnda.
            </seg>
          </u>
          <note type="speaker" n="5365a684">
            Anf. 37 PERNILLA ZETHRAEUS (v) replik:
          </note>
          <u who="unknown" xml:id="i-907240f9a7b1022c-8" n="0370d5b3">
            <seg n="2dab4941">
              Herr talman! Man måste se sanningen i vitögat. EU är inte uppbyggt
              för att göra något åt klimatfrågorna. EU är inte uppbyggt för
              att skapa en bättre miljö. EU är uppbyggt kring de handelspolitiska
              frågorna, ursprungligen en handelsunion och en del annat.
            </seg>
            <seg n="871ed318">
              Klimatfrågorna och miljöengagemanget har kommit till så småningom,
              men det har hittills aldrig tillåtits utmana de grundläggande
              strukturerna. Vad man bör göra nu är naturligtvis inte att dra
              till med de gamla argumenten: Ni vill ju inte var med i EU alls.
              Vänsterpartiet och Miljöpartiet är emot det svenska EU-medlemskapet.
            </seg>
            <seg n="3955cea3">
              Den frågan står inte på dagordningen. Till skillnad från många
              liberala debattörer som talar för att införa euron i Sverige trots
              det svenska folkomröstningsnejet respekterar Vänsterpartiet folkomröstningsresultat.
              Frågan om ett svenskt EU-medlemskap har avgjorts i en folkomröstning
              och Sverige är medlem i EU. Det Sverige ska göra i dag är att
              agera för miljöpolitiken, för att enskilda medlemsländer ska kunna
              gå före på miljöområdet, för en reformering eller avveckling vilket
              ju till och med har kommit från regeringshåll av jordbrukspolitiken
              och för att det upprättas fler internationella klimat- och energiöverenskommelser
              där länderna åtar sig att reducera sina koldioxidutsläpp.
            </seg>
            <seg n="056070b1">
              Det är de viktiga åtgärder man kan göra, inte att skriva till
              intet förpliktande skrivningar i ett fördrag och därmed legitimera
              detsamma.
            </seg>
            <seg n="507dfae8">
              Jag saknar fortfarande svar på min första fråga. På vilket sätt
              är det lösligt och oansvarigt att Sverige står utanför EMU:s tredje
              steg?
            </seg>
          </u>
          <note type="speaker" n="12f54845">
            Anf. 38 CARL B HAMILTON (fp) replik:
          </note>
          <u who="carl_b_hamilton_b4f697" xml:id="i-6ef6a9265455cc39-3" n="4aea0cfd">
            <seg n="be9bb496">
              Herr talman! Vänsterpartiet säger så här: Vi ska inte överdriva
              EU:s intresse för klimatfrågorna. Vänsterpartiet säger så här:
              EU är inte uppbyggt för att hantera klimatfrågan.
            </seg>
            <seg n="55cd85a4">
              Nu har ju Europeiska unionen ändrat sig. Angela Merkel hade en
              stor förhandlingsframgång för bara någon månad sedan. Vi bejakar
              det. Vi tycker att det är bra. Jag tycker att vi ska fånga det
              tillfället i flykten och se till att Europeiska unionen mycket
              mer än tidigare ägnar sig åt klimatfrågorna. Jag tror att det
              finns ett stöd för detta.
            </seg>
            <seg n="2b39e8df">
              Vi som liberaler, och de flesta i den här kammaren, vill ju arbeta
              inom Europeiska unionen och stärka unionen och unionens förmåga
              att hantera det globala miljöhotet och det globala klimathotet.
              Ni vill ju inte det. På första maj har ni ju banderoller där det
              står: Sverige ut ur EU.
            </seg>
            <seg n="32cfcafd">
              Pernilla Zethraeus kan inte förneka att det är så. Er grundläggande
              politik är att Europeiska unionen är för stark. Ni vill ha en
              svagare union och ni vill att Sverige ska vara någon annanstans
              än som medlem i Europeiska unionen. Jag tycker att det är dystert.
              Det visar att de båda partierna saknar verktyg för att genomföra
              en globalt effektiv miljö- och klimatpolitik.
            </seg>
          </u>
          <note type="speaker" n="011ea921">
            Anf. 39 INGVAR SVENSSON (kd):
          </note>
          <u who="ingvar_svensson_4c39cd" xml:id="i-3dfef6e777b49c48-0" n="5a90860a">
            <seg n="4001d856">
              Herr talman! Mycket klokt har sagts i debatten då menar jag inte
              reservanternas anföranden.
            </seg>
            <seg n="fc967c43">
              EU-projektet är en fantastisk idé. Den har genomförts. Den bygger
              på en mycket genial tanke, nämligen: Hur skapar vi fred i Europa?
            </seg>
            <seg n="42c15f9a">
              Jo, vi bygger ihop ekonomierna. Då ökar vi beroendet av varandra.
              När vi är beroende av varandra bekrigar vi inte varandra. Det
              är en mycket genial och enkel idé.
            </seg>
            <seg n="c20e2b93">
              Det finns naturligtvis många problem inom EU, eller EG som vi
              ju också har som begrepp, men vi har ju problem i Sverige också.
              Det är mänskligt. Vi befinner oss ständigt i problemställningar.
            </seg>
            <seg n="d8d5773e">
              Vi har en tendens att inte bara i EU-sammanhang se saker och
              ting ur ett grodperspektiv. Vi borde mer se saker och ting ur
              ett fågelperspektiv med modernt språkbruk säger man helikopterperspektiv.
            </seg>
            <seg n="785593c6">
              Det är fantastiskt att sex länder i Kol- och stålunionen har
              utvecklats till en mycket stor organisation med 27 medlemsstater.
              Kerstin Lundgren talade om den oerhörda betydelse som EU har haft
              för demokratins utbredning och uppbyggnad i Europa.
            </seg>
            <seg n="7a6d61e3">
              Herr talman! Under ett par års tid har vi alla mötts av att EU-konstitutionen
              är död och begraven. Det har varit ett vanligt argument efter
              Frankrikes och Nederländernas nej i folkomröstningarna.
            </seg>
            <seg n="b667d703">
              Jag skulle vilja travestera Galileo: Dock rör hon på sig.
            </seg>
            <seg n="116b30b6">
              I EU-processen befinner man sig ofta i olika nivåer och på platåer.
              Man löser ett problem och befinner sig på en platå, så skapas
              nya problem och man skapar en ny platå i processen. Det fixar
              sig alltid efter hand på något sätt.
            </seg>
            <seg n="d18b4abd">
              18 stater har ratificerat konstitutionen. Det finns ytterligare
              ett antal stater som betraktas som det konstitutionella fördragets
              vänner. Det är viktigt att komma ihåg i debatten att detta är
              ett fördrag och inte till sin karaktär en konstitution, även om
              man kallar det fördraget om en konstitution för Europa.
            </seg>
            <seg n="d4d6d3b4">
              Det konstitutionella fördraget har naturligtvis skönhetsfläckar.
              Göran Lennmarker och jag deltog ju i konventsarbetet omkring de
              här frågorna en gång i tiden. Vi hade invändningar på ett antal
              punkter som att välja en permanent president för Europeiska rådet
              och den dubbelhattade utrikesministern. Jag hade också synpunkter
              på hur man skulle se på subsidiaritetsprincipen. Det är ingen
              judiciell princip, men det fastslås i det konstitutionella fördraget
              att den har judiciell verkan. Det är intressant att Grundlagsutredningen
              nu har fått en expertrapport om den kommunala självstyrelsen.
              Experterna konstaterar just att subsidiaritetsprincipen inte är
              en judiciell princip.
            </seg>
            <seg n="a619d08b">
              Det här fördraget är en kompromiss. Vad är kriteriet för en kompromiss?
              En mycket bra kompromiss är sådan att alla är lika missnöjda,
              men man kan leva med kompromissen. Det konstitutionella fördraget
              är en sådan kompromiss.
            </seg>
            <seg n="ad335d54">
              Nu gäller det att hitta lösningar på detta. Angela Merkel och
              Tysklands ordförandeskap har ett antal idéer om hur man ska kunna
              lösa upp problematiken. I det här betänkandet har vi, som har
              berörts tidigare, ett antal punkter om att vi kan acceptera mycket
              i det här upplägget.
            </seg>
            <seg n="9cf85ccb">
              Observera att förslagen i det betänkande som vi ska ställa oss
              bakom i riksdagen är styrande i någon mening, eller åtminstone
              inriktningsgivande för regeringen. I slutändan är det regeringen
              som har förhandlingsmandat. Man kan ju råka illa ut i riksdagen
              om man inte följer vad riksdagen säger. Det var precis vad som
              hände när det gäller det konstitutionella fördraget. Sex partier
              var emot en vald ordförande i Europeiska rådet, men den svenska
              regeringen accepterade det ändå. Vid en sammanvägning har även
              de fem partierna accepterat kompromissen.
            </seg>
            <seg n="9899ac85">
              Herr talman! Klimatfrågan har redan diskuterats fram och tillbaka
              i dag. Det intressanta är att redan i dag ligger miljöfrågorna
              inom EU:s kompetensområde och en viss del av energipolitiken genom
              inremarknadsfrågorna.
            </seg>
            <seg n="75e8073a">
              I det konstitutionella fördraget säger man däremot att energi
              och miljö tillhör de delade befogenheterna. Därför är det inte
              så märkligt att man nämner klimatfrågorna. Det ska inte innebära
              någon ny kompetens. Redan det här fördraget kommer att innebära
              att man har energi som en kompetens i sammanhanget.
            </seg>
            <seg n="84e20790">
              Herr talman! Jag ska också kort säga något om folkomröstningar.
              Det är väldigt problematiskt att ha en folkomröstning om en text
              av den här omfattningen. Det är väl ingen som skulle komma på
              idén att vi skulle ha en folkomröstning om hela brottsbalken.
            </seg>
            <seg n="15a5b4da">
              Vi har tidigare i dag diskuterat att det är svårt att veta hur
              ett nej ska tolkas. Men det är inte heller okomplicerat om man
              förbinder sig vid att en folkomröstning ska vara vägledande för
              hur riksdagen beslutar. Blir det ett nej är det okomplicerat.
              Då tackar man nej. Men blir det ett ja återstår ändå riksdagens
              prövning av fördraget enligt 10 kap. regeringsformen. Den saken
              är inte helt enkel.
            </seg>
            <seg n="23a916ce">
              Det har talats om att EU ska bli ett Europas förenta stater.
              Nej, det kommer det inte att bli. EU ska aldrig få en egen autonom
              rättskompetens eller, som vi säger, kompetenskompetens. EU ska
              även fortsättningsvis bygga på tilldelade befogenheter. Det ska
              vara medlemsstaterna som äger fördraget.
            </seg>
          </u>
          <note type="speaker" n="bb6056cd">
            Anf. 40 MAX ANDERSSON (mp) replik:
          </note>
          <u who="max_andersson_531f93" xml:id="i-53263247c13ddceb-10" n="2a19d9cb">
            <seg n="ecf6b541">
              Herr talman! Om något är dött och begravet men ändå rör på sig
              har man skäl att vara mycket orolig. Det finns de som säger att
              vigvatten skulle vara en bra lösning på problemet. Själv föredrar
              jag dock folkomröstningar.
            </seg>
            <seg n="66279323">
              Folkomröstningar är inte så svåra att tolka. Om det är ett nej,
              är det ett nej, inte ett ja. Ett nej betyder att någon form av
              förändring måste till.
            </seg>
          </u>
          <note type="speaker" n="142c2042">
            Anf. 41 INGVAR SVENSSON (kd) replik:
          </note>
          <u who="ingvar_svensson_4c39cd" xml:id="i-3dfef6e777b49c48-1" n="5a90860a">
            <seg n="4b5833ec">
              Herr talman! Jag har för min del inte sagt att konstitutionen
              är död och begraven. Det är sådana som Max Andersson som har sagt
              detta. Jag har hört det intill leda. Jag har under tidens gång
              även fått frågan om jag tror att fördraget på något sätt kommer
              att genomföras i framtiden. Jag har sagt att jag tror det.
            </seg>
            <seg n="23005748">
              Att Frankrike och Nederländerna sade nej i processen är Frankrikes
              och Nederländernas sak. Det tänker jag inte lägga mig i.
            </seg>
          </u>
          <note type="speaker" n="bd8fa1fa">
            Anf. 42 Statsrådet CECILIA MALMSTRÖM (fp):
          </note>
          <u who="louise_malmstrom_8b817a" xml:id="i-5ae599093bd85710-0" n="f4d9836e">
            <seg n="9171660d">
              Herr talman! Tack för att jag får delta i denna viktiga riksdagsdebatt
              om EU:s nya fördrag och det betänkande som det sammansatta utskottet
              har lagt fram. Eftersom jag är en varm anhängare av en europeisk
              union med en tydligare konstitutionell fördragsram är jag glad
              över att riksdagen har tydliga ambitioner i frågan.
            </seg>
            <seg n="8f8fa9c4">
              Såväl jag som statsministern och statssekreterare Nicola Clase
              har vid upprepade tillfällen under våren haft överläggningar med
              det sammansatta utskottet om de pågående förhandlingarna med det
              tyska ordförandeskapet. Regeringens ambition har varit att ha
              ett tätt samarbete med hela riksdagen, EU-nämnden och naturligtvis
              särskilt med det sammansatta utskottet. Jag hoppas att utskottets
              ledamöter har upplevt vårt samarbete som produktivt.
            </seg>
            <seg n="5d26ada7">
              Betänkandet från det sammansatta utskottet visar igen att en
              stor majoritet av Sveriges riksdag står bakom den position som
              Sverige har intagit i frågan om fördraget. Vi har tillsammans
              med en majoritet av de andra medlemsländerna varit tydliga med
              att vi värnar om det fördrag som EU-länderna tillsammans undertecknade
              i Rom 2004. I de diskussioner som har förts under våren, både
              med det tyska ordförandeskapet och i bilaterala kontakter med
              övriga medlemsländer, har den svenska utgångspunkten varit tydlig.
              De kompromisser och lösningar som nåddes under flera år av förhandlingar
              och samtal i konventet och under den påföljande regeringskonferensen
              är på det stora hela väl avvägda och balanserade.
            </seg>
            <seg n="3d49805a">
              Det konstitutionella fördraget skapar en mer överskådlig struktur
              i fördragen, och Sveriges uppfattning är därför att balansen och
              helhetslösningen i det liggande förslaget bör upprätthållas och
              att innehållet i sak inte bör öppnas för nya förhandlingar. Det
              är glädjande att konstatera att denna utgångspunkt är väl förankrad
              i riksdagen.
            </seg>
            <seg n="f4b0d519">
              Det finns delar i förslaget som är särskilt viktiga för Sverige.
              Det går att gruppera dem i tre områden.
            </seg>
            <seg n="392f16d0">
              För det första: Det ger oss regler som gör beslutsfattandet effektivare.
              Om EU ska kunna hantera viktiga framtidsfrågor och inte stå handlingsförlamat
              inför frågor som rör till exempel internationell brottslighet
              och migration, måste beslut kunna fattas effektivare än i dag.
              Det sker genom att kvalificerad majoritet blir huvudregel och
              att pelarsystemet försvinner. Vi får också bättre möjlighet att
              föra en mer samordnad utrikespolitik. Dessutom införs regler om
              unionens institutioner, som innebär att EU kan fungera oavsett
              antalet medlemsländer. Det är helt nödvändigt för att utvidgningen
              ska kunna fortsätta.
            </seg>
            <seg n="d2e19ecc">
              För det andra: Ökad insyn och öppenhet. Det konstitutionella
              fördraget slår fast att rådets möten ska vara öppna när man debatterar
              och beslutar om lagstiftning. EU:s offentlighetsprincip som ska
              garantera medborgarna tillgång till institutionernas handlingar
              stadfästs i fördraget. Riksdagen får en tydligare roll i bevakningen
              av att subsidiaritetsprincipen respekteras.
            </seg>
            <seg n="e2b9c5eb">
              För det tredje: Ett tydligare medborgarperspektiv. Stadgan för
              medborgerliga rättigheter, som har funnits sedan 2002, blir rättsligt
              bindande för medlemsstaterna när de tillämpar gemenskapsrätten.
              Dessutom ska EU ansluta sig till Europarådets konvention om de
              mänskliga rättigheterna.
            </seg>
            <seg n="b76f8a2b">
              Efter att först Frankrike och sedan Nederländerna röstat nej
              till det konstitutionella fördraget blev det tydligt att det måste
              ske förändringar i den text som fanns för att den skulle antas.
              Med detta sagt vill jag också poängtera att två andra länder,
              Spanien och Luxemburg, har röstat ja i sina folkomröstningar och
              att ytterligare 16 länder har ratificerat fördraget i sina parlament.
            </seg>
            <seg n="3fdd5774">
              På Europeiska rådets möte i juni förra året fick det tyska ordförandeskapet
              i uppgift att lägga fram en rapport om läget i fördragsfrågan
              och förslag om hur den fortsatta processen ska hanteras. Det ska
              nu diskuteras på toppmötet på fredag.
            </seg>
            <seg n="621e45f5">
              Tyskland har som ordförandeland under våren skött uppgiften på
              ett ansvarsfullt sätt. Man har i diskussioner med varje medlemsland
              försökt att hitta frågor där enighet råder och också identifiera
              frågor där vi behöver nå en kompromiss. Målet har hela tiden varit
              att slå vakt om det institutionella paketet i det konstitutionella
              fördraget, alltså de delar som handlar om beslutsfattandet.
            </seg>
            <seg n="f83f0db2">
              Jag är medveten om att det har framförts kritik mot att processen
              inte har varit tillräckligt öppen, särskilt med tanke på hur det
              konstitutionella fördraget mejslades fram i konventet på ett öppet
              och demokratiskt sätt. Jag kan delvis instämma i den kritiken,
              men det är uppenbart att det har krävts och kommer att krävas
              långa och omfattande bilaterala förhandlingar med vissa medlemsländer
              för att det ska gå att enas. Regeringen har försökt att vara så
              öppen som det någonsin är möjligt med riksdagen för att se till
              att man är informerad i alla avseenden.
            </seg>
            <seg n="746e8148">
              Det tyska ordförandeskapets lägesrapport lades fram i förra veckan,
              och jag hade möjlighet att diskutera den med riksdagens EU-nämnd
              i fredags. Mycket av innehållet i rapporten känns igen från de
              diskussioner vi har haft under våren. Jag kan konstatera att rapporten
              bekräftar målet och inriktningen i fördragsfrågan och ligger i
              linje med vad den svenska regeringen och majoriteten i riksdagen
              önskar. Ordförandeskapets mål är att vid mötet på fredag försöka
              nå enighet om hur ett nytt fördrag ska se ut och mandatet till
              en regeringskonferens, som då i huvudsak blir mer teknisk. Tanken
              är att regeringskonferensen ska arbeta under sommaren och hösten
              och avsluta sitt arbete före årets slut. Då kan ett nytt fördrag
              ratificeras och förhoppningsvis finnas på plats i god tid innan
              valet till Europaparlamentet i juni 2009.
            </seg>
            <seg n="66f91976">
              När det gäller utformningen av fördraget är avsikten att behålla
              de viktiga reformerna genom att göra tillägg i befintliga fördrag.
              I stället för en ny konstitution blir då lösningen att lägga fram
              ändringsförslag på samma sätt som tidigare i Maastrichtfördraget,
              Amsterdamfördraget och Nicefördraget. Det EU-fördrag som finns
              i dag ska bestå men justeras i enlighet med innehållet i det konstitutionella
              fördraget. Även EG-fördraget ska justeras och dessutom byta namn
              till fördrag om unionens funktionssätt. Detta namnbyte har att
              göra med att pelarstrukturen försvinner och unionen blir en enhetlig
              juridisk person. Därmed blir det ingen skillnad mellan EG och
              EU.
            </seg>
            <seg n="e9cc6124">
              Idén bakom ändringsförslagen är också att undvika den symbolik
              som en konstitution innebär det är ingen konstitution och att
              också skära bort en del symboliska delar i texten, som har diskuterats
              här. Sverige har, precis som alla medlemsländer, accepterat denna
              kompromiss, men det ska noteras att en del av fördelarna med helheten
              i det konstitutionella fördraget går förlorade, vilket utskottet
              också säger i sitt betänkandet.
            </seg>
            <seg n="9fea4ae1">
              Det är väl känt att de medlemmar som har haft bekymmer med ratificeringen
              har väckt önskemål om förändringar av själva innehållet i det
              konstitutionella fördraget. Vi hade i söndags kväll en lång diskussion
              med utrikes- och EU-ministrarna från samtliga medlemsländer. Det
              var klargörande på det sättet att vi kunde identifiera vilka frågor
              som återstår att lösa.
            </seg>
            <seg n="f1e1794e">
              Frågan om symboler och att ta bort unionsrättens företräde framför
              nationell rätt förefaller det finnas enighet om. En del övrig
              terminologi i fördraget kommer också att förändras. Samtliga medlemsstater
              accepterar också att det blir en fördragsändring av det slag jag
              har talat om.
            </seg>
            <seg n="92f65484">
              Samtidigt finns det en del frågor där ordförandeskapet fortfarande
              försöker hitta lösningar och som kommer att bli föremål för diskussion
              på toppmötet. Det handlar först och främst om stadgan för grundläggande
              rättigheter, som jag vet att utskottet och riksdagen lägger stor
              vikt vid. Vi vet att det finns ett motstånd mot att göra stadgan
              rättsligt bindande, men vi kommer från regeringens sida att tillsammans
              med likasinnade länder verka för att den får en rättsligt bindande
              karaktär. Vi bedömer att det finns goda chanser att nå framgång
              i den frågan.
            </seg>
            <seg n="b203f1ea">
              En annan utestående fråga handlar om att avskaffa pelarstrukturen.
              Där är en del länder fortfarande tveksamma. En tredje fråga handlar
              om att EU blir en juridisk person. En del medlemsländer är tveksamma
              här också. Vi tycker att den reformen är viktig för att EU ska
              kunna uppträda samlat utåt och för att man ska kunna ingå internationella
              avtal. Även här finns det som sagt tveksamheter.
            </seg>
            <seg n="7585c5b4">
              Även en del andra förslag till ändringar har förts fram under
              vårens diskussioner. En sådan är att föra in Köpenhamnskriterierna
              som en del av fördragstexten. Regeringen delar helt och hållet
              utskottets uppfattning att detta inte bör ske, eftersom beslut
              om och när ett land ska beviljas medlemskap naturligtvis i enlighet
              med de kriterier vi har satt upp ändå till slut är politiskt och
              inte juridiskt. En majoritet av medlemsländerna stöder vår ståndpunkt.
            </seg>
            <seg n="abe96d8e">
              Nästa steg i processen är att medlemsstaternas kontaktpersoner,
              som kallas sherpor på EU-slang, träffas i kväll för att på nytt
              försöka hitta lösningar som är möjliga in i det sista. Inför mötet
              kommer det att presenteras ett tekniskt juridiskt förhandlingsförslag
              som ska behandlas av stats- och regeringscheferna på midsommarafton.
              Det är viktigt att de 27 medlemsländerna i vår union kan enas
              om ett nytt fördrag på fredag, eller möjligen på lördag eller
              söndag.
            </seg>
            <seg n="cc7b2f63">
              Samarbetet har stått och stampat på en del områden under en tid.
              Det är hög tid att vi löser frågan om ett EU-fördrag och hur EU
              ska fungera i framtiden. Vi behöver kunna lägga mycket mer kraft
              på att ta itu med de riktiga sakpolitiska frågorna. Klimatfrågorna
              har diskuterats mycket här. Det handlar också om förbättringen
              av den inre marknaden, kampen mot den gränsöverskridande brottsligheten,
              migration och kampen för en bättre värld.
            </seg>
            <seg n="937c8fbb">
              Det är viktigt att kunna göra det här, och därför behöver vi
              naturligtvis ett nytt regelverk. Det är också helt nödvändigt
              med ett nytt regelverk för att utvidgningen av EU ska kunna fortsätta.
              Unionen måste kunna fungera oavsett antalet länder. Viktigast
              av allt är att medborgarnas förtroende för EU-samarbetet måste
              öka och att EU kan fortsätta att lösa de gemensamma problem som
              vi står inför.
            </seg>
          </u>
          <note type="speaker" n="ef38a805">
            Anf. 43 MAX ANDERSSON (mp) replik:
          </note>
          <u who="max_andersson_531f93" xml:id="i-53263247c13ddceb-11" n="2a19d9cb">
            <seg n="b13c64c8">
              Herr talman! Jag vill passa på att berömma regeringen för en
              sak som den faktiskt har gjort bra. Jag tyckte att ministern var
              alldeles för blygsam när hon beskrev regeringens kamp för att
              Köpenhamnskriterierna, de regler som gäller för EU:s utvidgning,
              inte ska föras in i fördraget. Om man ska tro på det som regeringens
              representanter har berättat för oss i utskottet och jag tror på
              det är det till stor del den svenska regeringens förtjänst att
              så inte kommer att ske. Det är väldigt bra gjort.
            </seg>
            <seg n="fca52557">
              Varför är det då så bra gjort att inte i fördraget föra in de
              regler som ändå gäller? Jo, för att om man för in dem får man
              en kraftigt försämrad förhandlingsposition vad gäller utvidgningen.
              Det skulle kunna äventyra eller åtminstone försvåra utvidgningen
              om man skrev in dem. Jag tycker att regeringen har gjort ett bra
              jobb på den här punkten.
            </seg>
            <seg n="f607af22">
              Däremot har inte regeringen uteslutande gjort ett bra jobb. Jag
              tänker på frågan om det principbeslut om det gemensamma försvaret
              som ingår i konstitutionen. Det finns en skrivning i Nicefördraget
              som säger att den gemensamma försvarspolitiken skulle kunna leda
              till ett gemensamt försvar. I konstitutionen ska den ersättas
              med en skrivning som säger att den gemensamma försvarspolitiken
              kommer att leda till ett gemensamt försvar. Visserligen kommer
              detta att ske först när medlemsstaterna i enighet så beslutar,
              men detta innebär icke desto mindre en kraftig försämring av Sveriges
              förhandlingsposition.
            </seg>
            <seg n="8dd6357f">
              Nu vet jag att ministern själv är motståndare till svensk alliansfrihet
              och kanske inte skulle motsätta sig att vi gick med i ett europeiskt
              försvar. Jag vill ändå fråga ministern: Innebär inte den skrivning
              som ligger på bordet en kraftig förstärkning av den förhandlingsposition
              som ministern själv önskar se?
            </seg>
          </u>
          <note type="speaker" n="4b139d89">
            Anf. 44 Statsrådet CECILIA MALMSTRÖM (fp) replik:
          </note>
          <u who="louise_malmstrom_8b817a" xml:id="i-5ae599093bd85710-1" n="f4d9836e">
            <seg n="87572fcf">
              Herr talman! Jag tackar Max Andersson för berömmet. Det var roligt
              att höra att vi gör någonting bra, och det är sant att vi kämpar
              intensivt i frågan och en del andra frågor. Det ska vi fortsätta
              att göra in i det sista.
            </seg>
            <seg n="b50c412a">
              Frågan om försvaret fanns med i kompromissen och har diskuterats
              i förra riksdagen och i denna riksdag. Det har inte funnits någon
              anledning att ändra den frågan. Det tyckte inte den förra riksdagen,
              och det tycker inte denna riksdag heller. Vi har därför inte fört
              in den, eftersom vi inte har fört in någon av de nya institutionella
              frågorna i förhandlingsfrågan.
            </seg>
            <seg n="72299c65">
              Det innebär inte att EU kommer att utveckla ett försvar. Om det
              sker är det ett beslut som ska fattas enhälligt av medlemsländerna.
              Jag tycker att Berit Andnor svarade väldigt klokt på den frågan.
              Jag ser inga förutsättningar för att ett sådant beslut skulle
              kunna fattas i dag eller i morgon.
            </seg>
            <seg n="f4f87d85">
              Däremot tycker vi att det är viktigt att EU utvecklar sin utrikespolitiska
              förmåga. Det tror jag att riksdagen också tycker, i alla fall
              dess majoritet. Jag tycker att det är jättebra att EU i dag finns
              närvarande på ett dussintal platser runt omkring i världen, där
              man ibland tillsammans med FN, ibland på egen hand både militärt
              och civilt försöker verka för att utveckla säkerheten, för att
              se till att val kan genomföras, kanske för första gången i ett
              land, och för att se till att underlätta i det nationsbyggande
              som krävs efter krigs- och konfliktsituationer. Att detta samarbete
              utvecklas och att Sverige ska ta ansvar för Nordic Battle Group
              från och med nästa år tycker jag är väldigt glädjande. Jag är
              stolt över det.
            </seg>
            <seg n="35358296">
              Men skrivningarna i fördraget ger som sagt inte anledning till
              någon annan tolkning än att beslutet fattas enhälligt. Jag har
              väldigt svårt att tro att ett sådant beslut kommer att fattas.
            </seg>
          </u>
          <note type="speaker" n="a0b44c10">
            Anf. 45 MAX ANDERSSON (mp) replik:
          </note>
          <u who="max_andersson_531f93" xml:id="i-53263247c13ddceb-12" n="2a19d9cb">
            <seg n="2231fc75">
              Herr talman! Beslutet om det gemensamma försvaret kommer inte
              att fattas i dag, i morgon eller ens nästa tisdag. Det kommer
              nog att dröja betydligt längre än så. Men är det ändå inte så
              att om man skriver in en paragraf där det står att det kommer
              att bli ett gemensamt försvar, om man säger att det ska bli så,
              om man går med på principen, har man då inte försvagat Sveriges
              förhandlingsposition för oss som inte vill ha detta?
            </seg>
          </u>
          <note type="speaker" n="aed679dc">
            Anf. 46 Statsrådet CECILIA MALMSTRÖM (fp) replik:
          </note>
          <u who="louise_malmstrom_8b817a" xml:id="i-5ae599093bd85710-2" n="f4d9836e">
            <seg n="4779a55e">
              Herr talman! Nej, det har man inte. De länder som har en utrikes-
              och säkerhetspolitik med vissa reservationer, till exempel Sverige,
              Finland och Irland, har gjort samma bedömning och tolkat det som
              att det är ett beslut som kräver total enhällighet. Det är Sveriges
              riksdag som i så fall skulle fatta ett sådant beslut. Jag ser
              inget sådant beslut komma.
            </seg>
          </u>
          <note type="speaker" n="3bfeb1c0">
            Anf. 47 KENNETH G FORSLUND (s):
          </note>
          <u who="patrik_forslund_69399c" xml:id="i-c6f4e09027236569-0" n="4536c344">
            <seg n="ed6dcaf4">
              Herr talman! Vi socialdemokrater vill ha ett EU-fördrag som är
              så bra som möjligt. Vi tror inte att det går att få ett fördrag
              som är bättre än det tidigare framförhandlade förslaget. Däremot
              kan det bli sämre. Framför allt är det så att fördraget blir sämre
              ju tunnare det blir. Risken finns att det utvecklas ett slags
              minimalistiskt EU som bara inriktar sig på de ursprungliga kärnfunktionerna.
              I så fall blir det ett marknadens och kapitalets EU. Det vore
              en olycklig utveckling, tycker vi socialdemokrater.
            </seg>
            <seg n="301864a8">
              Om den process som pågår just nu, en process i en egentligen
              lång rad processer i arbetet med fördraget, finns en del att säga.
              Det är beklagligt att det har varit slutna rum och en del mystik
              kring hur det här arbetas fram. Det tjänar inte EU och EU-arbetet
              på. Det bidrar bara till mytifieringen och mystifieringen av vad
              det här egentligen handlar om.
            </seg>
            <seg n="477c5808">
              Ändå har riksdagen genom sitt sammansatta konstitutions- och
              utrikesutskott lyckats glänta lite grann på de slutna dörrarna
              och fått höra vad som diskuteras inne i de slutna rummen. I någon
              mån har det varit så. Jag har inte den totala överblicken över
              parlamenten i de 27 medlemsstaterna, men jag tror att vi åtminstone
              är ganska ensamma om den öppenhet och insyn som vi i riksdagen
              lyckats åstadkomma. Det tycker jag är bra, men det vore önskvärt
              att hela processen vore mer öppen.
            </seg>
            <seg n="18d74af3">
              Det troliga och möjliga resultatet är beklagligt, om det nu blir
              ett resultat på midsommarafton, vilket jag hyser stora tvivel
              om. Men Cecilia Malmström och andra i både den svenska regeringen
              och de andra medlemsstaternas regeringar får gärna överraska oss.
            </seg>
            <seg n="9c965f55">
              Slutresultatet kommer att vara mindre tydligt, mindre överskådligt
              och mindre pedagogiskt än det förslag som låg till ett nytt konstitutionellt
              fördrag.
            </seg>
            <seg n="db7b30d4">
              Syftet var att det skulle vara ett tydligt, samlat och lättläst
              dokument. Den fördelen och pedagogiken kommer av allt att döma
              att gå förlorad när man nu går den väg som det tyska ordförandeskapet
              har stakat ut och följer.
            </seg>
            <seg n="c024abac">
              Jag känner en viss ivrighet med att vi ändå ska komma till skott.
              Även om jag har kritik mot bristande öppenhet och att det kanske
              stundtals går lite väl fort har jag ändå en iver att vi ska bli
              klara med regelboken och spelplanen för EU.
            </seg>
            <seg n="245ba131">
              Det är det nya EU, det EU som kan fortsätta att utvidga sig och
              att fördjupa sitt samarbete på de politikområden och med de verksamheter
              som medlemsstaterna är överens om att fördjupa sitt samarbete
              kring.
            </seg>
            <seg n="76e6c2b7">
              Det är ett EU som vi kan fortsätta att fylla med politiskt innehåll.
              Diskussionen i dag om formerna skymmer det viktiga att diskutera
              innehållet.
            </seg>
            <seg n="17cf6821">
              När man hör Vänstern och Miljöpartiet här och läser deras reservation
              är slutsatsen att de helst skulle vilja ha förslaget först och
              sedan att vi ska ta ställning till vad vi ska skriva i vårt betänkande.
              Det är ett bakvänt tänkande.
            </seg>
            <seg n="f9f22215">
              Vårt betänkande ger en förnyad förhandlingsposition för den svenska
              regeringen. Det är utifrån det betänkandet, den måttstocken, vi
              ska bedöma det som förhoppningsvis kommer fram på fredag.
            </seg>
            <seg n="e2985382">
              Har vi inte den måttstocken, hur ska vi då bedöma förslaget?
              Det är en rimlig turordning vi har att vi antar betänkandet först,
              får förslaget sedan och då tar ställning till det.
            </seg>
          </u>
          <note n="05a451f3">
            Herr talman! Avslutningsvis vill jag yrka bifall till utskottets
            förslag i det sammansatta konstitutions- och utrikesutskottets
            betänkande.
          </note>
          <note type="speaker" n="eb0d4e5f">
            Anf. 48 MORGAN JOHANSSON (s):
          </note>
          <u who="morgan_johansson_c92f40" xml:id="i-c35915e427383c21-0" n="13f44f25">
            <seg n="d00b3e36">
              Herr talman! Jag tror inte att det är för mycket sagt att påstå
              att detta är en av vårens allra viktigaste frågor. Det är inte
              ofta som det förhandlas fram ett nytt EU-fördrag. Det är en ny
              beslutsordning för EU och ett dokument där EU:s uppgifter och
              befogenheter också ska preciseras. Vi vet vilka svårigheter det
              var förra gången och också hur det slutade med nej i Frankrike
              och Holland. Nu står vi inför en ny process. Låt oss hoppas att
              den blir framgångsrik.
            </seg>
            <seg n="89f30f02">
              Jag engagerade mig en gång i Europadebatten för nästan 20 år
              sedan. Det trodde ni inte, men så gammal är jag! Det var år 1988,
              och jag var 18 år. Jag fångades av tanken på att bygga ett Europa
              som var något mer än bara kapitalets och de kommersiella krafternas
              Europa. Det var inte bara marknadens och krämarnas Europa, utan
              de sociala värdenas Europa, folkens Europa.
            </seg>
            <seg n="ba3ddf93">
              Den drömmen fanns där. Vi var några stycken som drev kravet på
              svenskt medlemskap i dåvarande EG långt före det att Socialdemokraterna
              tog ställning för ett ja. Det var faktiskt också långt före att
              muren föll. När muren föll var vi ett gäng som for till Berlin
              för att bokstavligen hjälpa till att montera ned den.
            </seg>
            <seg n="0143c2c9">
              När muren föll föddes också en annan vision, visionen om ett
              europeiskt samarbete som sträckte sig över hela kontinenten från
              öst till väst. EU kunde befästa demokratin i de gamla kommuniststaterna
              på samma sätt som den en gång hade befäst demokratin i Sydeuropa
              när militärdiktaturerna hade fallit.
            </seg>
            <seg n="e113dfe1">
              Där är vi nu. Med den process som vi nu går in i förbereder vi
              ännu ett steg i den utvidgningen. Det är det som kanske ska kunna
              bryta igenom militärens makt i Turkiet, säkra mänskliga rättigheter
              där och skapa ett EU där man kan röra sig fritt från Degerfors
              till Diyarbakir.
            </seg>
            <seg n="148f923a">
              Det är omöjligt, säger en del. Det är ofta samma personer som
              inte trodde att det skulle gå att fånga in hela Europa med de
              östeuropeiska staterna i EG-medlemskap i början av 90-talet. Det
              är klart att vi kommer att kunna klara att få med också Turkiet
              i EU. Det är klart att vi också kommer att kunna klara att få
              med Balkanländerna i EU. Norge får vi väl vänta på en stund, antar
              jag. Man kan ju inte få allt. Men det är klart att vi kommer att
              klara det breda samarbetet över hela Europa.
            </seg>
            <seg n="a10e9c0c">
              Vi kan vara varma Europavänner. Det är grunden. Men vi kan aldrig
              bli religiösa. Tvärtom måste vi samtidigt vara sakliga och ta
              varje sak för sig. Varje steg i Europasamarbetet måste alltid
              bedömas efter sina egna argument. Vi kan inte säga att bara för
              att jag är för EU är jag också för allting som EU hittar på. Vi
              kan heller inte säga att bara för att jag är emot EU är jag också
              alltid emot allt det som EU hittar på. Vi får tvärtom inte vara
              så enkelspåriga. Vi måste utifrån partipolitiska överväganden
              och nationella intressen värdera varje ny EU-fråga för sig och
              inte fastna i de enkla schablonerna.
            </seg>
            <seg n="f1b53f4f">
              Jag deltog på ja-sidan i EU-folkomröstningen år 1994. Jag menade
              att ett EU-medlemskap vore bra för Sverige. När man ser till helheten
              som den har blivit under de här åren får man nog säga att medlemskapet
              har varit bra för Sverige. Jag har aldrig ångrat det ställningstagandet,
              även om jag har varit bra nära ibland.
            </seg>
            <seg n="5a85b152">
              Återigen: Varje sak ska bedömas för sig. När EMU-frågan blev
              aktuell första gången i slutet av 1990-talet engagerade jag mig
              emot den. Min uppfattning var och är att den monetära unionen
              var skadlig för Europa och Sverige. För ett litet exportberoende
              land med stort dollarutbyte är det bättre att ha en flytande växelkurs.
            </seg>
            <seg n="678cb78c">
              Jag var självklart inte nöjd med hur Riksbanken skötte sitt uppdrag.
              Men jag befarade att den europeiska centralbanken skulle föra
              en penningpolitik som till och med var ännu sämre än den som Riksbanken
              förde. Jag resonerade som så att det är bättre med en dålig svensk
              riksbank som i alla fall ser till svenska intressen än en ännu
              sämre europeisk centralbank som bara skulle se till de stora ländernas
              intressen.
            </seg>
            <seg n="23209e4c">
              Nu blev det ett mycket tydligt nej i folkomröstningen. Det var
              en stor majoritet av svenska folket som sade nej. Därmed är den
              frågan enligt min uppfattning död för överskådlig tid, även om
              jag såg hur folkpartisten Birgitta Ohlsson försökte skaka liv
              i liket för någon vecka sedan och få det att dansa. Det gick inte
              så bra.
            </seg>
            <seg n="9a8bc693">
              Jag såg en opinionsundersökning som kom i dag och visar att 54
              procent av svenska folket skulle rösta nej till en EMU och 33
              procent skulle rösta ja. Det finns ett mycket stort motstånd mot
              EMU.
            </seg>
            <seg n="f5298112">
              Det är inte så konstigt. Vi som sade nej har ju fått rätt. Det
              går bättre för Sverige än för EMU-länderna. Det finns inga tecken
              alls som tyder på att svensk ekonomi hämmas utav att vi inte är
              med i den monetära unionen, tvärtom.
            </seg>
            <seg n="98b0491a">
              Med detta vill jag illustrera den pragmatiska hållning som jag
              tycker att man ska ha. Varje EU-fråga måste fördomsfritt bedömas
              utifrån sina argument. Det gäller också det vilande fördragsförslaget.
            </seg>
            <seg n="73414a68">
              I det vilande förslaget fanns det bra saker och dåliga saker.
              På det stora hela var det acceptabelt. Det är därför som utskottet
              så tydligt markerar att vi står fast vid detta förslag och att
              all förhandling ska utgå från det.
            </seg>
            <seg n="d28a687a">
              Vad var det då som var bra? Det viktigaste som var bra med det
              vilande förslaget är att det förberedde för utvidgning och för
              att skapa ett EU för hela kontinenten. Men det underlättade också
              för brottsbekämpning. Det skulle ske till priset av kvalificerad
              majoritet i stället för enhällighet, javisst. Men jag tror att
              det finns en god motivering till det.
            </seg>
            <seg n="6c4815df">
              Det vilande förslaget var också tydligt när det gällde den sociala
              dimensionen. Det gäller inte minst sociala och fackliga rättigheter,
              till exempel strejkrätten. Folkhälsofrågorna lyftes också fram
              för första gången någonsin.
            </seg>
            <seg n="9b437eee">
              Jag jobbade som minister under den här tiden bland annat hårt
              för att få in smittskydd, alkoholpolitik och tobaksfrågor i texten,
              och så blev det också. För första gången erkände EU alkohol som
              ett folkhälsoproblem. Tidigare betraktades det bara som en vara
              vilken som helst, eller i värsta fall som en ren jordbruksfråga.
            </seg>
            <seg n="569a3411">
              Med det nya fördraget hade vi fått en annan ordning, och kanske
              är det så att Sverige inte hade förlorat målet om Internetalkohol
              på det sätt som vi gjorde häromveckan om detta vilande förslag
              hade trätt i kraft. Det är inte omöjligt.
            </seg>
            <seg n="2b14e3ac">
              I fördragsförslaget befästes EU:s karaktär av mellanstatligt
              samarbete. Det handlar inte om någon superstat, utan beslutsrätten
              finns där den ska vara hos medlemsländerna och i ministerrådet.
              Det är i medlemsländerna och i de nationella parlamenten som den
              folkliga legitimiteten finns, och inte i Europaparlamentet.
            </seg>
            <seg n="b1cc4e72">
              Det där var bra. Det var bra delar av fördraget. Men det fanns
              också sådant som var dåligt. En dålig sak var den så kallade plattläggningsparagrafen,
              det vill säga bestämmelsen om att unionsrätten alltid ska ha företräde
              framför nationell rätt. Frågan tarvar ett resonemang innan man
              går in i den.
            </seg>
            <seg n="a4af6df7">
              Sverige har varit medlem i tolv år nu. En del saker har vi gjort
              bra. Annat har vi gjort dåligt. En sak som vi har gjort dåligt
              både under medlemskapsförhandlingarna och under Sveriges år som
              medlem är att vi har varit naiva när det gäller EG-domstolens
              roll. Våra förhandlare trodde nog en gång att EG-domstolen skulle
              bestämma över sådant som låg inom de snäva inremarknadsramarna.
              Men vad de inte hade räknat med är att dessa ramar skulle kunna
              töjas ut på det politiska fältet för att omfatta snart sagt alla
              stora politikområden. Det är det vi har sett under de här åren.
            </seg>
            <seg n="9c750491">
              Vi börjar med alkoholpolitiken. Det Ulf Dinkelspiel gjorde 19931994
              utan att egentligen förstå det själv, tror jag, var att överlåta
              bestämmanderätten av en stor del av alkoholpolitiken till EG-domstolen.
            </seg>
            <seg n="b44f7e69">
              Vi har sett prövningarna under de här åren. Först prövades Systembolaget.
              Då vann Sverige i princip, men vi fick ändra om den ordning som
              vi hade haft tidigare. Sedan diskuteras införselreglerna. Under
              hotet att få frågan prövad av EG-domstolen fick den svenska regeringen
              göra upp med EU-kommissionen. Därför har vi nu, som jag tycker,
              fullständigt groteska införselkvoter till Sverige. Sedan prövade
              EG-domstolen alkoholreklamen vilket fick till följd att alkoholreklam
              numera, från och med 2003, är tillåten. Alldeles nu, för bara
              någon vecka sedan, prövade man också Internethandel. Domen innebar
              att Sverige förlorade processen.
            </seg>
            <seg n="6f9f06b5">
              I praktiken har bestämmanderätten över centrala delar av svensk
              alkoholpolitik överlåtits till EG-domstolen, tvärtemot vad som
              sades 1994.
            </seg>
            <seg n="08410531">
              Man kan undra om detta är demokratiskt. Om man med demokrati
              menar att man måste ha en ordning där medborgarna kan ställa de
              ansvariga till svars för beslut som fattas är det inte demokratiskt.
              Folket har inte valt de där slängkapporna i EG-domstolen. De kan
              inte ställas till svars för de beslut som fattas. Men de kan fatta
              beslut som till exempel innebär att tillgängligheten till alkohol
              för ungdomar blir mycket större än den har varit tidigare. Om
              jag som medborgare ska ställa dem till svars vad ska jag då göra?
              Vem ska jag vända mig till? Hur ska det gå till? De är oavsättliga.
              Domstolen deltar inte i något offentligt samtal. Juristerna fattar
              beslut, och sedan är det locket på. Makten har talat.
            </seg>
            <seg n="6a2ad776">
              Det här är i grunden politiska beslut. Det är inte juridiska
              beslut. Men besluten fattas av jurister. Då är frågan: Är detta
              demokrati? Svaret är nej. Men vad är det då? Är det kanske juridokrati?
              Jag vet inte vad man ska kalla det. Det låter som Jurassic Park
              , och det har sina likheter. Detta är ett fördemokratiskt sätt
              att fatta beslut på.
            </seg>
            <seg n="e8b80f12">
              Så långt handlade det om alkoholpolitiken. Men det stannar inte
              där. Nu ligger hela ordningen för svensk arbetsmarknad på EG-domstolens
              bord. Har man rätt att vidta fackliga stridsåtgärder för att hävda
              svenska kollektivavtal? Det ska domstolen nu pröva. Den ordning
              som växte fram under 20- och 30-talen med arbetsdomstol och Saltsjöbadsavtal
              ska nu några jurister i Bryssel sitta och döma över. Det är inte
              klokt egentligen, när man tänker på det.
            </seg>
            <seg n="a6eeeaa5">
              Snart har vi kanske hela mediepolitiken i domstolen. EU-kommissionen
              bråkar ju om presstödet. Det kan mycket väl sluta i domstolen.
              Då ska de här juristerna sitta och bestämma över vilka tidningar
              som ska få leva och vilka som ska få dö. Inte undra på att Bonniers
              redan har börjat lobba gentemot både domstol och kommission för
              att kunna få bort presstödet och därmed sina konkurrenter.
            </seg>
            <seg n="e631a3ae">
              Det har handlat om alkoholpolitiken, de fackliga stridsrättigheterna
              och mediepolitiken. Vad kommer härnäst? Blir det bostadspolitiken
              eller någon av våra grundlagar?
            </seg>
            <seg n="c1094f5e">
              Det är här plattläggningsparagrafen kommer in. Den ger grönt
              ljus för att fortsätta att utvidga EG-domstolens sfär. Men om
              vi tar bort den sänder vi helt motsatt signal. Då säger vi: Det
              här är vi inte nöjda med. Då har vi begränsat domstolens möjligheter.
              Det blir i så fall nästa steg att kunna begränsa EG-domstolens
              politiska beslutsrättigheter.
            </seg>
            <seg n="51bdafc6">
              En del säger att paragrafen inte har någon betydelse eftersom
              den bara kodifierar gällande rätt. Då ska man ställa sig följande
              fråga: Om denna paragraf inte har någon betydelse varför vill
              då EU-kommissionen till varje pris ha in den? Finns det ändå inte
              någonting som ligger bakom att kommissionen driver detta argument?
            </seg>
            <seg n="a5861641">
              Så långt plattläggningsparagrafen. Då är frågan: Kan vi inte
              lita på att EG-domstolen och EU-kommissionen vill oss väl? Mitt
              enkla svar är nej. Det kan vi inte. Då talar jag av erfarenhet,
              för jag har stångats med EU-kommissionen och EG-domstolen under
              nästan fyra års tid i just alkoholpolitiken.
            </seg>
            <seg n="5c1c7562">
              Min erfarenhet är att om du tar EU-kommissionen i hand får du
              räkna fingrarna efteråt för att veta om de verkligen är kvar.
              Har de tagit ett lillfinger så tar de hela handen. Sedan tar de
              hela armbågen och klättrar upp över axlarna också.
            </seg>
            <seg n="3fa2f4fe">
              Vi får inte vara naiva när vi förhandlar för svenska intressen.
              Vi måste kunna hävda svenska intressen, och vi måste förstå att
              det i bakgrunden finns mycket starka kapitalintressen som använder
              EU-kommissionen och EG-domstolen för sina syften. Och de kapitalintressena
              vill oss inte något gott.
            </seg>
            <seg n="ed1d8898">
              Nu har tyskarna sagt att de är beredda att stryka paragrafen.
              Utskottet ansluter sig till det. Det är bra. Då utgår vi också
              från att regeringen agerar i frågan.
            </seg>
            <seg n="cefa8c48">
              Den andra frågan som inte är bra i det vilande förslaget är flyttcirkusen.
              Jag noterar att statsrådet inte använde ett enda ord till att
              prata om flyttcirkusen, det vill säga det absurda i att EU-parlamentet
              varje månad flyttar till Strasbourg. Där ska man häcka en vecka.
              Sedan flyttar man tillbaka igen. Detta görs helt i onödan. Det
              kostar stora pengar och drar ett löjets skimmer över parlamentet.
              Det är som om riksdagen skulle flytta till Göteborg eller till
              Malmö en vecka i månaden. Malmö vore kanske inte så dumt, när
              man tänker efter! Detta är naturligtvis fullständigt bisarrt.
              Så kan det inte gå till. Det sker helt i onödan.
            </seg>
            <seg n="ac0b18c3">
              Europaministern har byggt halva sin karriär på frågan om att
              verka emot flyttcirkusen. Nu sitter du där. Nu har du möjlighet
              att verkligen påverka. Nu har du fått ett gyllene tillfälle. Du
              är ansvarig minister just nu, när fördraget revideras. Det är
              då man måste agera. Nu har du makt! På vilket sätt tänker du driva
              frågan om att få stopp på den eländiga flyttcirkusen?
            </seg>
            <seg n="23754ac0">
              Statsministern får riktlinjer för sitt förhandlingsarbete. Kan
              vi då räkna med att han orkar stå upp för svenska ståndpunkter?
              Vi får hoppas det, men jag måste säga att jag inte är överdrivet
              optimistiskt. Fredrik Reinfeldt har hittills visat sig vara förfärligt
              konflikträdd. Det går väl an här i Sverige att ge sig på svaga
              grupper som inte kan slå tillbaka arbetslösa, sjukpensionärer
              och sjukskrivna. Statsministern har inte ryggat för att slå på
              dem som är svaga. Men när det gäller att stå upp för svenska intressen
              ute i världen gentemot stormakterna och gentemot dem som är lite
              starkare har han krupit ihop som en liten mus. Det har han gjort
              inför George Bush och inför den kinesiske presidenten. Reinfeldts
              record hittills är att man gärna slår på de svaga, men man vågar
              inte sätta sig upp mot de starka.
            </seg>
            <seg n="e1140498">
              Vi kan mycket väl få en situation där han kommer att åka till
              Bryssel och vika sig för Polens maktanspråk, för britternas krav,
              för Frankrike eller för andra länder som driver sina krav. Vi
              får se hur det går. Det där ligger i korten.
            </seg>
            <seg n="0f942246">
              Regeringspolitiken i förhållande till EU hittills verkar gå i
              den riktningen. Se bara på presstödet! Det tog tre dagar för regeringen
              att vika sig när det gäller presstödet. Statsrådet Cecilia Stegö
              Chilò hade fått veta att en EU-tjänsteman hade ringt till Regeringskansliet
              och sagt: Vi gillar inte presstödet! Då körde hon omedelbart över
              en bred majoritet i riksdagen i den frågan utan att ens fråga
              sina kolleger och än mindre riksdagen. Det enda underlaget var
              ett telefonsamtal. Detta gjorde hon på sin tredje dag.
            </seg>
            <seg n="68ce3204">
              Sedan tog det någon månad innan tv-direktivet kom. Ståndpunkter
              som vår regering hade hävdat, bland annat hårdare regler för reklam
              riktad till barn, övergavs fullständigt och man lade sig platt
              för EU-kommissionen.
            </seg>
            <seg n="355b0267">
              Sedan kom Internethandeln med alkohol. Så länge vi drev det målet
              vann vi, men när vi lämnade över stafettpinnen till den nya regeringen
              snubblade man på mållinjen och förlorade.
            </seg>
            <seg n="98005651">
              Så förlåt mig om jag säger att den här regeringen inte är särskilt
              bra på att hävda svenska intressen gentemot EU. Det räcker att
              EU-kommissionen hostar i Bryssel så faller positionerna ihop som
              ett korthus, platt till marken.
            </seg>
            <seg n="b2dc2a61">
              Vi får se vad Reinfeldt kommer hem med. Vi har en bred majoritet
              bakom huvuddragen i förhandlingsupplägget, men vi lämnar inga
              garantier för fortsatt socialdemokratiskt stöd. Allt beror på
              vad resultatet blir. Ett fördrag utan tydlig social dimension,
              tydliga fackliga rättigheter, tydliga skrivningar i folkhälsofrågorna,
              med bevarad plattläggningsparagraf, bevarad flyttcirkus, mer makt
              till Polen och mindre möjligheter för Turkiet att komma in i EU
              vore inte särskilt smakligt utifrån våra utgångspunkter. Då kommer
              vi att reagera. Men vi kommer att spänt se på resultatet, och
              sedan kommer vi att värdera det enligt den princip som jag redogjorde
              för tidigare, det vill säga att varje del i EU-samarbetet ska
              bedömas utifrån sina egna argument, oberoende av andra frågor
              eller tidigare ställningstaganden. Sedan får vi se var denna process
              landar.
            </seg>
          </u>
          <note type="speaker" n="a1f39129">
            Anf. 49 CARL B HAMILTON (fp) replik:
          </note>
          <u who="carl_b_hamilton_b4f697" xml:id="i-6ef6a9265455cc39-4" n="4aea0cfd">
            <seg n="45f3a340">
              Herr talman! Låt mig, med tanke på Morgan Johanssons något ödesmättade
              avslutning efter 18 minuter, börja med att säga att Morgan Johansson
              faktisk står bakom det här betänkandet. Jag vill bara att vi ska
              vara helt överens om det. Jag skulle kunna citera Göran Persson
              och säga att jag läser in till protokollet att Morgan Johansson
              står bakom texten i betänkandet. På slutet fick man nämligen ett
              intryck av att så inte var fallet.
            </seg>
            <seg n="5c397cae">
              Morgan Johansson hyllar den här pragmatismen, men jag gör inte
              det. Jag tror att man måste ha visioner, inte minst i Europapolitiken.
              Man måste ha en tanke om var man ska hamna, var man vill vara
              vid dagens slut eller decenniets slut i olika frågor, annars kommer
              man inte framåt i Europapolitiken. Det är möjligt att Morgan Johansson
              vill gå betydligt långsammare och kanske inte alls framåt i många
              fall, medan jag vill göra det. Jag tror att har man väl bestämt
              sig för att man vill någonting med Europa måste man också ha en
              vision och inte stappla från en pragmatisk hållning till nästa
              situation.
            </seg>
            <seg n="f516046e">
              Jag debatterade också plattläggningsparagrafen för 15 år sedan.
              I fråga om alkoholpolitiken tror jag att det är väldigt viktigt
              att betona att det inte var Ulf Dinkelspiel med stöd av Mats Hellström
              som gjorde detta, utan det skedde under Bosse Ringholms tid som
              finansminister när han inte, trots Bo Könbergs protester, deklarerade
              att införselkvoterna är ett vitalt nationellt svenskt intresse.
              Hade Sverige använt orden vitalt intresse hade den gamla kompromissen
              från de Gaulles tid trätt i kraft. Då hade Sverige sannolikt kunnat
              behålla sina införselkvoter.
            </seg>
            <seg n="ce93bf5a">
              Jag tycker att Morgan Johansson ska vara väldigt ödmjuk i fråga
              om att kritisera den utveckling av alkoholpolitiken som har varit.
              Jag beklagar den lika mycket som Morgan Johansson, men den är
              faktiskt inte en följd av det ursprungliga förhandlingsresultatet
              19941995, utan den är en senare socialdemokratisk eftergift. Jag
              tror ärligt talat att det beror på att Bosse Ringholm och regeringen
              ville vara populära.
            </seg>
          </u>
          <note type="speaker" n="5c79855e">
            Anf. 50 MORGAN JOHANSSON (s) replik:
          </note>
          <u who="morgan_johansson_c92f40" xml:id="i-c35915e427383c21-1" n="13f44f25">
            <seg n="030b8c7e">
              Herr talman! Jag står självfallet bakom betänkandet, och jag
              sade det också. Det här betänkandet utgår ifrån att den överenskommelse
              som vi hade om det vilande fördraget står fast. Därför står det
              också i betänkandet väldigt tydligt att detta är det förhandlingsmandat
              som utgår, och sedan markerar man vissa frågor.
            </seg>
            <seg n="feae0e1e">
              Men det får naturligtvis inte låsas fast inför all framtid. Allt
              hänger på vad som nu kommer ut av detta. Om Reinfeldt kommer tillbaka
              med ett förslag som bryter mot vitala delar av denna kompromiss
              och som innebär att man helt faller ur ramen är det klart att
              vi måste göra en ny bedömning. Vi kan inte skriva på en in blanko-överenskommelse.
              Det kan inte vara så att oavsett vad Reinfeldt kommer fram till
              och vad han kommer hem med från Bryssel ska vi ställa upp på det.
              Så är det självfallet inte. Vi måste försäkra oss om att han faktiskt
              verkar för vitala svenska intressen, som man säger. Om det resultat
              som han kommer fram med uppfyller detta finns det inga bekymmer
              alls med vår position, men vi kommer inte att osett, utan att
              ett resultat är framme, skriva ut någon in blanko-check på detta
              eller garantera någonting framöver. Betänkandet är en del. Det
              är förhandlingsstarten, men det är resultatet som räknas.
            </seg>
            <seg n="64948a68">
              Sedan hyllar inte Carl B Hamilton pragmatismen. Jag gör nog det.
              Jag tror att det är viktigt att kunna säga att även om man är
              för EU behöver man inte vara för allting som EU hittar på. För
              varje nytt steg i EU:s utveckling måste man värdera det steget
              utifrån argument för eller emot. Man kan vara för själva medlemskapet,
              men man kan vara emot olika delar i samarbetet. Man kan också
              påpeka brister eller slå larm om man är på väg åt fel håll.
            </seg>
            <seg n="3157e444">
              Vi kan gärna diskutera vad alkoholpolitiken har varit, men jag
              pekade på riskerna för att EG-domstolen hela tiden tar sig mer
              och mer makt på större och större områden. Alkoholpolitiken var
              ett exempel på det, men jag nämnde flera andra, till exempel mediepolitiken
              och arbetsmarknadsfrågorna.
            </seg>
          </u>
          <note type="speaker" n="52443dd5">
            Anf. 51 CARL B HAMILTON (fp) replik:
          </note>
          <u who="carl_b_hamilton_b4f697" xml:id="i-6ef6a9265455cc39-5" n="4aea0cfd">
            <seg n="661459fb">
              Herr talman! Jag ska koncentrera mig på en sak som faktiskt är
              väldigt viktig i det här sammanhanget. Morgan Johansson använder
              ordet vi, och då uppfattade jag det som Socialdemokraterna. Han
              säger att vi inte kan ta det här osett och in blanko eftersom
              Reinfeldt kan komma tillbaka och ha brutit mot det här betänkandets
              instruktioner.
            </seg>
            <seg n="81773531">
              Regeringen agerar under konstitutionellt ansvar. Efter det beslut
              som fattas i denna kammare fortsätter processen nu i EU-nämnden.
              Socialdemokraterna och alliansen i EU-nämnden har rätt och skyldighet
              att ändra det som står som en instruktion till den svenska regeringen
              i det här betänkandet. Det gjordes förra gången, och det kan göras
              igen. Det är möjligt att Reinfeldt kommer tillbaka med EU-nämndens
              stöd och inte till punkt och pricka har följt de instruktioner
              som står i betänkandet.
            </seg>
            <seg n="e47842fb">
              Men vi måste vara överens om det som också står på slutet i betänkandet,
              nämligen att det i nästa fas är EU-nämnden i det operativa skedet
              på midsommarafton som ger det slutliga godkännandet till regeringens
              position vid de här förhandlingarna. Jag hoppas att Morgan Johansson
              och jag är överens på den punkten.
            </seg>
          </u>
          <note type="speaker" n="171e3db8">
            Anf. 52 MORGAN JOHANSSON (s) replik:
          </note>
          <u who="morgan_johansson_c92f40" xml:id="i-c35915e427383c21-2" n="13f44f25">
            <seg n="70561850">
              Herr talman! Det kommer två processer. EU-nämnden kommer i det
              mer akuta läget, och sedan kommer en process till, det vill säga
              ratificeringsprocessen. Det är under ratificeringsprocessen som
              man går igenom vad man egentligen har gått med på och om det finns
              några svagheter i det. Jag tycker att det vore väldigt olyckligt
              att låsa fast en sådan här stor fråga i en akut situation i en
              förhandling utan att ge utrymme för någon vidare diskussion under
              ratificeringsprocessen. Då blir ratificeringen bara något slags
              skådespel. Ta ratificeringsprocessen också på allvar! Det tycker
              jag att vi är skyldiga svenska folket att göra.
            </seg>
          </u>
          <note type="speaker" n="5ea21010">
            Anf. 53 Statsrådet CECILIA MALMSTRÖM (fp) replik:
          </note>
          <u who="louise_malmstrom_8b817a" xml:id="i-5ae599093bd85710-3" n="f4d9836e">
            <seg n="dcb15aaa">
              Herr talman! Jag begärde ordet dels för att jag fick två konkreta
              frågor av Morgan Johansson, dels för att jag blev lite betänksam
              över vad det egentligen är vi diskuterar i dag. Under det långa
              anförande som Morgan Johansson höll lyftes en mängd frågor fram
              som är jätteintressanta men som kanske inte berör dagens debatt
              när vi ska debattera utskottets betänkande och hur vi ska hantera
              det.
            </seg>
            <seg n="1626d81d">
              Morgan Johansson kommer att få möjlighet att hoppa på statsministern
              och kritisera honom i EU-nämnden på onsdag om han vill det. Själv
              är jag helt övertygad om att statsministern på allra bästa sätt
              kommer att föra Sveriges talan enligt vad som indikeras i utskottets
              betänkande. Jag känner mig väldigt trygg på det området.
            </seg>
            <seg n="37123429">
              Låt mig övergå till frågan om flyttcirkusen. Vi har diskuterat
              den i kammaren i frågor och interpellationer och nu senast i EU-nämnden.
              Jag nämnde inte detta för att det inte ingår i betänkandet. Det
              finns en bred enighet som Socialdemokraterna står bakom om att
              denna fråga inte ska lyftas fram därför att de institutionella
              frågorna inte ska lyftas fram utan paketet ska bestå.
            </seg>
            <seg n="4b50f62a">
              Om Morgan Johansson då insinuerar att Socialdemokraterna inte
              skulle stå bakom detta är det en häpnadsväckande slutsats av denna
              diskussion på morgonen, och jag måste be om ett klargörande.
            </seg>
            <seg n="1652a5ba">
              Vi är helt eniga i sak när det gäller flyttcirkusen. Jag tycker
              att det är otillständigt. Med all respekt vill jag säga att jag
              faktiskt har ägnat mina sju år i Europaparlamentet åt en del andra
              frågor, men den här frågan är vi helt överens om. Jag hoppas att
              detta en gång kan upphöra av precis de skäl som Morgan Johansson
              anger, men det kommer inte att komma upp på toppmötet.
            </seg>
            <seg n="b92367c9">
              Jag har varit väldigt tydlig med detta i flera omgångar: Det
              kommer inte att komma upp på toppmötet! Om det är en förutsättning
              för att Socialdemokraterna ska godkänna detta blir jag väldigt
              betänksam.
            </seg>
            <seg n="db889e7c">
              Sedan kan det naturligtvis uppstå ett förhandlingsläge där Sverige
              på en eller annan punkt är tveksamt om det kommer någon ny fråga.
              Då kommer vi naturligtvis, precis som den förra regeringen, att
              kontakta EU-nämnden, som jag förstår ska ha beredskap hela midsommarhelgen,
              och samtala och rådgöra med dem precis som man alltid har gjort.
            </seg>
            <seg n="7d242e4d">
              Den då borgerliga oppositionen tog ansvar för EU-nämndens kontakter
              i de här lägena, och jag hoppas att även Socialdemokraterna kommer
              att göra det under midsommarhelgen.
            </seg>
          </u>
          <note type="speaker" n="22f2a3ce">
            Anf. 54 MORGAN JOHANSSON (s) replik:
          </note>
          <u who="morgan_johansson_c92f40" xml:id="i-c35915e427383c21-3" n="13f44f25">
            <seg n="e6061d14">
              Herr talman! Cecilia Malmström knyter detta till de institutionella
              frågorna och det institutionella paketet. Men det kommer ju att
              komma upp till förhandling! Vår position är att vi inte vill ha
              det, men det är ju huvudfrågan. Polackerna driver detta. De vill
              ha mer röster i förhållande till sin folkmängd än vad de tidigare
              har haft. Därför kommer det institutionella paketet att ligga
              på bordet som förhandlingspunkt. Sedan kan vi egentligen säga
              vad vi vill om själva grundfrågan, men vår uppfattning är att
              detta helst inte skulle röras.
            </seg>
            <seg n="ce239f0a">
              Om det dock rörs och det institutionella paketet kommer upp till
              förhandling, vilket allt talar för att det kommer att göra, finns
              det alla möjligheter för Sverige att också driva andra institutionella
              frågor. Ståndpunkten har varit att vi faktiskt vill göra slut
              på flyttcirkusen. Det har gått igenom tidigare betänkanden i riksdagen.
            </seg>
            <seg n="fab2e20d">
              Om det läget uppkommer under förhandlingarna borde väl Cecilia
              Malmström driva på i det som ska vara hennes hjärtefråga!
            </seg>
            <seg n="f791ee94">
              Min konkreta fråga är: Om det institutionella paketet kommer
              upp som förhandlingspunkt, kommer hon då att lyfta fram frågan
              om flyttcirkusen eller kommer hon bara att lägga sig platt där
              också?
            </seg>
          </u>
          <note type="speaker" n="c5f5034e">
            Anf. 55 Statsrådet CECILIA MALMSTRÖM (fp) replik:
          </note>
          <u who="louise_malmstrom_8b817a" xml:id="i-5ae599093bd85710-4" n="f4d9836e">
            <seg n="a37622ad">
              Herr talman! Det handlar inte om att lägga sig platt, för frågan
              finns inte på bordet! Morgan Johansson som har varit med i EU-sammanhang
              i flera år och har stor erfarenhet av detta vet att denna typ
              av frågor som är mycket känsliga och som kräver en fördragsändring
              kräver ett mycket nogsamt fotarbete för att det ska hamna på agendan
              över huvud taget och för att man sedan ska driva igenom det. Ett
              sådant fotarbete är ingenting man gör på en kvart, och framför
              allt inte fem minuter innan toppmötet hålls!
            </seg>
            <seg n="fe642ba9">
              Jag för samtal med de andra regeringarna och andra representanter
              i denna fråga. Det finns en stor uppslutning kring att denna flyttcirkus
              bör upphöra, men det finns inte ett enda land som är berett att
              lyfta fram frågan nu på toppmötet.
            </seg>
            <seg n="a783278c">
              Det är sant att polackerna vill få upp frågan om röstviktningen.
              Det är också sant att Sverige och 22 andra medlemsländer står
              bakom att man inte vill röra den institutionella balansen. Jag
              har tolkat det som att riksdagen inte vill att Sverige ska gå
              in i detta. Om hela det institutionella paketet öppnas är vi naturligtvis
              i en helt ny situation. Då är min bedömning att toppmötet i midsommar
              bryter samman och att den regeringskonferens som är tänkt att
              utlysas kommer att senareläggas, och då är det helt nya frågor
              som ligger på bordet. Det skulle vara regeringen fullkomligt främmande
              att gå in i något sådant utan att ha ett klart mandat från riksdagen.
            </seg>
          </u>
          <note type="speaker" n="f1d486be">
            Anf. 56 MORGAN JOHANSSON (s) replik:
          </note>
          <u who="morgan_johansson_c92f40" xml:id="i-c35915e427383c21-4" n="13f44f25">
            <seg n="859196d7">
              Herr talman! Det jag vet om EU-arbetet är att om man inte driver
              sina ståndpunkter vinner man aldrig. Så är det i EU, och så är
              det i politiken i övrigt. Om man ligger tyst som en liten mus
              och inte driver sina frågor kommer man aldrig att ro hem dem över
              huvud taget.
            </seg>
            <seg n="00363704">
              Nu säger Cecilia Malmström att man inte kan göra detta på en
              kvart. Nej, men processen har ju varit i gång i nästan ett halvår!
              Under den tiden har Cecilia Malmström varit minister. Vad har
              hon gjort under den tiden? Om hon verkligen hade känt för frågan
              hade hon faktiskt försökt få den i ett sådant läge att man hade
              kunnat flytta fakta. Men det har hon inte! I stället säger hon
              nu att det inte finns någon möjlighet att över huvud taget röra
              den.
            </seg>
            <seg n="d093c85a">
              Då säger jag att om det institutionella paketet öppnas och det
              gör det om polackerna driver sin fråga är det naturligtvis öppet
              för alla länder att driva sina frågor. Riksdagens uppfattning
              har tidigare varit att denna fråga är viktig, och i så fall ska
              den lyftas in. Men vad jag förstår av svaret är ministern inte
              beredd att göra det, även om den möjligheten öppnar sig.
            </seg>
          </u>
          <note type="speaker" n="b676cf76">
            Anf. 57 SUSANNE EBERSTEIN (s):
          </note>
          <u who="susanne_eberstein_a1dea0" xml:id="i-f9775fee3c5f5e78-0" n="d2493c8a">
            <seg n="58994acc">
              Herr talman! Det är en lite märklig situation att debattera EU:s
              fördrag när vi inte med säkerhet vet hur det kommer att se ut.
              Dock, som många redan har påpekat, ställde vi oss bakom det fördrag
              som varit vilande sedan undertecknandet i Rom. Den processen stoppades
              dock.
            </seg>
            <seg n="64fb46e5">
              Det var ett bakslag för oss som vill ha ett EU där vi kan använda
              ett mellanstatligt samarbete som huvudregel. Framför allt skulle
              det nya fördraget ge de nya medlemsstaterna möjligheter att påverka
              EU-arbetet.
            </seg>
            <seg n="ce456a20">
              Nu har processen väckts på nytt av ordförandelandet Tyskland.
              Ambitionen är att nå fram till ett nytt fördrag inom kort. Vi
              i EU-nämnden kommer att vara standby kommande helg.
            </seg>
            <seg n="858eab17">
              För oss socialdemokrater gäller att vi vill ha tydliga och rättssäkra
              regler för EU-arbetet. Vi vill alltså se så få ändringar som möjligt
              i det vilande fördraget.
            </seg>
            <seg n="0f537265">
              Den svenska socialdemokratiska EU-dagordningen tar sin utgångspunkt
              i de klassiska socialdemokratiska värderingarna. Vi vill använda
              EU för att genomföra en progressiv socialdemokratisk politik för
              mer rättvisa och solidaritet i hela Europa.
            </seg>
            <seg n="a41ae0c3">
              Vi socialdemokrater vill öka politikens verkningsgrad. Vi vill
              jobba för att öka svenska folkets förståelse för vad EU betyder.
              Vi vill satsa mer av EU:s gemensamma resurser på att främja den
              hållbara tillväxten, få fler i arbete, stärka EU:s sociala dimension
              och gemensamt bekämpa den organiserade brottsligheten.
            </seg>
            <seg n="b15fdd89">
              Vi arbetar för att sänka jordbrukssubventionerna och att regionalstöden
              ska koncentreras till de nya länderna där man mest behöver pengarna.
            </seg>
            <seg n="cf494fd7">
              För oss socialdemokrater är EU i grunden en kraft för demokrati.
              Det europeiska samarbetet har öppnat möjligheter att tillsammans
              med andra skapa en motkraft till globaliseringens negativa sidor.
              Vi vill fortsätta att föra en aktiv politik för Europas folk där
              människovärde sätts framför marknadsvärde. Det kan vi göra tillsammans
              med socialdemokrater runt om i Europa.
            </seg>
            <seg n="7a5a17ad">
              Rött eller blått, vänster eller höger det spelar stor roll i
              Europa och i EU-arbetet. Inte bara i Sverige. Samarbetet i Europa
              blir allt viktigare, och det som behandlas på EU-nivå påverkar
              villkoren för människorna i Sverige och i EU. Vilka regeringar
              medborgarna väljer i medlemsländerna påverkar dagordningen i EU.
              EU:s framtida utveckling avgörs alltså i de allmänna nationella
              valen.
            </seg>
            <seg n="bf7c1f60">
              Herr talman! Att ha ett fungerande fördrag för EU-arbetet är
              viktigt. Men det som styr utvecklingen i Europa är medlemsländernas
              politiska ledningar. Det är viktigt vilken politisk färg den svenska
              regeringen har, och det är viktigt vilka som styr i övriga medlemsländer.
            </seg>
            <seg n="a6b58c8b">
              Vi socialdemokrater vill ge människor makt genom politiska beslut,
              och tillsammans med andra goda krafter i Europa kommer vi att
              nå långt i det arbetet.
            </seg>
          </u>
          <note type="speaker" n="474f49ac">
            Anf. 58 ANNA KINBERG BATRA (m):
          </note>
          <u who="anna_kinberg_batra_c1916b" xml:id="i-75df10c7b054ef70-0" n="aea8c511">
            <seg n="c2a64036">
              Herr talman! Jag vill börja med att läsa ur en gammal partimotion
              från häromåret: Hur nationer drabbas av klimateffekter är inte
              avhängigt av landets klimatpolitik, eftersom klimateffekterna
              är globala. Detta ger dåliga nationella incitament till en stark
              nationell klimatpolitik.
            </seg>
            <seg n="319c17e7">
              Det är fina ord, tycker jag. Det kommer ur en partimotion som
              väcktes efter orkanen Gudruns härjningar häromåret. Motionärerna
              kräver mot bakgrund av den att EU ska agera, både politiskt och
              ekonomiskt, för att hjälpa till att lösa internationella miljöproblem.
              Det håller jag helt med om.
            </seg>
            <seg n="efb1577e">
              Det hade kunnat vara en moderat motion eller någon från något
              av allianspartierna, men det var en miljöpartimotion. Tyvärr kan
              jag konstatera, efter dagens debatt, att det fortfarande är så
              att vi är överens om problemet men inte om lösningen. Det beklagar
              jag. Man får nämligen, precis som Miljöpartiet skriver i sin egen
              partimotion, begränsade möjligheter att lösa gemensamma problem
              om man inte är med på gemensamma lösningar.
            </seg>
            <seg n="854df6c6">
              Jag vill ta upp två aspekter, för att inte upprepa för mycket
              av det som har sagts i dag. Men jag vill återkomma till dels demokratifrågan,
              dels klimatfrågan.
            </seg>
            <seg n="d2df9e4d">
              Vi tar demokratifrågan först. Det refererades framför allt i
              början av debatten rätt mycket till olika uppfattningar om folkviljor,
              undersökningar och så vidare. Jag kan mot bakgrund av det konstatera
              att svenska folkets stöd för EU inte har varit större under medlemskapet
              än vad det är ungefär nu den här våren. Enligt en mycket intressant
              undersökning som publicerades i maj i år ville 85 procent av ett
              riksrepresentativt urval svenskar över 16 år 85 procent att EU-samarbetet
              ska fördjupas i miljö-, klimat- och energifrågor.
            </seg>
            <seg n="028ae2fc">
              Varför det? undrar till och med jag. För att det är tydligt internationella
              problem. Varje människa kan förstå att luften vi andas och havet
              vi försöker bada i på somrarna inte är saker som man kan påverka
              alldeles själv som ett parti, som en kommun eller som ett land.
              Då efterfrågar människor också gemensamma lösningar, när det är
              konkreta problem vi pratar om. Det kan vi stå här och säga vad
              vi vill om, men det har begränsad effekt.
            </seg>
            <seg n="0357e19b">
              Miljöfrågan visar varför vi måste ha verktyg för internationellt
              samarbete. Det inser 85 procent av svenska folket i den här undersökningen
              liksom motsvarande nio av tio ledamöter ungefär här i kammaren
              som står bakom det sammansatta utskottets betänkande. Det är därför
              som vi driver på inom, genom och därmed även utanför EU för att
              minska utsläpp i hela världen. Det är ett exempel på hur vi använder
              EU för att nå konkreta resultat.
            </seg>
            <seg n="0bec6bc9">
              Det är sådant ni är emot. Jag beklagar att ni inte har kommit
              längre i er position när ni ser hur samarbetet faktiskt fungerar.
            </seg>
            <seg n="e16f0674">
              Jag vill återkomma till demokratifrågan och kan bara konstatera
              att om vi ska kunna gå vidare i till exempel miljöfrågan behöver
              vi effektiva beslutsprocesser, och vi behöver spelregler som går
              att läsa och begripa som möjliggör utvidgningen. Det tänker inte
              jag orda så mycket mer om, för det är rätt mycket sagt. Men jag
              kan konstatera för er som ifrågasätter demokratin att EU är fullständigt
              världsunikt i demokratiskt samarbete mellan självständiga stater.
            </seg>
            <seg n="f0533265">
              Det finns inget liknande i hela världen. Det har ni efterlyst
              sedan vi hade folkomröstningsdebatt. Det har efterlysts i alla
              möjliga debatter att man ska göra något annat än EU. Jag kan verkligen
              beklaga efter tre timmar i dag att de alternativen fortfarande
              saknas. Samtidigt är EU större, starkare och bättre rustat för
              att lösa gemensamma problem än kanske någonsin. Där hjälper fördraget
              till. Det gläder mig att vi har en så bred majoritet kring det.
            </seg>
            <seg n="fab0517d">
              Det är mot den bakgrunden också väldigt konstigt att Miljöpartiet
              ibland vill att EU ska vara lite starkt när det är favoritfrågor,
              och ibland vill Miljöpartiet och Vänsterpartiet att vi ska lyssna
              på franska och holländska väljare plötsligt när ni annars brukar
              hävda att EU inte ska ha en massa överstatliga beslut och att
              man ska respektera länder och inte sätta sig på varandra. Men
              när det passar er då passar det tydligen med både överstatlighet
              och att andra väljare ger sig på oss. Det är ganska inkonsekvent.
            </seg>
            <seg n="40257e30">
              Jag vill markera och upprepa lite grann det som Göran Lennmarker
              nämnde. Vi går i täten för öppenhet och insyn. Det tål att upprepas
              i den här debatten mot bakgrund bland annat av debatten om processen
              under våren.
            </seg>
            <seg n="85f08311">
              Vi har, som flera talare redan har påpekat, påverkat och påverkar
              fortfarande i öppenhetsriktning. Vi slår vakt om det demokratiska
              samarbetet, om insynen i det för vår del. Det är självklart viktigt
              att vi ska fortsätta att göra det, både här i riksdagen och i
              övriga EU-institutioner.
            </seg>
            <seg n="360eb9cd">
              Det gör vi i dag här i kammaren, det gör vi i det sammansatta
              utskottet och har gjort i flera år. Det gör vi i EU-nämnden före,
              under och efter toppmötet. Till och med när övriga ledamöter av
              denna kammare vill gå på olika sorters grönbete eller ägna sig
              åt sill och nubbe i stället bevakar vi självklart den här frågan.
              Det tycker jag är viktigt. Det är vi överens om. Såvitt vi har
              lyckats utröna är vi bland de allra bästa i hela unionen på både
              parlamentarisk förankring och öppenhet i den processen. Det är
              jag stolt över.
            </seg>
            <seg n="835dfbe4">
              Ni som säger att vi inte har någon demokratisk debatt har ju
              varit här hela förmiddagen, och ni har sett det här hända under
              flera år. Det som är relativt unikt är inte bara att vi har många
              olika sammanträden och debatter utan också kvaliteten i det, att
              vi faktiskt ger ett tydligt mandat till en regering. Dessutom
              kan vi glädjas åt det gör jag i alla fall att vi har en majoritetsregering,
              vilket också säkerställer parlamentarisk förankring även när denna
              agerar under sitt konstitutionella ansvar.
            </seg>
            <seg n="e3057217">
              Så ett par ord om klimatfrågan. Där vill jag säga att i befintliga
              fördrag och även i det liggande förslaget till fördrag finns verktyg
              som ännu inte använts. Jag skulle önska att vi blev ännu bättre
              på att använda EU-samarbetet. Det syns till exempel i de strävanden
              som regeringen har gjort hittills i att komma överens om att minska
              utsläpp, i att driva på EU för att komma överens med andra länder
              och världsdelar för att minska utsläpp. Mycket av de strävanden
              som har framförts i debatten om att det borde vara mer med miljö
              och energi tror jag är uttryck just för att människor bryr sig
              om miljöfrågan på allvar. Då vill man, som sagt, ha gemensamma
              lösningar och använda EU.
            </seg>
            <seg n="ab799cdd">
              Debatten om det förtydligar att vi vill att EU ägnar sig åt att
              lösa viktiga sakfrågor och problem men också att det låter bli
              sådant som EU inte har med att göra. Det är ganska tydligt uttryckt
              i förslaget till fördrag såsom det ligger. Där står det tydligt
              att det är viktigt för unionen att satsa på förnybara energikällor
              till exempel, att länderna ska uppmuntras att göra det, att miljön
              förbättras av teknikutveckling och forskning.
            </seg>
            <seg n="8cf03fd8">
              Det är typiska exempel på sådant som unionen behöver underlätta
              att länderna gör tillsammans. Sådant som vi inte kan göra själva
              behöver vi verktyg för att göra bättre tillsammans. Men det står
              också tydligt att vad man har för sorts kraftverk hemma i sitt
              hemland, för att ta ett nationellt kärt tvisteämne, är typiskt
              sådant som måste få vara nationellt och som unionen inte ska hålla
              på med i onödan. Det tycker jag är viktigt och bra.
            </seg>
            <seg n="01aa896a">
              Av det skälet är det viktigt med tydliga kompetenser, att det
              står tydligt vad EU ska göra och inte göra, att samarbetet bygger
              på självständiga stater som faktiskt bestämmer sig för att det
              här ska vi göra ihop men inte det här. Det förtydligas i förslaget
              till fördrag. Det möjliggör ett större EU, och det möjliggör för
              oss att lösa internationella problem.
            </seg>
            <seg n="d5e74bf4">
              Många debattörer har under förmiddagen här efterlyst tydliga
              befogenheter och kompetenser, starka nationella parlament, öppenhet,
              insyn, att fördraget ändras med hänsyn till vad de länder som
              har sagt nej har sagt. Allt det har ni ju fått. Fokus på klimatet
              har ni fått. Det är det fördraget möjliggör, och det får ni inte
              genom att lämna EU. Jag beklagar att vi inte har hört mer om alternativen
              till detta rätt världsunika samarbete som förhoppningsvis snart
              omfattar en hel kontinent.
            </seg>
            <seg n="214b539d">
              Om bara två år ska vi välja ett nytt Europaparlament, och vi
              blir ordförandeland i EU. Då om inte förr hoppas jag att vi kan
              leverera det som nästan nio av tio väljare efterlyser, nämligen
              att bli bättre på att bekämpa internationella problem. Jag vill
              att vi ska kunna leverera det som över hälften av väljarna i den
              här undersökningen efterlyser, nämligen att börja prata sakfrågor
              i stället för paragrafer och spelregler. Då vill jag ha spelregler
              på plats som möjliggör att till exempel bli osams med Morgan Johansson
              i sakfrågor men veta hur det ska gå till.
            </seg>
            <seg n="89e47a54">
              Vi har tyvärr inte sett något seriöst alternativ till det i dagens
              debatt. Jag hoppas förstås att vi får göra det under mandatperioden.
              Till dess yrkar jag bifall till förslaget i det sammansatta utskottets
              betänkande.
            </seg>
          </u>
          <note type="speaker" n="07aa1a69">
            Anf. 59 PERNILLA ZETHRAEUS (v) replik:
          </note>
          <u who="unknown" xml:id="i-907240f9a7b1022c-9" n="0370d5b3">
            <seg n="576997d6">
              Herr talman! Allt det där har ni fått, säger Anna Kinberg Batra,
              när det gäller de nationella parlamentens inflytande och liknande.
              Men riktigt så är det inte. Det har snarare förts fram förslag
              om att ge de nationella parlamenten en starkare ställning att
              kunna avvisa lagförslag från EU-nivå och inte bara ha den lite
              skendemokratiska symboliska förstärkta ställning som finns i det
              nuvarande förslaget. Det har verkligen förts fram en linje om
              att man ska ge parlamenten ett avgörande. Men det har regeringen
              tillsammans med merparten av EU-länderna gått emot.
            </seg>
            <seg n="94c9494d">
              Sedan säger Anna Kinberg Batra att vi är överens om att lösa
              problemet med klimatfrågan men inte om lösningarna. Det har gjorts
              en massa saker på mellanstatlig basis i klimatfrågan. Man har
              gjort en överenskommelse om att reducera koldioxidutsläppen. Det
              hade varit ännu bättre om man också vågade vara lite tuffare när
              det gäller att låta medlemsländerna gå före på miljöområdet och
              också ge sig på de strukturer som i dag innebär både stora klimatförstörande
              utsläpp och annan miljöförstöring. Men låt oss diskutera dessa
              frågor.
            </seg>
            <seg n="cb3e09fe">
              Vad denna diskussion handlar om är några skrivningar i fördragstexten
              om att man ska skriva in några ord om huruvida klimatfrågan är
              ett gemensamt problem och att det är viktigt med förnybara energikällor
              och liknande. Det är den frågan som Anna Kinberg Batra hakar upp
              sig på. Låt oss komma överens om handfasta överenskommelser i
              stället när det gäller klimat- och miljöfrågorna.
            </seg>
            <seg n="0b0d76d4">
              Sedan säger Anna Kinberg Batra att folkets stöd för EU är större
              än någonsin. Det finns fortfarande en stor kritik också. Men det
              är inte den frågan som står på dagordningen nu. Den fråga som
              nu står på dagordningen är: Hur ska människor kunna påverka EU:s
              framtidsfrågor? 56 procent av befolkningen vill ha en folkomröstning.
              Vad säger Anna Kinberg Batra till den opinionen?
            </seg>
          </u>
          <note type="speaker" n="feca32ee">
            Anf. 60 ANNA KINBERG BATRA (m) replik:
          </note>
          <u who="anna_kinberg_batra_c1916b" xml:id="i-75df10c7b054ef70-1" n="aea8c511">
            <seg n="ba9ffc68">
              Herr talman! Vad gäller nationella parlament tycker jag att det
              har blivit ganska väl belyst under förmiddagen var vi i den breda
              majoriteten i det sammansatta utskottet står i fråga om röda och
              gula kort. Nu skulle vi inte stå här och vara institutionella
              nördar, men vi får väl bli det för några sekunder. Och det är
              nog väl känt att vi tycker att den gula kortvarianten är ganska
              lagom. Vi vill inte rubba den viktiga balans som finns mellan
              institutionerna. De nationella parlamenten har sin roll. Det är
              bra att vi agerar öppet och att vi kan säga ifrån. Men det är
              också bra att kommissionen är motorn i samarbetet. Det gillar
              vi, och det är bra att rådet har den yttersta beslutande makten.
              Därför avvisar vi det så kallade röda kortet och förespråkar ett
              lagom starkt gult kort, vilket framgår väl.
            </seg>
            <seg n="4bcab475">
              Jag vill i detta sammanhang också gärna säga att jag gillar Europaparlamentet,
              ibland kanske mer än vissa andra. Jag tycker att det ser bra ut
              i det sammanhanget av det skälet att fördraget öppnar för mer
              medbeslutande när det gäller Europaparlamentet eftersom detta
              också agerar rätt öppet. Man har öppna utskottssammanträden och
              folkvalda ledamöter, och det ger ytterligare en arena för människor
              att faktiskt ha egen kontakt med parlamentariker. De kan säga:
              Det här var bra, och det här var dåligt.
            </seg>
            <seg n="615af727">
              Sådant vill jag gärna se mer av.
            </seg>
            <seg n="40f7bcd5">
              Vad gäller klimatet tackar jag för Pernilla Zethraeus implicita
              förtroende för statsministern. Jag har ett mycket stort sådant.
              Men tror ni verkligen att han skulle ha kunnat prata allvar om
              utsläppsrätter med USA och Kina på presidentnivå och få gehör
              för sådana synpunkter om det hade varit bara lilla Sverige? Nej,
              det är självklart så att det är genom EU-samarbetet som vi kan
              stärka Sveriges röst i världen och driva på i vår riktning, vilket
              klimatarbetet och arbetet med att minska utsläppen är ett utmärkt
              exempel på.
            </seg>
          </u>
          <note type="speaker" n="62e96e00">
            Anf. 61 PERNILLA ZETHRAEUS (v) replik:
          </note>
          <u who="unknown" xml:id="i-907240f9a7b1022c-10" n="0370d5b3">
            <seg n="0259b6cd">
              Herr talman! Det är inte det som frågan handlar om. Och det finns
              många goda exempel på internationella mellanstatliga överenskommelser
              både på miljöområdet och på andra områden. Men det är inte det
              som diskussionen handlar om nu, utan den handlar om några skrivningar
              i fördragstexten. Det finns inget förslag om att flytta över beslutskompetens
              eller liknande, utan klimatfrågans betydelse ska beskrivas i fördragstexten.
              Och det är kanske inte den viktigaste åtgärden för att komma till
              rätta med miljöförstöringen, utsläppen och den globala uppvärmningen.
            </seg>
            <seg n="1538476f">
              Att det gula kortet är lagom är väl en svensk medelväg. Jag hade
              önskat att det hade funnits en vilja att demokratisera EU, att
              frågan om att föra unionen närmare medborgarna och att ge medborgarna
              en större känsla av att de faktiskt är med och påverkar EU:s framtidsfrågor
              skulle stå högst av alla frågor på dagordningen och att EU:s ledare
              och Sveriges regering och merparten av de politiska partierna
              i Sverige åtminstone var något bekymrade över den gigantiska demokratiklyfta
              som har vuxit fram i unionen mellan makthavarna och invånarna.
            </seg>
            <seg n="1e4bfaaf">
              Då måste devisen vara att vi måste återföra makt från EU:s institutioner
              till de nationella parlamenten och att vi också måste återföra
              makt direkt till medborgarna. Att anordna och att respektera folkomröstningar
              är ett steg i den riktningen. Att införa ett rött kort för de
              nationella parlamenten är ett förslag som har diskuterats, och
              det är också ett steg i den riktningen.
            </seg>
            <seg n="e6ebf8a4">
              Återigen vill jag säga att 56 procent av den svenska befolkningen
              vill ha en folkomröstning om det nya framförhandlade fördraget.
              Vad vill Anna Kinberg Batra säga till den opinionen?
            </seg>
          </u>
          <note type="speaker" n="b245c230">
            Anf. 62 ANNA KINBERG BATRA (m) replik:
          </note>
          <u who="anna_kinberg_batra_c1916b" xml:id="i-75df10c7b054ef70-2" n="aea8c511">
            <seg n="d465f9c4">
              Herr talman! Vad gäller miljöfrågan finns det en hel del om klimatet
              redan i det föreliggande fördragsförslaget. Det har i debatten
              framkommit önskemål om att det ska skrivas lite tydligare. Det
              ska nog förstås, vilket också står i det sammansatta utskottets
              betänkande, som tydliga folkliga uttryck för att vi tycker att
              klimatfrågan är jätteviktig. Det är en överlevnadsfråga. Och det
              är sådant som EU borde ägna sig mer åt. Om det kommer fler sådana
              skrivningar är vi därför öppna för det, vilket också framgår här.
              Jag tycker att det är bra. Jag tycker att det är bra att vi använder
              EU för att minska utsläppen. Det hör visst hit. Det är nämligen
              därför, för att lösa gemensamma problem, som vi vill ha ett starkt,
              effektivt och väl fungerande EU-samarbete där man ägnar sig åt
              rätt saker. Det är klimatfrågan ett alldeles utmärkt exempel på.
              Jag tror också att det är därför som det har kommit upp i debatten
              om fördraget. Det är ett internationellt problem som man kan ta
              på, och då vill man ha internationella verktyg.
            </seg>
            <seg n="de8b599b">
              Jag ska gärna svara på frågor om demokratisering av EU och om
              folkomröstning. Först och främst vill jag upprepa att vi kanske
              har unionens mest demokratiska och mest öppna förankringsprocess
              nu. Jag kan också beklaga vissa tyska turer under våren. Men nog
              har vi gjort vad vi har kunnat göra här, och nog har vi fört en
              debatt i många år om denna fråga. Det är inte så att den kom från
              ingenstans häromveckan.
            </seg>
            <seg n="82688a2a">
              Nästan nio av tio väljare vill fördjupa EU-samarbetet för att
              lösa till exempel klimatproblemen. Det visar att man vill börja
              tala om sakfrågor. Det vill en majoritet av svenska folket att
              vi gör. Därför är jag trygg i fråga om att en stor majoritet av
              Sveriges riksdags ledamöter också är för att faktiskt gå i mål
              med denna process nu. Det är nästan alla av oss i det sammansatta
              utskottet överens om.
            </seg>
          </u>
          <note type="speaker" n="b92749bd">
            Anf. 63 MAX ANDERSSON (mp) replik:
          </note>
          <u who="max_andersson_531f93" xml:id="i-53263247c13ddceb-13" n="2a19d9cb">
            <seg n="9cb7d260">
              Herr talman! Det har blivit lite grann som jag förutspådde. Vi
              har i dag sett hur moderater och andra borgare lyfter fram den
              skrivning om klimatet som vi ännu inte har sett som ett stort
              skäl att rösta ja till EU-konstitutionen.
            </seg>
            <seg n="39dab975">
              Då vill jag bara påminna om en sak som sades väldigt tydligt
              i utskottet man kan gå tillbaka till de stenografiska uppteckningarna
              och läsa om detta från regeringens sida, nämligen att man helst
              inte ville ha den skrivning som man nu talar så mycket om. Man
              ville helst inte ha den. Man ville helst inte ha några förändringar.
            </seg>
            <seg n="39523bf7">
              Nu lyfter man fram den eftersom det passar bra i debatten att
              säga att vi ska rösta ja till EU-konstitutionen för klimatets
              skull. Men man ville helst inte ha den. Varför gör man denna helomvändning?
              Är det för att det passar? Om denna förklaring eller skrivning
              innebär något positivt är det bra. Men det är en liten sak, och
              den har inte alls den gigantiska betydelse som alliansen försöker
              framställa. Varför var ni emot den? Det får du gärna svara på.
            </seg>
            <seg n="2fcc987f">
              Jag diskuterar väldigt gärna frågan om Sveriges utträde ur EU
              nästan överallt och nästan hela tiden. Men talmannen kanske skulle
              uppskatta om vi inte tar den debatten just här och nu.
            </seg>
            <seg n="0691bac7">
              Men jag märker på Anna Kinberg Batras inlägg att hon inte vill
              diskutera fördelarna med EU-konstitutionen. Hon vill diskutera
              utträde, och hon vill diskutera klimat. Men EU-konstitutionen
              vill hon helst inte diskutera. Och det som hon säger om klimatet
              och om påståendet att det skulle bli tydligare stämmer inte. Varför
              säger hon så?
            </seg>
          </u>
          <note type="speaker" n="4ac52d36">
            Anf. 64 ANNA KINBERG BATRA (m) replik:
          </note>
          <u who="anna_kinberg_batra_c1916b" xml:id="i-75df10c7b054ef70-3" n="aea8c511">
            <seg n="9f31f62d">
              Herr talman! Jag ska börja med att läsa högt för Max Andersson
              ur den här lilla boken. Jag beklagar att delar av den kanske är
              under borttagande, för jag tycker att den är rätt bra. Bland annat
              är ordet konstitution under borttagande, med största sannolikhet.
            </seg>
            <seg n="284faf4e">
              På s. 153 kan man läsa om unionens miljöpolitik, där det bland
              annat står hur viktigt det är att främja åtgärder på internationell
              nivå för att lösa regionala eller globala miljöproblem. Jag tycker
              att det är bra. Jag tycker att det är välkommet om det finns de
              som vill ha ytterligare skrivningar.
            </seg>
            <seg n="0e44e696">
              Skälet till att vi i majoriteten skriver som vi gör är, som sagt,
              att EU redan har ganska många verktyg för att lösa gemensamma
              miljöproblem och inte använder dem så mycket som man skulle kunna
              göra. Jag tycker att vi ska börja där. Vill någon skriva dit lite
              mer om att miljön är viktig så gärna för mig miljön är viktig.
              Det viktiga för mig är att vi använder EU-samarbetet för att lösa
              de här problemen precis som det stod i Miljöpartiets egen partimotion.
              Men det kanske inte var riktigt meningen.
            </seg>
            <seg n="2082eea5">
              Det är ingen konspiration i det där. Tvärtom är det vårt sätt
              att visa hur vi vill använda EU-samarbetet för att lösa människors
              vardagsproblem.
            </seg>
            <seg n="4c1188c6">
              Men vad vill du, Max Andersson? Vad vill ni? Om vi nu är överens
              om att internationella problem behöver lösas, att man inte kan
              lösa dem själv inte här, inte lokalt, inte genom något litet avtal
              ibland utan måste påverka till exempel USA och Kina och få en
              stark svensk röst i världen: Hur vill du lösa det i stället?
            </seg>
          </u>
          <note type="speaker" n="99f57fa9">
            Anf. 65 MAX ANDERSSON (mp) replik:
          </note>
          <u who="max_andersson_531f93" xml:id="i-53263247c13ddceb-14" n="2a19d9cb">
            <seg n="b22fa62c">
              Herr talman! Jag noterar att Anna Kinberg Batra inte förklarade
              varför regeringen ursprungligen var mot att göra tillägget med
              den klimatdeklaration som man nu hyllar och lyfter fram. Jag noterar
              att det var tystnad på den punkten.
            </seg>
            <seg n="a5d29f37">
              Miljöpartiet är ett pragmatiskt parti. Så länge vi är med i EU
              är det självklart att vi ska använda det verktyget för att göra
              bra saker. Det är också självklart att de flesta svenskar tycker
              att så länge vi är med i EU ska EU göra vad man kan för att möta
              klimathotet. Det är inget konstigt med det.
            </seg>
            <seg n="a8066afd">
              Man ska inte göra det riktigt så enkelt för sig som Anna Kinberg
              Batra gör. EU är inte bara till nytta för miljön. I många fall
              är EU ett hinder. EU förbjuder Sverige att gå före på miljöområdet,
              framför allt när det gäller regler om vilka varor som ska tillåtas.
            </seg>
            <seg n="a040a78d">
              EU:s klimatpolitik hittills har inte varit någon direkt succé.
              Väldigt många säger att systemet med handel med utsläppsrätter
              har varit ett stort fiasko, även om det finns människor som är
              av annan åsikt. En utsläppsrätt kostar i dag 3 kronor för ett
              ton, och det är inte direkt någon succé.
            </seg>
            <seg n="b2d05c1e">
              Vi såg i helgen att det kom en undersökning från Danmark som
              visade att EU:s handel med utsläppsrätter har bidragit till att
              det byggs fler nya kolkraftverk i stället för kraftverk som sysslar
              med ekologiskt hållbar produktion.
            </seg>
            <seg n="2ea6d568">
              EU:s miljöpolitik är inte en succé. Det finns fördelar, och det
              finns nackdelar. Vi har en politik för miljön inom EU. Lyckas
              vi få ut Sverige ur EU vilket den här debatten inte handlar om;
              den ska handla om konstitutionen, som sagt har vi en bra politik
              där också.
            </seg>
            <seg n="0b6c838b">
              Återigen: Så fort moderater känner att de inte lyckas debattera
              om det som frågan egentligen handlar om den handlar om konstitutionen,
              vägen mot att bygga en EU-stat, deras vägran att lyssna på folket
              byter de ämne.
            </seg>
          </u>
          <note type="speaker" n="a5b3c062">
            Anf. 66 ANNA KINBERG BATRA (m) replik:
          </note>
          <u who="anna_kinberg_batra_c1916b" xml:id="i-75df10c7b054ef70-4" n="aea8c511">
            <seg n="00af354e">
              Herr talman! Jag ska gärna ge Max Andersson ett lästips. Det
              är den här lilla röda, som vi skulle kunna kalla den. Under avsnitt
              10 om energi, med början på s. 165, står det att ett av unionens
              mål just är att främja bland annat energibesparingar och utveckling
              av nya och förnybara energikällor med respekt för enskilda staters
              energimix och vad de nu gör.
            </seg>
            <seg n="0af5a94b">
              Det här betyder att vi kan använda EU för att påverka andra att
              minska sina utsläpp. Det betyder att vi vill att många andra slutar
              elda vad som helst men också att vi vill kunna fatta egna nationella
              beslut om vad vi till exempel gör i våra kraftverk.
            </seg>
            <seg n="2ce0e23e">
              Så är det. Inte vill vi att unionen ska köra över oss på alla
              områden. Det vill i alla fall inte jag. Det är möjligt att Max
              Andersson vill det.
            </seg>
            <seg n="6c5526d7">
              Om Max Andersson tycker att det har varit tyst om klimatfrågan
              från regeringen och majoriteten läser han nog tidningen ganska
              dåligt. Vi kan titta tillbaka på regeringsförklaringen. Vi kan
              titta tillbaka på toppmötet i mars. Vi kan titta tillbaka på mötena
              med USA:s och Kinas presidenter. Vi kan titta på kommande toppmöten,
              där Sverige stenhårt driver kravet att minska utsläppen. Vi vill
              gå ännu längre än vad toppmötet hittills har kommit överens om.
              Vi vill få med oss fler länder och regioner i världen. Vi vill
              dessutom allra helst gå i mål med ett post-Kyotoavtal.
            </seg>
            <seg n="e89ac5ed">
              Jag tycker att det är ett exempel, som Max Andersson själv uttryckte
              det, på att man självklart ska använda EU för att göra bra saker.
            </seg>
            <seg n="85afb3dc">
              Om Max Andersson nu håller med mig om det, kan vi då inte bli
              överens om att trots att det i fördraget införs en utträdesparagraf
              det som ni länge har önskat ska vi inte använda den utan använda
              just EU-samarbetet för bra saker, som han själv sade, till exempel
              för att minska utsläpp och ligga på andra länder? Då kan vi nå
              resultat i frågor som en enorm majoritet av väljarna vill att
              vi ska nå resultat i.
            </seg>
          </u>
          <note type="speaker" n="68118af2">
            Anf. 67 HOLGER GUSTAFSSON (kd):
          </note>
          <u who="holger_gustafsson_1bab45" xml:id="i-01b781addefc5b2c-0" n="0d6b2e07">
            <seg n="4e24e03f">
              Herr talman! Det är angeläget med ett nytt, kompletterat och
              utvecklat fördrag. Framför allt behöver vi ökad överskådlighet
              och effektivare beslutsregler inom EU. Det förbättrar demokratin,
              och det förbättrar framför allt verkställigheten av en politik
              som många efterfrågar.
            </seg>
            <seg n="7f5fd0d0">
              Många uppgifter väntar på EU och de 27 medlemsländerna. Låt mig
              nämna, som många har nämnt här tidigare i dag, miljö- och klimatpolitiska
              åtgärder, där omvärlden väntar på aktiviteter just från EU.
            </seg>
            <seg n="42ade202">
              Det är likadant med säkerhetspolitiken, både internt i Europa
              och inte minst externt, där det finns mycket stora behov av insatser.
            </seg>
            <seg n="036d3c8e">
              Det är också en reformerad jordbrukspolitik.
            </seg>
            <seg n="98ac0601">
              Eller varför inte peka på Lissabonprocessen för ökad sysselsättning
              i Europa, där en ökad aktivitet också behöver komma?
            </seg>
            <seg n="de68d076">
              Kampen mot internationell brottslighet och inte minst människohandel
              måste vi föra tillsammans, där vi inte förmår åstadkomma någonting
              på egen hand.
            </seg>
            <seg n="2f8304bf">
              EU måste ges förutsättningar att gå från process till genomförande
              och till leverans av en önskad politik. Det är egentligen det
              som fördragsdiskussionen i dag handlar om.
            </seg>
            <seg n="636009a4">
              Den svenska vänstern har just fastnat i processen och talar mer
              om behovet av en folkomröstning än om innehållet i politiken.
              Jag kan inte se det som annat än ett rop på ett tillfälle då man
              ytterligare ska mobilisera de grupper i det svenska samhället
              som inte inser behovet av internationell samverkan och gemensamma
              tag på de här politiska områdena.
            </seg>
            <seg n="d0dc6655">
              Vi får i debatten lyssna i hela 19 minuter och 15 sekunder på
              dubbelheten och tvehågsenheten inom socialdemokratin. Det är inte
              undra på att Morgan Johansson får räkna fingrarna när han har
              träffat kommissionen.
            </seg>
            <seg n="9c8e6c73">
              Jag tror att det är viktigt att vi får en icke-tvekan, ett engagemang
              för Europapolitiken i Sverige. Det kan ett förändrat och justerat
              fördrag bidra till.
            </seg>
            <seg n="178bc607">
              Herr talman! EU behöver alltså en ökad beslutseffektivitet. Jag
              vill understryka detta särskilt. Vi är 27 medlemsländer, och kompromisskvarnen
              det handlar väldigt mycket om det måste mala effektivare, för
              Europas och för Europas folks skull.
            </seg>
            <seg n="6f78694a">
              Det har här framstått som att öppenheten är begränsad. Men vem
              som har lite insikt om förhandlingar begär att förhandlingarna
              mellan 27 medlemsländer ska ske i tv-rutan eller på torgen i Europa?
              Det måste nog hanteras på annat sätt om man ska nå fram till resultat.
              Det gör svenska fackföreningar och andra organisationer som vill
              nå resultat inte kan man stå på torget med sina förhandlingar.
              Jag tror att vi allesammans inser det.
            </seg>
            <seg n="94d35ee2">
              Det är många i världen som väntar på en effektuerad EU-politik.
            </seg>
            <seg n="6be06971">
              Principerna i det vilande fördraget är väl avvägda och bör skyddas
              av alliansregeringen i kommande överläggningar. Det är precis
              det vi säger i detta betänkande.
            </seg>
            <seg n="ee267b41">
              Ett antal paragrafer kommer att utgå jämfört med i tidigare förslag.
              Det är en anpassning till medlemsländerna och ett utslag av demokratins
              funktion inom EU att man försöker anpassa sig och hitta nya vägar
              framåt.
            </seg>
            <seg n="83ed0515">
              Herr talman! Det som måste prioriteras är de fördragsdelar som
              ökar förutsättningarna för bättre demokrati, större öppenhet och
              ökad beslutseffektivitet. Detta bör vara uppmaningen till vår
              regering och till övriga regeringar i EU. Med detta yrkar jag
              bifall till utskottets förslag.
            </seg>
          </u>
          <note type="speaker" n="0827a496">
            Anf. 68 PERNILLA ZETHRAEUS (v) replik:
          </note>
          <u who="unknown" xml:id="i-907240f9a7b1022c-11" n="0370d5b3">
            <seg n="aa4eb9af">
              Herr talman! Jag kunde inte låta bli att begära replik när jag
              hörde de raljerande penseldragen om vad debatten sades handla
              om. Det var jordbrukspolitik, människohandel och internationellt
              samarbete, och Holger Gustafsson menade att Vänstern är emot internationellt
              samarbete och så vidare.
            </seg>
            <seg n="4eae5ef5">
              Jag trodde att vi diskuterade processen kring det nya konstitutionella
              fördraget och innehållet i detta och KUU:s betänkande, som anger
              svenska ståndpunkter i denna fråga. När det gäller miljö- och
              klimatpolitiken, där Holger Gustafsson sade att det behövs internationellt
              samarbete och talade om att det var så många åtaganden på det
              området, är egentligen det enda som diskuteras i kammaren i dag
              de tre rader i KUU:s betänkande som beskriver den här frågan.
              Där står: Dock kan ett tydligare sätt att beskriva uppgifter som
              unionen redan i dag kan ägna sig åt accepteras. Därmed skulle
              medborgerliga önskemål om ett starkare engagemang för t.ex. klimat-
              och energifrågor kunna tillgodoses.
            </seg>
            <seg n="2b9b5930">
              Det handlar alltså om ett tydligare sätt att beskriva befintliga
              uppgifter. Därmed tillgodoser man den opinion som vill ha ett
              starkare engagemang i klimatfrågan. Det var väl en lite mindre
              och lite mer begränsad skrivning än de stora penseldrag som Holger
              Gustafsson målade upp här i talarstolen?
            </seg>
            <seg n="93e6aec6">
              Jag efterlyser också en vision för ett demokratiserat EU från
              alla de partier som hyllar den här processen och till och med
              lyckas med konststycket att beskriva den som naturlig eller demokratisk.
              Det är en rekordsnabb process en förhandlingsprocess på bara några
              månader som har varit exceptionellt sluten och pågått nästan helt
              bakom lyckta dörrar i bilaterala samtal.
            </seg>
            <seg n="41e4f09d">
              Det skulle ändå vara intressant att höra ett uns av självreflexion
              om hur kd och regeringspartierna vill demokratisera den europeiska
              unionen.
            </seg>
          </u>
          <note type="speaker" n="d6f39318">
            Anf. 69 HOLGER GUSTAFSSON (kd) replik:
          </note>
          <u who="holger_gustafsson_1bab45" xml:id="i-01b781addefc5b2c-1" n="0d6b2e07">
            <seg n="11659475">
              Herr talman! Jag beklagar om min pensel är lite för stor för
              Vänsterpartiet. Det här fördraget ska ju vara ett verktyg för
              att genomföra och få till stånd den politik som vi efterfrågar
              från EU, vi som tror att EU är ett bra verktyg. Men jag förstår
              att det blir problem, för Vänsterpartiet vill ju inte ha det här
              verktyget. Ni vill ju inte vara med. Ni vill vara hemma och säga
              att vi klarar det bäst själva. Slutenhet är er modell. Då passar
              det förstås inte bra att diskutera ett verktyg, som vi gör här
              i dag, som ska vara effektivare för Europapolitiken.
            </seg>
            <seg n="bb796d9b">
              Jag är inte bekymrad för demokratin inom EU. Det är det största
              demokratiprojekt vi har bevittnat i modern tid. Det är så många
              länder som sitter och samarbetar. Det finns demokratiskt valda
              regeringar, och det finns ett parlament som ständigt representerar
              folket. Det finns inget bättre exempel på en god demokrati än
              detta. Varför ska man hacka just på detta? Det är en fråga tillbaka
              till Zethraeus.
            </seg>
          </u>
          <note type="speaker" n="5b8c5ca8">
            Anf. 70 PERNILLA ZETHRAEUS (v) replik:
          </note>
          <u who="unknown" xml:id="i-907240f9a7b1022c-12" n="0370d5b3">
            <seg n="741b7f22">
              Herr talman! Det handlar inte om att hacka på ett demokratiprojekt.
              Frågan om internationellt samarbete eller huruvida unionen ska
              finnas eller inte står inte på dagordningen för dagens diskussion.
              Det som däremot skulle vara värdefullt är att höra Holger Gustafsson
              reflektera över vad han tänker säga till den opinion som inte
              vänder EU ryggen men vill delta i diskussionen och påverka EU:s
              framtidsfrågor. Det handlar om mellan 64 och 75 procent av befolkningarna
              i Storbritannien, Frankrike, Tyskland, Italien och Spanien som
              vill ha en folkomröstning om ett nytt, omförhandlat fördrag. Det
              är 56 procent av den svenska befolkningen som vill ha en folkomröstning
              om ett framförhandlat fördrag. Det handlar om de tidigare mycket
              starka opinioner som har funnits för en folkomröstning i den här
              frågan. Där har Holger Gustafssons partikamrater varit pådrivande.
              Det har funnits en mycket stark opinion i kd för en folkomröstning.
            </seg>
            <seg n="4fe6b666">
              Återigen: Det skulle vara intressant att höra vad Holger Gustafsson
              vill säga till den här opinionen? På vilket sätt ska människor
              få vara med och påverka EU:s viktiga framtidsfrågor, som finns
              med i det konstitutionella fördraget och som punkter i den riksdagsdebatt
              som vi i dag har haft under några timmar?
            </seg>
          </u>
          <note type="speaker" n="f44893cf">
            Anf. 71 HOLGER GUSTAFSSON (kd) replik:
          </note>
          <u who="holger_gustafsson_1bab45" xml:id="i-01b781addefc5b2c-2" n="0d6b2e07">
            <seg n="1ac07185">
              Herr talman! Jag tror inte att vi ska underskatta verkligheten
              att både du och jag är valda att hantera de här frågorna löpande
              och att EU är en del av vardagspolitiken i dag och inte kan bli
              föremål för folkomröstning vid varje tillfälle.
            </seg>
            <seg n="318f9283">
              Jag har inget motstånd mot folkomröstningar, men det ska vara
              vid kardinaltillfällen där det verkligen är stora skillnader som
              ska avgöras. Då ska vi gå till folket för att avgöra det. Men
              vi ska inte låta välja oss till riksdagen och sedan lämna walk
              over och säga att vi så fort det blir problem eller diskussion
              ska gå ut på gator och torg och fråga folket. Vi har ett mandat,
              och det ska vi bära, tycker jag. Det är vår uppgift.
            </seg>
          </u>
          <note type="speaker" n="4f83d09a">
            Anf. 72 BJÖRN VON SYDOW (s):
          </note>
          <u who="bjorn_von_sydow_e95d4c" xml:id="i-78cef3a014c6ff24-0" n="5bf57dbe">
            <seg n="0d7f60a9">
              Herr talman! Jag är anhängare av Europeiska unionen. Jag är anhängare
              av vårt medlemskap. Jag är anhängare av fler länders medlemskap
              i Europeiska unionen.
            </seg>
            <seg n="72a11ec8">
              Jag är positiv till fördragsförslaget i alla väsentligheter.
              Bland annat vill jag lyfta fram kanske mot bakgrund av min erfarenhet
              som försvarsminister förtydligandena i inriktningen på en gemensam
              säkerhets- och försvarspolitik, omgivna som de är av absoluta
              klargöranden av att det är nationerna som fattar de avgörande
              besluten.
            </seg>
            <seg n="1f43c6d7">
              Jag är positiv och avser naturligtvis att rösta med utskottet
              när vi tar beslutet. Jag är positiv till att det ges en möjlighet
              för Europeiska rådet att få ett reglerat system där man i huvudsak
              ska ha konsensus. Man ska ändå kunna fatta viktiga inriktande
              beslut som ska förverkligas både genom EU:s egna institutioner
              och av medlemsstaterna.
            </seg>
            <seg n="2bcbba65">
              Det jag vill ta upp är hur denna genomförandeprocess ska gå till.
              I det förslag som finns är en europeisk lag en lagstiftningsakt
              med allmän giltighet. En europeisk ramlag är en lagstiftningsakt
              som ska rikta sig till de nationella myndigheterna, som får beställa
              form och tillvägagångssätt.
            </seg>
            <seg n="e959fb48">
              Jag anser att det är mycket betydelsefullt att de nationella
              parlamenten i vårt fall riksdagen företar ordentliga granskningar
              och dialoger, särskilt när det gäller lagstiftningsakterna. Det
              vill jag vara tydlig om. Vi har för övrigt en bra reglering av
              hur de stora initiativen ska tas. Vi har samråd i EU-nämnden.
              Vi har våra utskott, som arbetar med förberedande processer och
              grönböcker. Det ligger just nu flera grönböcker på riksdagens
              bord som vi ska ta ställning till. Men just när det gäller hur
              den konkreta lagen eller ramlagen ska utläggas anser jag att vi
              nationella parlament har en större uppgift än i det förslag som
              ligger på vårt bord.
            </seg>
            <seg n="182b44c4">
              Europaparlamentet är ingen riktigt effektiv granskare av subsidiariteten
              och proportionaliteten. I Europaparlamentet är ledamöterna i långa
              stycken ute efter att vara en motvikt mot ministerrådet och på
              sätt och vis ibland mot regeringarna. Det kan betyda att man egentligen
              inte tar så skarpt på frågan om regleringen i den form den föreslås
              från kommissionen är rimlig, sedd ur subsidiaritets- och proportionalitetssynpunkt.
            </seg>
            <seg n="6f5d356a">
              Ministerrådet självt, med regeringarna, är kanske inte heller
              någon särskilt bra värnare när det gäller att avväga om det är
              nödvändigt med den och den utformningen i lagstiftningen det vågar
              jag säga med mina erfarenheter från tiden som statsråd.
            </seg>
            <seg n="0cfda99f">
              I kommissionen finns det goda ambitioner. Inte minst har vi sedan
              flera år en kommissionär, Margot Wallström, som syftar till att
              skapa delaktighet. Och det har skett saker. Vi får material till
              Sveriges riksdag från kommissionen. Men det är klart att kommissionen
              är ledaren för en stor förvaltningsapparat. Jag skulle nästan
              vilja säga att det är en byråkrati. Om att kommissionen på egen
              kraft ska vara en värnare av subsidiaritets- och proportionalitetsprincipen
              säger jag: hm.
            </seg>
            <seg n="ac15fc54">
              Jag menar att det som ligger i det föreslagna protokollet om
              subsidiaritets- och proportionalitetsprincipen och om de nationella
              parlamenten är en bra uppläggning. Men den borde kunna gå lite
              längre.
            </seg>
            <seg n="3bfe8d5c">
              Sveriges riksdag har bara de senaste månaderna, sedan riksdagsordningen
              har ändrats och så vidare, visat sig vara i stånd att gå mer på
              djupet i EU:s detaljerade beslutsprocesser. Det är bra. Så är
              säkert fallet i parlament efter parlament, och det finns samarbetsmöjligheter
              mellan parlamenten som kan göra detta tydligare och effektivare.
            </seg>
            <seg n="ec7eb9fd">
              Ska man verka demokratiserande och övertygande när det gäller
              att den europeiska visionen ska kunna förverkligas genom Europeiska
              unionen tror jag att det är här som vi kan göra mer.
            </seg>
            <seg n="146a7ef6">
              Utskottets betänkande är ett bra betänkande, men jag vill ändå
              ställa en fråga till utskottet och kanske också till EU-nämndens
              företrädare här i dag. Det finns en skrivning som lyder så här:
              Om en förnyad prövning av frågan om de nationella parlamentens
              roll likväl sker får protokollen om de nationella parlamentens
              roll i Europeiska unionen och om tillämpning av subsidiaritets-
              och proportionalitetsprinciperna inte urholkas. Enbart marginella
              ändringar av deras innebörd skulle kunna vara förenliga med ett
              svenskt intresse.
            </seg>
            <seg n="67b4ad82">
              Då har jag en fråga till utskottets företrädare och nämndens
              företrädare här i debatten. Anta att Nederländerna eller det tyska
              ordförandeskapet vill flytta positionerna något mer i riktning
              mot det som brukar kallas för rött kort! Anser det sammansatta
              utskottet och EU-nämnden att det i så fall är förenligt med Sveriges
              intresse att en sådan förändring eller justering eller kompromiss
              kan äga rum vid toppmötet?
            </seg>
          </u>
          <note type="speaker" n="ab54e886">
            Anf. 73 HILLEVI LARSSON (s):
          </note>
          <u who="hillevi_larsson_896639" xml:id="i-eac1e636509d17d3-0" n="4013e66d">
            <seg n="6272ed6a">
              Herr talman! Egentligen handlar det här om två diskussioner.
            </seg>
            <seg n="bfdbcca8">
              Den första gäller om vi ska ha nuvarande fördrag, exakt så som
              det är i dag med alla fel och brister, eller om vi ska göra förbättringar
              och förändringar. Det är den ena frågan. Och då får man ju överväga
              vilket som är bäst, nuvarande fördrag eller det nya. Det är klart
              att det på båda håll finns fel och brister, men man får ändå överväga
              vilket som är bäst. Detta är den ena diskussionen.
            </seg>
            <seg n="d543d6fe">
              Den andra diskussionen gäller det nya läge som har kommit upp
              där man har öppnat för en ny förhandlingsposition. Man kunde bland
              annat se att det redan i samband med det franska presidentvalet
              fanns två olika förhandlingspositioner.
            </seg>
            <seg n="5e34b685">
              Ségolène Royal stod fast vid den sociala dimensionen och de medborgerliga
              rättigheterna, som låses fast i det nya konstitutionsförslaget,
              medan Sarkozy som vann valet talade om att banta det nya fördraget
              och ta bort den sociala dimensionen och medborgerliga rättigheter
              eller i alla fall försvaga det. Och vem är det som nu sitter och
              förhandlar? Jo, det är Sarkozy.
            </seg>
            <seg n="df83f638">
              Jag tror att det är väldigt viktigt att komma ihåg i den här
              diskussionen att det nu kan bli en dragkramp, och då tror jag
              att det är väldigt viktigt att vi håller fast vid de framgångar
              som vi ändå har haft i förhandlingarna.
            </seg>
            <seg n="f33cedbd">
              Det första viktiga är naturligtvis utvidgningen. Vi måste ha
              en förändring av fördraget så att det tillåts mer än 27 medlemsländer,
              som i nuvarande fördrag. Annars stoppar vi upp utvidgningsprocessen.
              Det här är en fråga där det finns enighet i Sveriges riksdag.
              Vi måste släppa in fler medlemsländer.
            </seg>
            <seg n="210d2077">
              Den andra frågan gäller öppenheten, och det här är en av de frågor
              som engagerar svenska folket allra mest. Kommittén för EU-debatt
              den är tyvärr nedlagd nu gjorde, när den fortfarande fanns, en
              undersökning. Över hundratusen människor svarade att öppenheten
              är den absolut viktigaste frågan för EU att göra någonting åt.
            </seg>
            <seg n="fa876393">
              I det här fördraget, det nya förslaget, tar man ett steg i rätt
              riktning för att komma till rätta med det hemlighetsmakeri som
              många medborgare upplever. Det handlar om att ge ökad insyn för
              både journalister och medborgare. Det är väldigt viktigt att vi
              står fast vid det här. Annars är risken att vi förlorar det här
              viktiga framsteget.
            </seg>
            <seg n="84ff0830">
              Folkhälsan låses fast som en viktig fråga. Det kan bli till hjälp
              för oss i framtiden när vi försöker komma till rätta med alkoholpolitiken,
              där vi har stora problem.
            </seg>
            <seg n="43400e2d">
              Man låser fast tre väldigt viktiga mål. Det är nästan så att
              det kunde ha varit Sveriges riksdag som hade fattat beslut om
              de här tre målen: full sysselsättning, jämställdhet, barns rättigheter.
            </seg>
            <seg n="7edd6605">
              Jag tycker att detta är någonting som är väldigt viktigt att
              värna, att vi får in det här i fördraget och att det är viktiga
              mål för EU.
            </seg>
            <seg n="a8265661">
              Sedan gäller det skyddet för de medborgerliga rättigheterna.
              Det här är någonting väldigt dramatiskt, måste jag säga. Nu ges
              varje EU-medborgare rättigheter gentemot både EU och det land
              man bor i. Det innebär att man, om de här grundläggande rättigheterna
              kränks, har rätt att gå till domstol och få sin sak prövad.
            </seg>
            <seg n="6c657272">
              Det handlar om rätten till utbildning och till och med jämställdhet.
              Det handlar om rätt till social trygghet, yttrandefrihet, strejkrätt
              och rätt till opartisk domstol. Det som är speciellt revolutionerande
              är rätten till utbildning och social trygghet. Det är unikt att
              man faktiskt får ett medborgerligt skydd när det gäller de rättigheterna.
            </seg>
            <seg n="54cc087b">
              När det gäller jordbrukspolitiken går man tyvärr inte tillräckligt
              långt. Men man ger i alla fall möjlighet för Europaparlamentet
              att tycka till. Europaparlamentet har hittills utmärkt sig genom
              att inte vara fullt lika skyddande när det gäller de nationella
              jordbruken, utan det är lite mer gränsöverskridande tänkande.
              Jag tror att vi skulle kunna få lite mer radikala förändringar
              i jordbrukspolitiken om Europaparlamentet får tycka till.
            </seg>
            <seg n="54ef8ba8">
              Man ska även ta större hänsyn till miljön och djurens hälsa i
              jordbrukspolitiken. Det är också viktiga mål för Sverige.
            </seg>
            <seg n="2a777bd6">
              De nationella parlamenten ska också få rätt att tycka till. Även
              om det inte ger en absolut vetorätt är det ett väldigt viktigt
              steg framåt, och det ökar så klart den nationella debatten i EU-frågor.
            </seg>
            <seg n="f0654633">
              Bland annat hade vi en debatt här i Sveriges riksdag om järnvägar.
              Vi kom fram till att vi skulle ha gemensamma regler när det gällde
              järnvägstransporter över landgränserna i EU, däremot inte inom
              länderna. Den här frågan är inte klar än, men det verkar som att
              den svenska linjen håller på att få gehör.
            </seg>
            <seg n="136a2b96">
              Jag tror att man, om man kommer med bra argument i ett tidigt
              skede av förhandlingarna, har mycket större chans att få gehör
              för sina förslag. Så det är viktigt att slå vakt om det här.
            </seg>
            <seg n="b66a1982">
              Sedan handlar det givetvis om kampen mot knark, vapenhandel och
              sexslavhandel. Där måste vi göra mer.
            </seg>
            <seg n="bf162fda">
              Skulle det bli ett nytt avsnitt om klimat, så inte mig emot.
              Och även om det inte är tillräckligt långtgående är det i alla
              fall ett väldigt viktigt steg framåt.
            </seg>
            <seg n="318f9428">
              Om nu alltihop skulle bryta samman och man skulle börja med en
              ny förhandling tycker jag att det är väldigt viktigt att föra
              fram det som bland annat Morgan Johansson tidigare i dag har sagt
              och som jag vet att Leif Pagrotsky har sagt i andra sammanhang.
              Låt oss få ett slut på flyttcirkusen! Då är det ju ett guldläge
              för regeringen att föra fram det här kravet, som vår EU-minister
              Cecilia Malmström dessutom har drivit på ett väldigt bra sätt
              som Europaparlamentariker tidigare. Låt oss inte fega inför att
              då lyfta fram den frågan! Den är faktiskt reglerad i fördraget,
              och det är alltså här vi måste gå in och ändra.
            </seg>
            <seg n="046f4afe">
              Låt oss se till att Europaparlamentet bara sammanträder på ett
              ställe, till nytta för medborgarnas förtroende för EU, för miljön
              och naturligtvis för Europaparlamentarikernas arbetssituation!
            </seg>
          </u>
          <note type="speaker" n="93c9e5ec">
            Anf. 74 ULF HOLM (mp):
          </note>
          <u who="ulf_holm_0cd69a" xml:id="i-3b90e8224c4f457c-0" n="93f15fa0">
            <seg n="f1194574">
              Herr talman! Om man är missnöjd med ett beslut i sin kommun,
              till exempel om var en park ska ligga eller en vägstump ska dras,
              så vet man att man i nästa val kan rösta bort dem som fattat beslutet
              och rösta på dem som ville ha någonting annat. Samma sak gäller
              riksdagsvalet. Är man missnöjd med en majoritet så kan man rösta
              bort den. Det är grunden för demokrati: Man ska kunna utkräva
              ansvar.
            </seg>
            <seg n="bf93faf5">
              Men hur är det på EU-nivå? Om man är missnöjd med ett beslut
              om EU-mopparna, vem är det man ska belöna eller bestraffa i ett
              val? Den svenska regeringen kan ju ha röstat rätt i ministerrådet
              men blivit nedröstad av andra länder. EU-parlamentarikerna har
              inte ensamt ansvar, och Sverige har bara ett fåtal ledamöter av
              de sammanlagt 785. I vilken församling och i vilket val ska man
              utkräva ansvar för den politik som förs? Det är det som är grundproblemet
              med demokratin i EU: Man kan inte utkräva ansvar för de beslut
              som fattas.
            </seg>
            <seg n="dd991bc4">
              Då är det bekymmersamt, till exempel med tanke på en undersökning
              från Sveriges Kommuner och Landsting förra året, som visar att
              60 procent av alla beslut som fattas på kommunal nivå har kopplingar
              till EU-beslut. Detta redovisades i LO-tidningen den 15 september
              förra året. Det är ju ett demokratiskt problem om 60 procent av
              de beslut som man fattar på lokal nivå har bäring på EU-frågan.
              När ska man utkräva ansvar för de besluten? Det är ett stort demokratiskt
              problem, och det är det vi diskuterar i dag.
            </seg>
            <seg n="2bb284e3">
              Frågan som finns i EU-konstitutionen är: Ska vi lämna över mer
              makt till EU i frågor som egentligen ligger här på nationell nivå
              i riksdagen? Majoriteten här anser att det inte är några problem.
              Demokratin i EU fungerar ju så bra!
            </seg>
            <seg n="1441ff7a">
              Gör den verkligen det? Mitt svar på den frågan är: Nej, det gör
              den inte! Vi har ett stort demokratiskt underskott, och det är
              flera beslut de senaste åren som har gått Sverige emot, alltifrån
              monopolet på alkohol till andra frågor. De intyg vi fick i EU-medlemskapsförhandlingarna
              visar sig nu inte ha någon bäring alls.
            </seg>
            <seg n="709afb57">
              Det var därför, enligt mig, en stor demokratisk seger när två
              folk, det holländska och det franska, faktiskt sade nej till EU-konstitutionen
              och man fick en tankepaus. Det gav ett hopp om att vi kanske skulle
              kunna se en förändring. Kanske skulle vi se ett tillnyktrat EU
              som funderade lite mer på vilka beslut som ska ligga på nationell
              nivå och vilka beslut som ska ligga på EU-nivå och på hur makten
              ska användas.
            </seg>
            <seg n="2a993f51">
              Tyvärr har vi inte använt den reflexionstiden till att diskutera
              EU:s framtid. Vad vill vi ha EU till? Vilka frågor vill vi ska
              beslutas på EU-nivå? Det har det varit tyst om.
            </seg>
            <seg n="3c213e77">
              För ett halvår sedan fick EU ett nytt ordförandeskap med Angela
              Merkel och Tyskland i spetsen. Hon var snabbt framme och sade:
              Nu måste vi förnya EU! Nu måste vi väcka liv i den avsomnade EU-konstitutionen!
            </seg>
            <seg n="a1d63d55">
              Hon började ett stort och snabbt fotarbete för att få igenom
              en förändring det närmaste halvåret.
            </seg>
            <seg n="89f159d6">
              Den svenska regering som sitter nu gick till val på ett smalare
              men vassare EU. Öppenheten var en stor fråga, inte minst för den
              person som blev EU-minister i Sverige, Cecilia Malmström, som
              jobbat i flera år i bland annat EU-parlamentet med att påtala
              att öppenheten är viktig i EU-frågor och för att vi ska kunna
              diskutera EU-frågor.
            </seg>
            <seg n="901d82ae">
              Har det hänt någonting då, sedan det tyska ordförandeskapet sade:
              Nu ska vi börja en process om EU:s framtid?
            </seg>
            <seg n="68aa6d35">
              Ingenting. Det första den svenska regeringen gör när man får
              ett brev från Angela Merkel om vilka frågor som bör lyftas fram
              är att hemligstämpla detta papper direkt. Ingen i Sverige ska
              få veta vad som diskuteras om EU:s framtid. Är det verkligen så
              man ska bedöma öppenheten när man diskuterar EU:s framtid, när
              60 procent av de beslut som fattas på kommunal nivå har direkt
              bäring på EU-frågor? Mitt svar på den frågan är nej.
            </seg>
            <seg n="d4fed0e7">
              Bakgrunden till EU-konstitutionen får man inte glömma. Det var
              att EU-ledarna i Laeken ville att EU skulle komma närmare folket.
              Då är det ingen bra idé att den svenska regeringen börjar med
              att hemligstämpla det underlag som ska ligga till grund för en
              diskussion om EU.
            </seg>
            <seg n="88672960">
              Medan Angela Merkel har visat ett fantastiskt fotarbete för att
              få igenom sina åsikter har den svenska regeringen suttit totalt
              tyst. Inte en enda fråga har man velat lyfta fram för att förändra
              den konstitution som har legat till grund för detta, och inga
              prov.
            </seg>
            <seg n="4e6e10bc">
              Man vill inte ta upp införselkvoterna för alkohol. Det sade Maria
              Larsson i en interpellationsdebatt i förra veckan: Nej, det tänker
              vi inte ta upp.
            </seg>
            <seg n="9dc70f35">
              Den 11 maj sade Cecilia Malmström: Nej, flyttcirkusen mellan
              Bryssel och Strasbourg ska vi inte lyfta fram.
            </seg>
            <seg n="281473e2">
              Den 22 maj svarade Cecilia Malmström igen att när det gäller
              klimatfrågorna har vi inga förslag på vad som skulle kunna stå
              i konstitutionen. Vi ska låta andra göra jobbet.
            </seg>
            <seg n="ece619e4">
              Därför fick vi läsa i DN den 1 juni att Reinfeldt fick beröm
              i Berlin, för att han inte tog upp några egna svenska intressen
              själv. Då får man beröm och en klapp på axeln från det tyska ordförandeskapet,
              för man har inga egna förslag. Det är bara andra som ska lägga
              fram förslag om vår gemensamma framtid.
            </seg>
            <seg n="ef73afc7">
              Vi är en del av EU. Jag gillar det inte, men majoriteten här
              gillar det. Men när det gäller en statsminister som inte vågar
              lyfta fram en enda fråga av svenskt intresse till den nya EU-konstitutionen,
              då duckar han. Det är att inte göra något viktigt i den här frågan.
            </seg>
            <seg n="29755024">
              Det viktigaste är kanske inte beröm och en klapp på axeln av
              Angela Merkel. Det viktigaste är kanske att lyfta fram frågor.
              Om till exempel klimatfrågan är den viktiga, varför har då inte
              Sveriges EU-minister ett enda förslag på hur man skulle kunna
              ändra EU-konstitutionen? Det är tyskarna som lägger fram förslag
              på att klimatfrågorna ska lyftas fram. Det sägs inte ett ord om
              på vilket sätt de ska lyftas fram, utan bara att de ska lyftas
              fram.
            </seg>
            <seg n="0ffde612">
              Var finns det svenska förslaget? Vilka punkter är det i EU-konstitutionen
              som ska tas bort? Vilka är det som ska lyftas fram? Inte ett enda
              konkret förslag från den svenska regeringen har kommit i den här
              frågan. Det är beklagligt.
            </seg>
            <seg n="49c71213">
              Det finns ett antal punkter i EU-konstitutionen som direkt motverkar
              aktiv klimat- och energipolitik. Euratomfördraget är en punkt,
              men det finns också andra. Utbyggnad av kolkraft får man med hjälp
              av EU-bidrag.
            </seg>
            <seg n="1a99fca9">
              Det finns mycket att göra för att förbättra EU, och det är beklagansvärt
              att den svenska regeringen inte vill göra någonting.
            </seg>
            <seg n="83e21ee5">
              I stället är man bekymrad över att det är så få som vill diskutera
              EU-frågan och att det inte finns något engagemang. Men det spelar
              ju ingen roll. Oavsett vad man säger så spelar det ingen roll
              här. Den svenska regeringen vill inte lyfta upp några frågor på
              EU-nivå, och framför allt: Den svenska regeringen vill inte lyssna
              på vad svenska folket har att säga. Man lägger ned EU 2006-kommittén,
              och i stället ska EU-ministern fara ut till kommun- och landstingspolitiker
              och diskutera EU. Det är jättebra, men det finns kanske andra
              sätt om man ska väcka en diskussion.
            </seg>
            <seg n="a6b33d8d">
              Ett av de bästa förslagen som finns om att väcka en allmän diskussion
              i ett land i en viktig fråga är att arrangera en folkomröstning.
              Då får man en debatt om för- och nackdelar, och man får också
              engagerade väljare som vill veta mer, som vill sätta sig in i
              frågan och som vill lära sig någonting om vad EU-konstruktionen
              ska handla om. Därför är det beklagansvärt att den svenska regeringen
              inte ens i den frågan vill ha en folkomröstning, utan man vill
              fortsätta att hemligstämpla och smussla med EU.
            </seg>
            <seg n="87e3bc26">
              Men kom då inte och säg att ingen vill diskutera EU-frågorna
              och att det inte finns något stöd i Sverige. Den svenska regeringen
              och majoriteten här har bidragit till just den utvecklingen.
            </seg>
          </u>
          <note type="speaker" n="ce49697e">
            Anf. 75 ANNA KINBERG BATRA (m) replik:
          </note>
          <u who="anna_kinberg_batra_c1916b" xml:id="i-75df10c7b054ef70-5" n="aea8c511">
            <seg n="06a039bf">
              Herr talman! Jag bestämde mig för att begära replik, men det
              var inte när jag såg Ulf Holm gå upp i talarstolen, för då tänkte
              jag: Nu kommer ett par gamla favoriter som jag säkert har hört
              förut.
            </seg>
            <seg n="6edd9031">
              Men när talet om det kommunala missnöjet kom det har vi i och
              för sig också hört förut begärde jag ändå replik.
            </seg>
            <seg n="a2c5277e">
              Nu är det ju faktiskt så här, som Ulf Holm väl känner till, att
              om man är missnöjd med sin kommun så kan man, som Ulf Holm mycket
              riktigt sade, rösta. Om man är missnöjd med sitt landsting, sin
              riksstyrning, sin regering, sin riksdagsmajoritet eller sitt Europaparlament
              så kan man numera rösta på fyra nivåer. Det tycker jag räcker
              ganska bra.
            </seg>
            <seg n="13031691">
              Jag tycker dessutom att det är bra, särskilt för ett litet land
              som Sverige, att ha inflytande över alla EU:s institutioner, vilket
              är hela poängen. Ju mer delad makt dessa har, desto fler arenor
              finns det också för oss att både utkräva ansvar och att utöva
              detsamma. Nu har vi fler val än vad vi hade innan vi gick med,
              och vi påverkar EU inifrån.
            </seg>
            <seg n="6d43dafa">
              Jag vill ta två konkreta exempel härifrån Sveriges riksdag. Sedan
              årsskiftet är fackutskotten, som Ulf Holm väl vet, betydligt mer
              engagerade i EU-frågor. Vi driver på till exempel i miljö- och
              öppenhetsfrågor klassiska miljöpartistiska och moderata käpphästar.
              Senare i dag när vi är klara ska kammaren anta ett utlåtande om
              grönboken om öppenhet som Sverige har varit pådrivande för. Där
              ska vi befästa svenska positioner och fortsätta driva på för öppenhet.
            </seg>
            <seg n="0b532062">
              Det är bara ett par exempel av flera under kammardebatten denna
              förmiddag, men frågan kvarstår till Ulf Holm: Hur löser man gemensamma
              problem genom att gå ur ett samarbete?
            </seg>
          </u>
          <note type="speaker" n="ccd81c8c">
            Anf. 76 ULF HOLM (mp) replik:
          </note>
          <u who="ulf_holm_0cd69a" xml:id="i-3b90e8224c4f457c-1" n="93f15fa0">
            <seg n="9108708f">
              Herr talman! Det viktigaste är inflytande. Det säger Anna Kinberg
              Batra flera gånger. Vi måste ha inflytande på flera nivåer. Men
              vilket inflytande har vi då i EU när vi har en svensk regering
              som Anna Kinberg Batra stöder till hundra procent och som inte
              vill säga någonting om det konstitutionsförslag som är framlagt?
              Inte på en enda punkt finns det något förslag om vad som skulle
              kunna göras bättre. Man sitter still i båten för att få en klapp
              på axeln av Angela Merkel. Är det att företräda de svenska väljarna?
              Jag tror inte det. Är det att företräda de moderata väljarna?
              Nej, inte ens det, för även bland de moderata väljarna finns åsikter
              om vilken riktning EU ska ta framöver.
            </seg>
            <seg n="6b2b523f">
              Grönböckerna behandlas nu i riksdagen på ett mycket bättre sätt
              än tidigare. Det är förstås en fördel. Men det är en nackdel att
              man beslutar att lägga dem till handlingarna. Man ska inte ens
              skicka dem till EU-kommissionen för att berätta att riksdagen
              har behandlat dem, utan de läggs till handlingarna. Vi diskuterar
              dem här jättebra. Men det måste gå vidare till EU-processen.
            </seg>
            <seg n="4d9dce2e">
              Det finns frågor som måste lösas på överstatlig nivå. Jag håller
              med om detta. Men det betyder inte att alla frågor måste lösas
              på överstatlig nivå. Alla är inte till sin natur gränsöverskridande.
            </seg>
            <seg n="8ecd5acd">
              Skulle jag eller Anna Kinberg Batra ha uppfunnit EU om det inte
              redan hade funnits? Svaret är nej. Vi skulle ha uppfunnit något
              annat som bättre motsvarar de förutsättningar man har när det
              gäller att utforma politiken. Jag hade kanske startat ett alleuropeiskt
              samarbete med alla Europas länder inom vissa klart begränsade
              områden, till exempel koldioxidbekämpning. Men jag hade inte startat
              ett EU som ser ut som EU i dag, som ska bestämma jordbrukspolitiken
              eller som ska ha parlament med en beslutande församling med tre
              olika beslutsställen Bryssel, Strasbourg och dessutom med tjänstemän
              i Luxemburg. Jag hade inte gjort det, Anna Kinberg Batra.
            </seg>
          </u>
          <note type="speaker" n="56d89339">
            Anf. 77 ANNA KINBERG BATRA (m) replik:
          </note>
          <u who="anna_kinberg_batra_c1916b" xml:id="i-75df10c7b054ef70-6" n="aea8c511">
            <seg n="12830e76">
              Herr talman! Först har jag glädjen, och det är inte så vanligt
              ska jag säga, att kunna korrigera Ulf Holm i en sakfråga. Skickar
              utlåtanden gör vi ju. Sveriges riksdag skickar utlåtanden till
              kommissionen om än inte i skrivelseform. Rätt ska vara rätt. Vi
              har säkert ändå anledning att följa upp vad som händer med skrivelserna
              och de här breven, eller vad det blir, när de väl kommer fram.
              Men nog hör vi av oss och berättar vad vi har gjort. Andra parlamentsföreträdare
              som jag har träffat och även många andra ledamöter är lite smått
              nyfikna på och snart kanske till och med lite imponerade av vårt
              nya sätt att engagera fackutskotten. Jag tycker att det är bra.
            </seg>
            <seg n="77b03e04">
              När jag kom in i riksdagen första gången sade man: Nej, det här
              är en EU-fråga. Det får man ta i EU-nämnden. Man tog inte sitt
              ansvar som fackpolitiker. Det gör nästan alla nu, och det förbättrar
              förutsättningarna för en demokratisk och öppen debatt i de berörda
              sakfrågorna, till exempel om klimatet.
            </seg>
            <seg n="5551898f">
              Att regeringen inte säger någonting är att ta i, tycker jag.
              Vad tror du själv ligger bakom att man på toppmötet i mars kom
              överens om att minska utsläppen? Varför tror Ulf Holm att den
              amerikanska och den kinesiska presidenten lyssnar på Fredrik Reinfeldt?
              Är det bara för att han är en sjyst kille från Täby med goda idéer?
              Jag önskar att det vore så, men så är det faktiskt inte. Det handlar
              om att vi lyckas påverka EU genom att använda de verktyg som redan
              finns. De kan förstärkas ytterligare, men vi vill använda EU-samarbetet
              för att påverka och lösa gemensamma problem. Om detta är nästan
              nio av tio riksdagsledamöter, vi som står bakom majoritetsskrivningen,
              överens. Du är välkommen, Ulf Holm, i vår trygga europeiska famn
              för att fortsätta att påverka i till exempel klimatfrågor. Men
              du löser inte detta genom att gå ur EU, eller för den delen genom
              att gå ur Sverige eller Lunds kommun. Då står du bara utanför.
            </seg>
          </u>
          <note type="speaker" n="1be43135">
            Anf. 78 ULF HOLM (mp) replik:
          </note>
          <u who="ulf_holm_0cd69a" xml:id="i-3b90e8224c4f457c-2" n="93f15fa0">
            <seg n="f7d8497c">
              Herr talman! Det är väl skrivelsen som ska skickas ned till EU-kommissionen.
              Det är alltid bra om man skickar ned skrivelser, om vi behandlar
              dem i riksdagen. Men det gör vi fortfarande inte. Det är där grundproblemet
              ligger, och det är detta riksdagen borde göra med grönböckerna.
            </seg>
            <seg n="56bfe447">
              Det var inte Sveriges förslag inför EU-toppmötet i mars, Anna
              Kinberg Batra, att vi skulle få ned koldioxidutsläppen. Det var
              Tyskland som lade fram det förslaget. Sveriges miljöminister Andreas
              Carlgren ådrog sig en KU-anmälan eftersom han inte informerade
              om det inför EU-nämnden. Anmälan ska behandlas senare i eftermiddag
              och handlar om regeringens bristande information till riksdagen
              i EU-frågor.
            </seg>
            <seg n="9cd6cf52">
              Fredrik Reinfeldt var i USA på det som brukar kallas Reinfeldts
              studiebesök i USA i klimatfrågan. USA är ett av de länder som
              inte har skrivit under Kyotoavtalet och ett av de länder som ligger
              väldigt långt bak när det gäller hur man ska tackla koldioxidutsläppen.
              Det här var inga bra exempel från Anna Kinberg Batra på hur regeringen
              driver EU-frågorna.
            </seg>
            <seg n="31648bf9">
              Jag håller faktiskt med Moderaterna och alliansen om det man
              gick till val på: ett smalare men vassare EU. Jag kan som miljöpartist
              delvis hålla med om att man i alla fall ska ha en mindre beslutsmakt
              på EU-nivå. Men frågan är hur man lever upp till detta i konstitutionen
              med en statsminister som får en klapp på axeln av Angela Merkel
              för att han inte säger någonting när det gäller EU-konstitutionen.
              Det är det vi debatterar i dag. Det viktiga för den svenska regeringen
              verkar vara att inte ha några åsikter om EU-konstitutionen utan
              låta andra länder sköta EU:s framtid.
            </seg>
          </u>
          <note type="speaker" n="891324b4">
            Anf. 79 CARL B HAMILTON (fp) replik:
          </note>
          <u who="carl_b_hamilton_b4f697" xml:id="i-6ef6a9265455cc39-6" n="4aea0cfd">
            <seg n="8899edb5">
              Herr talman! Jag hörde bara de sista orden, Ulf Holm: låta andra
              länder sköta EU-politiken. Men det är ju det ni i Miljöpartiet
              står för. Ni vill att Sverige ska bli som Norge och stå utanför.
              Den svenska regeringen ska inte vara med i de här diskussionerna
              över huvud taget, inte heller några svenska parlamentariker eller
              Europaparlamentariker. Det är er linje. Sverige ut ur EU. Det
              ger inget inflytande över huvud taget.
            </seg>
            <seg n="8765322b">
              Detta är en gammal, ologisk ståndpunkt från Miljöpartiets sida,
              men det som förvånar mig är att vi på senare tid har fått en ännu
              mera ologisk, dubbel ståndpunkt från Miljöpartiets sida nämligen
              bagatelliserandet av skrivningarna om klimat och energi i det
              nya fördraget. Vi vet inte exakt hur det är. Vi vet att de inte
              kommer att innebära kompetensöverföring. Men vi andra bejakar
              det. Vi tycker att det är bra och lyfter fram det, medan huvudintresset
              för Miljöpartiet i denna debatt är att bagatellisera detta och
              säga att det här är ingenting värt. Glöm bort det! Det påverkar
              ingenting, säger man.
            </seg>
            <seg n="b1be19e5">
              Hur är det, Ulf Holm? Är ni för eller emot att bekämpa klimathotet?
              Vilket är viktigast, att bekämpa den europeiska unionen eller
              att bekämpa det globala klimathotet? Svara på det!
            </seg>
            <seg n="f5acb2d6">
              Tar man klimathotet på allvar ska man gå med i den europeiska
              unionen och skaffa sig de verktyg och det samarbete som där finns.
              Finns det ett svar på frågan om vad som är viktigast, Ulf Holm
              klimathotet eller att bekämpa den europeiska unionen?
            </seg>
          </u>
          <note type="speaker" n="1b810307">
            Anf. 80 ULF HOLM (mp) replik:
          </note>
          <u who="ulf_holm_0cd69a" xml:id="i-3b90e8224c4f457c-3" n="93f15fa0">
            <seg n="468008a9">
              Herr talman! Jag har aldrig bagatelliserat EU-toppmötets beslut
              i mars om att ta ett första steg för att minska klimatpåverkan.
              Jag tycker att det är ett bra första steg, men nu gäller det också
              att man lever upp till detta. Det är där frågetecknen finns.
            </seg>
            <seg n="362acda0">
              Vad är det som ska stå i EU-konstitutionen när det gäller klimatfrågan?
              Att klimatfrågan ska bekämpas är jättebra. Det kan ingen vara
              emot. Men samtidigt finns det i EU-konstitutionen flera skrivningar
              som direkt motverkar en aktiv klimatpolitik. Vi har jordbrukspolitiken.
              Vi har till exempel flyttcirkusen mellan Bryssel och Strasbourg.
              Inte ens den frågan vill Sveriges EU-minister lyfta fram, trots
              att hon kämpat för det i flera år som EU-parlamentariker. Det
              finns väldigt mycket i EU-konstitutionen som motsäger en aktiv
              miljöpolitik, och det är där grundproblemet ligger.
            </seg>
            <seg n="38ccd16b">
              Vi vet också att alliansregeringen de senaste månaderna har tagit
              beslut om att till exempel förlänga lastbilarna. Det är en fråga
              man numera driver i EU, vilket aktivt skulle motverka en bättre
              klimatpolitik.
            </seg>
            <seg n="75cb0a38">
              Bidrag ges fortfarande till kolutvinning i Tyskland. Jag tror
              att EU årligen stöder detta med 9 miljarder. Är det en aktiv klimatpolitik?
            </seg>
            <seg n="0073a59f">
              Det jag har efterfrågat är en aktiv skrivning om vad Sveriges
              regering kommer att driva när det gäller vad som ska stå om klimat-
              och energifrågorna. Jag tycker att det där är jättebra och jätteviktigt.
              Men det måste vara något mer konkret, inte bara allmänt svepande
              formuleringar om att man om man är för en aktiv klimatpolitik
              måste vara för EU. Det är inte sant. Det finns en motsägelse där.
            </seg>
          </u>
          <note type="speaker" n="a7ef5d81">
            Anf. 81 CARL B HAMILTON (fp) replik:
          </note>
          <u who="carl_b_hamilton_b4f697" xml:id="i-6ef6a9265455cc39-7" n="4aea0cfd">
            <seg n="ecf89e3f">
              Herr talman! Jo, det är sant.
            </seg>
            <seg n="82c38604">
              Ulf Holm säger att det nu gäller att leva upp till åtagandena
              från G 8-mötet. Men om Ulf Holm och hans parti vill vara en blåslampa
              i Sverige och, framför allt, i Europa går det inte att kräva att
              Sverige ska lämna Europeiska unionen. Då kan ni sitta som Norge,
              eller också kan ni sitta på Svalbard och vara blåslampa. Men den
              värmen kommer aldrig att nå ned till Europeiska unionens huvudstäder.
            </seg>
            <seg n="96e5a8d4">
              Om det finns ett missnöje med EU:s jordbrukspolitik är ert svar
              att vi ska gå ur EU. Svaret är inte att vi ska stanna kvar och
              reformera jordbrukspolitiken.
            </seg>
            <seg n="11038d20">
              Om lastbilarna är för långa eller för korta lämnar ni EU.
            </seg>
            <seg n="8e13bc60">
              Om brunkol och stenkol utvinns i Tyskland med hjälp av statliga
              subventioner är ert svar inte att bekämpa detta och att argumentera
              emot det i Europeiska unionen och i europeiska sammanhang. Svaret
              är i stället att vi ska lämna Europeiska unionen. Det är ju er
              rekommendation.
            </seg>
            <seg n="693f8cc1">
              Det finns en grundläggande motsättning här, Ulf Holm! Jag påminner
              dig om denna, precis som jag många gånger har gjort. Jag kommer
              att förfölja dig under denna mandatperiod och under alla andra
              mandatperioder som vi eventuellt sitter i samma parlament. Det
              går nämligen inte ihop att säga att man är för att bekämpa det
              globala klimathotet och att man är för en bättre europeisk miljö
              och att i nästa ögonblick säga: Ut ur EU! Då har man skurit av
              den lina till beslut och inflytande som i dag finns och som vi
              ska vårda och utvidga.
            </seg>
          </u>
          <note type="speaker" n="8ca66824">
            Anf. 82 ULF HOLM (mp) replik:
          </note>
          <u who="ulf_holm_0cd69a" xml:id="i-3b90e8224c4f457c-4" n="93f15fa0">
            <seg n="333eb31e">
              Herr talman! Till skillnad från Carl B Hamilton har jag och Miljöpartiet
              en vision. Visionen är inte att vi om EU inte fanns i dag skulle
              ha byggt upp exakt samma EU.
            </seg>
            <seg n="df49a448">
              Jag har alltså inte den visionen. Jag har en vision om ett alleuropeiskt
              samarbete där man kan ha överstatliga beslut i vissa gränsöverskridande
              miljöfrågor som kräver gränsöverskridande beslut. Jag är helt
              för det. Men jag skulle aldrig , Carl B Hamilton, starta ett EU
              som ser ut som det EU vi i dag har.
            </seg>
            <seg n="fd0808aa">
              Det är just det som är Carl B Hamiltons problem. Han har ett
              EU som han inte gillar. Då borde han egentligen, herr talman,
              agera för att förändra detta EU som han egentligen inte gillar
              men som han visionärt är för . Carl B Hamiltons regering har inte
              ett enda förslag inför EU-toppmötet nu i helgen om hur man kan
              göra EU bättre. Man sitter bara still och säger: Det är bra som
              det är. Vill andra länder göra någonting får det väl lyftas fram
              det till diskussion.
            </seg>
            <seg n="4b697bf6">
              Men vad är de svenska förslagen? Vad är Folkpartiets förslag
              för att göra EU bättre? Det finns inga sådana förslag när statsministern
              åker till EU-toppmötet nu i helgen. Man är nöjd med det EU som
              finns i dag. Det är inte jag, Carl B Hamilton! Jag kommer att
              fortsätta att kämpa i riksdagen för en annan sorts EU där miljöfrågorna
              tas på allvar och där vi jobbar för mänskliga rättigheter för
              alla Europas länder, inte bara EU:s 27 länder.
            </seg>
            <seg n="12243eee">
              Jag har en vision om ett bättre samhälle och tänker kämpa för
              det samhället så länge jag sitter i riksdagen. Så länge jag inte
              har en majoritet i riksdagen bakom mig tänker jag också kämpa
              för att den som företräder oss i Bryssel även lyfter fram för
              Sverige viktiga frågor. Det gäller då allt från klimatfrågor till
              frågor om införselkvoter för alkohol och om skattepolitiken. Jag
              kommer att fortsätta med det, för jag har en vision, Carl B Hamilton,
              om ett annat Europa!
            </seg>
          </u>
          <note type="speaker" n="44e6b08e">
            Anf. 83 SVEN BERGSTRÖM (c):
          </note>
          <u who="sven_bergstrom_93e816" xml:id="i-5a0240b17500e036-0" n="4efe7aa8">
            <seg n="fdfa9fcb">
              Herr talman! Jag tänker bidra med lite kompletterande synpunkter
              på den debatt som vi nu haft här i kammaren i mer än fyra timmar.
              Det känns angeläget att i protokollet få markerat att det finns
              ledamöter också bland allianspartierna som inte är odelat positiva
              till allt som anförs i betänkandet här i dag.
            </seg>
            <seg n="051106aa">
              Jämfört med det förslag till konstitutionellt fördrag som föll
              i och med att två medlemsländer gjorde tummen ned i folkomröstningar
              finns det en del notabla förbättringar i det som ska diskuteras
              på toppmötet nu under midsommarhelgen.
            </seg>
            <seg n="09a62be9">
              Man är uppenbarligen på väg att banta omfattningen. Man lämnar
              den olyckliga benämningen konstitution. Nu lyfts miljö- och klimatfrågorna
              fram, och man avstår från att formalisera symboler som flagga
              och gemensam hymn. Det är bra.
            </seg>
            <seg n="b476dd80">
              EU behöver bli smalare men vassare, som vi från Centerpartiet
              länge har argumenterat för. Kraftsamla i de verkligt gränsöverskridande
              frågorna, men håll fingrarna borta från det som varje nation är
              bättre lämpad att besluta om!
            </seg>
            <seg n="018b5e21">
              Det som i början av denna månad hände på alkoholpolitikens område
              är verkligen inte ägnat att stärka förtroendet för EU-systemet.
              Men, herr talman, så avser man uppenbarligen att fortsatt gapa
              över både stort och smått i en salig blandning även när det gäller
              det nya fördraget.
            </seg>
            <seg n="7d71f74a">
              I debatten här i dag har många talare betonat vikten av en fördjupad
              debatt om EU-frågorna. Men vi är obenägna att på allvar släppa
              in folket i debatten. Varför annars denna rädsla för att låta
              folket också i Sverige komma till tals i en folkomröstning om
              EU-fördraget?
            </seg>
            <seg n="16683cfc">
              Och vad gjorde våra partier i valrörelsen i höstas? Inte var
              det många som ute på torgmöten och i pressmeddelanden tog upp
              en diskussion om aktuella EU-frågor.
            </seg>
            <seg n="78fcbf84">
              Det kan väl inte vara så att vi är lite rädda för att få i gång
              en dialog på djupet med svenska folket och för att lyssna till
              vad folk i allmänhet tycker om hur EU bör utvecklas och om hur
              Sverige som nation bör uppträda i EU-samarbetet.
            </seg>
            <seg n="64801e43">
              I morse kom det en ny SCB-undersökning om svenska folkets inställning
              till euron. Glädjande nog har motståndet mot euron stärkts. Man
              mätte också sympatierna för EU. Fortfarande är mer än 50 procent
              av svenska folket mot EU eller tveksamt till EU. Hur har vi då
              lyckats med förankringen av det här projektet?
            </seg>
            <seg n="4ae0253d">
              Det hade varit klädsamt om alla de som ivrigt återigen vill ta
              fram ett nytt fördrag med så små ändringar som möjligt hade visat
              en något större respekt för EU-opinionen i Sverige och för folkomröstningarna
              i två tunga medlemsländer.
            </seg>
            <seg n="6a6ad455">
              Den svenska riksdagen tar i dag ställning bara till allmänna
              synpunkter inför de förhandlingar som förestår i helgen under
              det tyska ordförandeskapets ledning. Vi får möjlighet att slutligt
              ta ställning till ett nytt fördrag när ett sådant blir färdigt.
              Först då får vi möjlighet att ta ställning till helheten. Det
              är bra.
            </seg>
            <seg n="0b1e1c79">
              För egen del skulle jag gärna se att vi också i Sverige kunde
              få fart på den folkliga debatt som alla efterlyser och att vi
              kunde låta engagemanget slå igenom genom att låta folket vara
              med och på allvar ta del i detta. Bästa sättet att åstadkomma
              det är utan tvekan att ha en folkomröstning. Det vet vi av erfarenhet
              från EU-omröstningen 1994 och från omröstningen om euron 2003.
              Då var valdeltagandet högt. Nu närmar sig nivån för det svenska
              deltagandet i val till EU-parlamentet kyrkovalsnivån. Det är pinsamt
              för alla oss som tycker att de här frågorna är värda ett större
              engagemang.
            </seg>
            <seg n="c1a8be48">
              Med detta, herr talman, hoppas jag att jag har nyanserat debatten
              något även från allianspartiernas sida.
            </seg>
          </u>
          <note type="speaker" n="a8cd37b7">
            Anf. 84 MAX ANDERSSON (mp):
          </note>
          <u who="max_andersson_531f93" xml:id="i-53263247c13ddceb-15" n="2a19d9cb">
            <seg n="14cfc54a">
              Herr talman! Den som har lyssnat på hela denna debatt skulle
              mycket lätt kunna få ett intryck av att klimatfrågorna är något
              av det mest väsentliga i EU-konstitutionen. Det är dock inte den
              debatt som vi kunnat följa i utskottet som har förekommit i Europa.
            </seg>
            <seg n="b1c8e115">
              Vi har här hört företrädare för alliansen göra mycket stor sak
              av den deklaration, det förslag, som Tyskland eventuellt kommer
              att presentera i kväll och som vi ännu inte har läst. Jag tror
              att det blir mycket pinsamt för alliansen om Tysklands förslag
              inte ens har en juridiskt bindande skrivning om att klimatet är
              viktigt och att vi ska jobba för det.
            </seg>
            <seg n="a1e823a3">
              Om det kommer en juridiskt bindande skrivning om att klimatet
              är viktigt och att vi ska jobba för det är det en liten förbättring
              inte en så gigantisk förbättring som framställs här från allianshåll.
            </seg>
            <seg n="7edf8214">
              Jag reagerade på det som Anna Kinberg Batra sade när hon inte
              kunde svara på frågan om varför alliansen ursprungligen var mot
              den tyska skrivning som nu lyfts fram. Hon hänvisade till artikel
              233 i EU-konstitutionen, i den röda boken. Där står det om att
              utnyttja naturresurser varsamt och rationellt och om att främja
              åtgärder på internationell nivå för att lösa regionala eller globala
              miljöproblem.
            </seg>
            <seg n="4cef1e4f">
              Det lyfter Anna Kinberg Batra fram som en skrivning som utgör
              ett skäl till att rösta ja till EU-konstitutionen.
            </seg>
            <seg n="af4e7a12">
              Men det räcker inte, Anna Kinberg Batra, med att läsa bara den
              röda boken, nuvarande förslaget till EU-konstitution. Man måste
              läsa också det nuvarande fördraget, Nicefördraget. Där står precis
              samma sak, exakt de orden står där. Det är inget argument för
              att gå med.
            </seg>
          </u>
          <note type="speaker" n="9bec2ce8">
            Anf. 85 ANNA KINBERG BATRA (m) replik:
          </note>
          <u who="anna_kinberg_batra_c1916b" xml:id="i-75df10c7b054ef70-7" n="aea8c511">
            <seg n="d431ce88">
              Herr talman! Jag börjar också bli hungrig, och då kan man riskera
              att bli lite grinig. Det är inte meningen.
            </seg>
            <seg n="75543186">
              Men Max Andersson får bestämma sig om han ska vara med eller
              inte i Europasamarbetet. Som jag sade i mitt anförande tidigare
              har EU redan verktyg för att lösa gemensamma problem. Det tycker
              jag är bra i unionssamarbetet. Jag tycker att det är bra att det
              också förs en debatt i Europa. Där har vi uppfattat läget lite
              olika i tidningar, plenisalar, artiklar, på Internetsidor och
              annat. I Sverige är det till exempel 85 procent av väljarna enligt
              den undersökning som jag refererade till som tycker att EU-samarbetet
              ska fördjupas för att lösa gemensamma problem med miljö och energi.
            </seg>
            <seg n="9f576a95">
              Jag tycker att det är bra, och jag tycker att det är ett argument
              för att använda EU-samarbetet inom nuvarande ramar. Jag tycker
              att det är ett argument för att kanske också släppa in ytterligare
              skrivningar, precis så som vi skriver i den väldigt breda majoritet
              som vi hade i det sammansatta utskottet.
            </seg>
            <seg n="898d09ca">
              Jag noterade att Miljöpartiet har en vision om ett alleuropeiskt
              samarbete med överstatliga beslut i vissa viktiga fråga, till
              exempel miljöfrågor. Om det inte framgått hittills på dessa 4
              ½ timmar som vi har haft till förfogande finns det ett jättebra
              sådant i EU. Det vill vi använda, det vill vi förbättra och använda
              till bland annat klimatfrågan. Det hoppas jag att Miljöpartiet
              inser att vi kan ha nytta av och slutar driva att vi ska lämna
              EU. Då löser man inga problem alls, Max Andersson.
            </seg>
          </u>
          <note type="speaker" n="48848429">
            Anf. 86 MAX ANDERSSON (mp) replik:
          </note>
          <u who="max_andersson_531f93" xml:id="i-53263247c13ddceb-16" n="2a19d9cb">
            <seg n="39023380">
              Herr talman! Med viss risk för att jag låter fruktansvärt dryg:
              Man kan inte använda skrivningar som redan finns i det gällande
              fördraget som ett argument för att skriva på ett annat fördrag.
              Den logiken, Anna Kinberg Batra, hänger inte ihop.
            </seg>
          </u>
          <note type="speaker" n="50530348">
            Anf. 87 ANNA KINBERG BATRA (m) replik:
          </note>
          <u who="anna_kinberg_batra_c1916b" xml:id="i-75df10c7b054ef70-8" n="aea8c511">
            <seg n="757d0c36">
              Herr talman! Jag säger en sista gång: Det finns ett förslag till
              ett nytt fördrag som en bred majoritet, motsvarande ungefär nio
              av tio riksdagsledamöter, står bakom. Det finns en europeisk union
              med 27 medlemsstater som jag hoppas kan bli fler. Inom den finns
              det verktyg nu och förhoppningsvis även i morgon för att bekämpa
              gemensamma problem med kraft. De finns beskrivna i målen här.
              Jag önskar att EU kunde få lite mer tänder för att lösa problem.
              Det finns inte något alternativ som Max Andersson eller någon
              av hans kolleger har beskrivit under dagen för att göra det här
              på något annat sätt.
            </seg>
            <seg n="d36bb2e7">
              EU funkar bra, särskilt i miljöfrågor, och kan bli ännu bättre.
              Det bekämpar Miljöpartiet, och det beklagar jag djupt.
            </seg>
          </u>
          <note type="speaker" n="ebea1a13">
            Anf. 88 MAX ANDERSSON (mp) replik:
          </note>
          <u who="max_andersson_531f93" xml:id="i-53263247c13ddceb-17" n="2a19d9cb">
            <seg n="ccd62b0c">
              Herr talman! I dag är det fråga om EU:s konstitution, eller vad
              det nu kommer att heta från och med midsommarhelgens toppmöte.
              Man kan inte använda de formuleringar som redan står i dagens
              gällande EU-fördrag och den politik som bedrivs i dagens EU som
              ett argument för att gå med på någonting helt annat. Det visar
              vidden av Moderaternas engagemang i miljöfrågan.
            </seg>
            <seg n="620f4e36">
              Sedan finns en sak till, och det är att Miljöpartiet är för överstatliga
              beslut vad gäller miljöskatter inom EU. Vi vill använda EU som
              ett verktyg på den punkten, inte för att vi älskar EU det är det
              väl ingen som tror men därför att vi tycker att det är nödvändigt
              att förbättra verktyget som är långt ifrån tillräckligt bra. Men
              vi vill ha överstatliga beslut vad gäller miljöskatter på koldioxid.
              Det är Moderaterna emot. Sedan får de fortsätta att älska EU hur
              mycket de vill, men de är mot förslaget om att göra EU vassare
              på en punkt där det faktiskt skulle kunna bli en förbättring.
            </seg>
          </u>
          <note type="speaker" n="09d05d3a">
            Anf. 89 INGVAR SVENSSON (kd):
          </note>
          <u who="ingvar_svensson_4c39cd" xml:id="i-3dfef6e777b49c48-2" n="5a90860a">
            <seg n="920466f1">
              Herr talman! Jag hade hoppats att någon klok människa skulle
              ta upp den handske som Björn von Sydow kastade när det gäller
              rött kort och nationella parlament, men i brist på bröd får man
              äta limpa.
            </seg>
            <seg n="5db71305">
              Det här med det röda kortet diskuterades flitigt i konventet.
              Utskottet som sådant har inte tagit ställning till den här typen
              av spekulationer, men ska vi tolka utskottets betänkande kan vi
              säga att man nöjer sig med det gula kortet och de regler som finns
              i det sammanhanget. Rött kort innebär att man stoppar en beslutsprocess
              helt och hållet. Dessutom kan det användas i utpressningssituationer.
            </seg>
            <seg n="63ec9deb">
              Det gula kortet innebär att man återförvisar frågan till kommissionen,
              och den kan bli föremål för nya överväganden och prövas på nytt.
              Skulle kommissionen ändå vara framhärdande i detta finns det en
              möjlighet för de nationella parlamenten enligt artikel 8 i subsidiaritetsprotokollet
              att via sin regering hemställa om en prövning hos domstolen när
              det gäller subsidiaritetsprincipen och aktuella frågeställningar.
              Möjligheten att en dag göra något åt den här frågan finns kvar
              i det nationella parlamentet även om det, som jag sade tidigare,
              finns judiciella problem med tolkningen av subsidiaritetsprincipen.
            </seg>
            <seg n="eae563ae">
              KU var för två tre år sedan i Bryssel och träffade bland annat
              en domare i EG-domstolen. Han hade precis samma åsikt som jag
              om den judiciella innebörden, men han sade att om det skrivs in
              i fördraget kommer vi att på något sätt ge subsidiaritetsprincipen
              en judiciell innebörd.
            </seg>
          </u>
          <note type="speaker" n="6fc6bd00">
            Anf. 90 BJÖRN VON SYDOW (s) replik:
          </note>
          <u who="bjorn_von_sydow_e95d4c" xml:id="i-78cef3a014c6ff24-1" n="5bf57dbe">
            <seg n="0e36baa7">
              Herr talman! Jag är tacksam för att Ingvar Svensson ville ta
              upp frågeställningen. Jag vill fästa kammarens uppmärksamhet på
              att vi i det nya förslaget har den förändringen att kommissionen
              år 2014 kommer att bestå av två tredjedelar av medlemsstaterna.
              Är det inte rimligt att man då också säger att en tredjedel av
              medlemsstaterna skulle kunna hissa jag vill inte gå så långt som
              att säga ett slutgiltigt rött kort ett rödare kort än det gula
              kort som finns i dag? Det finns en balans här en kommission som
              är reducerad till två tredjedelar, möjligheterna för nationella
              parlament, en tredjedel, att gå hela vägen ut.
            </seg>
            <seg n="4d0179a6">
              Min frågeställning var, och jag är tacksam för att Ingvar Svensson
              har gett mig möjligheten att upprepa den: Skulle ordförandeskapet
              eller Nederländerna ändå vilja röra formuleringarna något mer?
              Jag vet inte vad som händer när gult övergår i rött, om det är
              någon sorts blandfärg. Vad är utskottets och EU-nämndens reaktion
              när det gäller att hantera en sådan eventuell förskjutning?
            </seg>
          </u>
          <note type="speaker" n="01e6a56e">
            Anf. 91 INGVAR SVENSSON (kd) replik:
          </note>
          <u who="ingvar_svensson_4c39cd" xml:id="i-3dfef6e777b49c48-3" n="5a90860a">
            <seg n="fb07a93c">
              Herr talman! Jag kan inte företräda EU-nämnden eller utskottet
              som helhet, utan det blir personliga synpunkter.
            </seg>
            <seg n="dafb1bab">
              Jag tror att det är väldigt svårt att hitta en sådan lösning.
              När det gäller kommissionens storlek håller jag med dig. Det är
              ett problem. Det är en av de skönhetsfläckar som finns i det fördrag
              som tidigare godkänts av regeringscheferna.
            </seg>
            <seg n="563c16ce">
              Men när det gäller förhandlingssituationen är regeringen oförhindrad
              att delta i förhandlingsprocessen oavsett vad riksdagen har sagt.
              Regeringen är inte rättsligt bunden av riksdagens beslut även
              om det är ett slags inriktning som riksdagen anger i och med detta
              betänkande.
            </seg>
          </u>
          <note type="speaker" n="15785d3d">
            Anf. 92 BJÖRN VON SYDOW (s) replik:
          </note>
          <u who="bjorn_von_sydow_e95d4c" xml:id="i-78cef3a014c6ff24-2" n="5bf57dbe">
            <seg n="9db9cfb1">
              Herr talman! Jag är positiv till att det sammansatta utskottet
              tar upp subsidiaritetsprincipen och har formuleringar som visar
              hur viktigt det är. Min fråga var ändå: Det ska väl inte vara
              så att vi bara ska kunna reagera på en inskränkning av subsidiaritetsprincipen?
              Vi ska väl också kunna reagera för en eventuell rörelse för att
              få ihop en stor kompromiss, inklusive till exempel Nederländerna
              som mig veterligt har drivit det här.
            </seg>
            <seg n="2c4d12e1">
              Jag är väldigt tacksam för det ställningstagande som Ingvar Svensson
              gör för sig personligen i talarstolen. Jag hoppas att det skulle
              kunna vinna fotfäste, därest frågeställningen kommer upp.
            </seg>
          </u>
          <note type="speaker" n="8dada61a">
            Anf. 93 INGVAR SVENSSON (kd) replik:
          </note>
          <u who="ingvar_svensson_4c39cd" xml:id="i-3dfef6e777b49c48-4" n="5a90860a">
            <seg n="6e88de60">
              Herr talman! Skulle en sådan frågeställning komma upp kommer
              EU-nämnden att befinna sig i ett beslutssamråd under processen
              och kan öppna möjligheter för regeringen i det sammanhanget.
            </seg>
          </u>
          <note type="speaker" n="b76dfd3d">
            Anf. 94 ANNA KINBERG BATRA (m):
          </note>
          <u who="anna_kinberg_batra_c1916b" xml:id="i-75df10c7b054ef70-9" n="aea8c511">
            <seg n="466d9726">
              Herr talman! Eftersom Björn von Sydow ställer frågan igen hur
              EU-nämnden ställer sig till detta vill jag kort svara på frågan.
              Då kan jag först och främst svara att jag håller med Ingvar Svensson
              i sak. Jag står bakom det sammansatta utskottets majoritet. Och
              för EU-nämndens del kan jag säga en sista gång att vi sammanträder
              även när kammarens övriga ledamöter äter sill och dricker nubbe,
              springer på grönbete, tar skydd från regnet eller vad de nu gör.
              Vi bevakar toppmötet under och efter detsamma.
            </seg>
            <seg n="08d3f787">
              Jag uppfattar skrivningen i det sammansatta utskottets betänkande
              så att vi vill hålla oss till ett kanske lite starkare gult kort
              och att vi inte vill urholka de nationella parlamentens roll.
              Det är därför som skrivningen ska ses åt bägge håll.
            </seg>
            <seg n="a3e9bb7a">
              Jag uppfattar det holländska förslaget som rätt holländskt, det
              vill säga att det är hypotetiskt att det vinner majoritet eller
              enhällighet.
            </seg>
          </u>
          <note type="speaker" n="f844d4b8">
            Anf. 95 BJÖRN VON SYDOW (s) replik:
          </note>
          <u who="bjorn_von_sydow_e95d4c" xml:id="i-78cef3a014c6ff24-3" n="5bf57dbe">
            <seg n="2a5379f5">
              Herr talman! Jag är tacksam för att även Anna Kinberg Batra tar
              upp min frågeställning. Jag är i allt väsentligt nöjd med hur
              EU-nämnden enligt EU-nämndens ordförandes bedömning torde kunna
              agera.
            </seg>
            <seg n="451a7d07">
              Får jag göra ett medskick så är det just detta att det ligger
              en logik i att den kommission som vi kommer att ha från 2014,
              bestående av två tredjedelar, ger motsvarande möjlighet för minoriteten,
              en tredjedel av parlamenten, att gå linan ytterligare några tum.
            </seg>
          </u>
          <note type="speaker" n="2a58d125">
            Anf. 96 ANNA KINBERG BATRA (m) replik:
          </note>
          <u who="anna_kinberg_batra_c1916b" xml:id="i-75df10c7b054ef70-10" n="aea8c511">
            <seg n="62a0a912">
              Herr talman! Jag tackar förre talmannen för det medskicket och
              kan bara försäkra honom och kammaren i övrigt att EU-nämnden följer
              den här processen noggrant och ser till att regeringen samråder
              ordentligt även om småförskjutningar, om sådana skulle bli aktuella.
            </seg>
          </u>
          <note n="c0aaa07c">
            Överläggningen var härmed avslutad.
          </note>
          <note n="8785735a">
            7 § Granskningsbetänkande
          </note>
          <note n="3461af3b">
            Föredrogs
          </note>
          <note n="1a09271f">
            Inledning (allmänna synpunkter)
          </note>
          <note type="speaker" n="0c3bd539">
            Anf. 97 BERIT ANDNOR (s):
          </note>
          <u who="berit_andnor_e7c6b5" xml:id="i-13cd3f4b8ad26f58-0" n="b724aebc" next="i-645a64d2d33f9389-0">
            <seg n="fb8ea5a3">
              Herr talman! Regeringen styr riket. Så står det i regeringsformen.
              Men den får inte göra det hur som helst. Därför finns det en väl
              utvecklad kontrollmakt där riksdagens konstitutionsutskott utgör
              ett av de bärande elementen.
            </seg>
          </u>
          <note n="5a89f688">
            Jag vill därför, herr talman, för konstitutionsutskottets räkning
            anmäla den årliga granskning som konstitutionsutskottet gör enligt
            regeringsformens 12 kap. 1 § av statsrådens tjänsteutövning och
            regeringsärendenas handläggning.
          </note>
          <u who="berit_andnor_e7c6b5" xml:id="i-645a64d2d33f9389-0" n="b724aebc" prev="i-13cd3f4b8ad26f58-0">
            <seg n="5887ed7b">
              Jag vill också anmäla att i de ärenden som rör den tidigare socialdemokratiska
              regeringen har inte jag och inte heller Morgan Johansson deltagit
              eftersom vi själva satt i den regeringen.
            </seg>
            <seg n="d6c7f4af">
              Konstitutionsutskottets granskning ska inte utgöra någon politisk
              revision. Vi har bara att granska formen, hur regeringen arbetat,
              inte sakinnehållet i de politiska besluten. Konstitutionsutskottet
              ska granska alla statsråd efter samma måttstock, inte efter vilken
              partibok man har. Det är viktigt att komma ihåg för alla som lyssnar
              på den här debatten och kanske ibland också för oss själva i konstitutionsutskottet,
              för vi är många som är nya i granskningsarbetet. Bland de borgerliga
              ledamöter som undertecknade fjolårets betänkande finns det bara
              en enda kvar i utskottet i år. Bland oppositionen finns det två
              kvar. Därför blir det en lärotid för ledamöterna, då granskningsuppdragets
              innehåll efter hand klarnar i alla detaljer och våra arbetsformer
              ständigt förfinas och förbättras.
            </seg>
            <seg n="0c7d53c2">
              Det finns en mänsklig aspekt i att man efter tolv år i opposition,
              när man plötsligt får se den politik man önskat så länge också
              bli genomförd, inte riktigt orkar ända fram med att kritiskt granska
              formerna för den och omständigheterna under vilken den blivit
              genomförd. Icke desto mindre är det detta som alla vi ledamöter
              i konstitutionsutskottet ska göra, oavsett om vi tillhör de partier
              som tillsatt regeringen eller om vi tillhör oppositionen.
            </seg>
            <seg n="adf0fc90">
              Vårt granskningsuppdrag kommer från samma grundlag som regeringens
              uppdrag. Likväl som denna kammare tillsatt statsminister har den
              tillsatt oss för att granska statsministern och de statsråd som
              han har utsett.
            </seg>
            <seg n="e938ffe5">
              När konstitutionsutskottet samlar så breda majoriteter som möjligt
              kring sina uttalanden får de också tyngd. Det är då som vi med
              stolthet kan gå tillbaka till kammaren och presentera vårt fullgjorda
              uppdrag detta oavsett om vi har funnit något att anmärka på eller
              inte. Då blir också konstitutionsutskottets betänkande en vägledning
              för framtiden, inte bara för statsråd utan också för statliga
              myndigheter och organisationer.
            </seg>
            <seg n="6d0008c3">
              Den tolkning som konstitutionsutskottet gör av de ibland knapphändiga
              skrivningarna i grundlagen utvecklas då också till praxis. Men
              praxis kan ju inte se olika ut beroende på vilka partier statsråden
              representerar. Det är därför olyckligt, precis som jag tidigare
              konstaterat, att den borgerliga majoriteten i konstitutionsutskottet
              inte riktigt orkat ända fram i granskningen av den egna majoritetsregeringen.
            </seg>
            <seg n="7faf444a">
              Jag har ändå en förhoppning om att de borgerliga ledamöternas
              insikt om vikten, djupet och tyngden i det granskningsuppdrag
              de fått växer med tiden och om att vi därför nästa år kanske kan
              nå en större enighet om hur den borgerliga regeringen sköter sina
              åtaganden enligt grundlagen.
            </seg>
            <seg n="574e3aff">
              Betänkandet som vi nu diskuterar innehåller 23 ärenden som är
              baserade på 34 anmälningar. Det finns sex reservationer som samtliga,
              utom en, rör den nuvarande regeringen. Bland dessa ärenden är
              det några som jag vill ta upp i min inledning.
            </seg>
            <seg n="1dc197cc">
              Det är inte så ofta som Sveriges riksdag ger någon i uppdrag
              att bilda en ny regering. Det har hänt fyra gånger de senaste
              20 åren. Det finns inga formella krav i regeringsformen på hur
              en regeringsbildning ska gå till, utan stor frihet lämnas till
              statsministern att själv bestämma processen. Det här kan naturligtvis
              göras med olika stort engagemang.
            </seg>
            <seg n="a89d0b1f">
              Det finaste uppdrag som någon kan få av riksdagen är att utses
              till regeringsbildare. Det är ett uppdrag som man därför måste
              ta på största allvar och gripa sig an med största noggrannhet.
              Därför var det häpnadsväckande när det i vårt granskningsarbete
              uppdagades att Fredrik Reinfeldt inte ens hade bemödat sig om
              att tala personligen med alla dem han utsåg till statsråd. Det
              är därför inte så konstigt att hans regeringsbildning blev ett
              misslyckande. Nu talar jag inte om de politiska resultaten med
              sänkt a-kassa för att finansiera stora skattelättnader för de
              rikaste.
            </seg>
            <seg n="a6fb8f33">
              När två statsråd avgår inom tio dagar från det att de utsetts,
              tre statsråd polisanmäls och andra misstänks för mutbrott och
              skattebrott är det ett misslyckande för den beredningsprocess
              som Fredrik Reinfeldt använt sig av. Han har inte tillräckligt
              seriöst tagit på sig uppgiften som regeringsbildare. Vi socialdemokrater
              vill se att framtida regeringsbildningar inte sker på lika lättvindigt
              sätt.
            </seg>
            <seg n="83b2a537">
              Även om inte regeringsbildningen omfattas av beredningskravet
              gör alla andra regeringsärenden som ska vidare till riksdagen
              det. Även här har vi från oppositionens sida kunnat notera hur
              den nya regeringen tar lättvindigt på det här. Sju gånger på lika
              många månader har den borgerliga regeringen blivit anmäld till
              konstitutionsutskottet för just bristande beredning.
            </seg>
            <seg n="4dc9d5b1">
              Även riksrevisorn har gjort det helt unika att under pågående
              riksdagsprocess konstatera att regeringens beredning inte fyller
              kraven i grundlagen.
            </seg>
            <seg n="8652b2a2">
              Detta ärende, som finns i konstitutionsutskottet, kommer att
              behandlas först nästa år. Tyvärr får riksdagen mot oppositionens
              vilja inte någon möjlighet att veta vad vi anser i frågan innan
              beslut ska fattas här i kammaren.
            </seg>
            <seg n="8e41a997">
              Detta pekar på ett mönster för hur ärenden hanteras i den borgerliga
              regeringen. Det som finns beskrivet som undantag i hur ärenden
              ska beredas börjar nu bli regel. Som främsta försvar sägs att
              man så snabbt som möjligt vill genomföra sin politik. Men grundlagarnas
              bestämmelser är bland annat till för att undvika politiska hastverk.
              De ska i stället se till att konsekvenserna av lagstiftning och
              andra beslut är väl kända vid beslutstillfället.
            </seg>
            <seg n="16427afc">
              Slutligen: När det gäller ärendet om utrikesminister Carl Bildts
              ekonomiska intressen finns det många principiellt viktiga saker
              att fundera på.
            </seg>
            <seg n="037de353">
              Utrikesministern har uppenbarligen brustit i redovisningen av
              sina intressen. Han har varit tydligt ointresserad av eventuella
              jävsförhållanden utan överlåtit på andra att bedöma dem. Han har
              gjort uttalanden i medierna som är om än inte direkta lögner så
              i alla fall vilseledande. Han har vägrat att svara på skriftliga
              frågor från utskottet, och han anser inte att det är ett problem
              att han med sitt namn figurerar som rådgivare i organisationer
              när han, enligt vad han säger själv, inte är det.
            </seg>
            <seg n="296c5e6e">
              Allt detta stärker inte bilden av en svensk utrikesminister som
              tar sitt uppdrag att företräda Sverige på allvar. Det handlar
              inte så mycket om vad Carl Bildt personligen anser sig behöva
              göra utan vad ämbetet som svensk utrikesminister kräver i form
              av säkerhetsavstånd och klara besked om att inget annat än svenska
              intressen styr agerandet.
            </seg>
            <seg n="627ab8ef">
              Och två centrala frågor i svensk utrikespolitik kvarstår obesvarade:
              Varför anser inte den borgerliga regeringen att situationen i
              Darfur är ett folkmord? Varför uppmärksammar inte Sverige starkare
              den utveckling i Ryssland som minskar möjligheterna till tryck-
              och yttrandefrihet.
            </seg>
            <seg n="ee124b47">
              När det gäller Sudan och Darfur har utrikesministern under sin
              regeringstid haft ekonomiska intressen i ett oljebolag som bedriver
              verksamhet tillsammans med den sudanesiska staten.
            </seg>
            <seg n="9a3c46a7">
              När det gäller Ryssland har utrikesministern under sin regeringstid
              haft ekonomiska intressen i ett bolag vars värde nästan enbart
              består av aktier i ett statligt ryskt bolag.
            </seg>
            <seg n="ac152079">
              Dessa förhållanden viftas bort av konstitutionsutskottets vice
              ordförande Per Bill med att Carl Bildt är en stjärna. Det är klart
              att granskningen inte riktigt håller en hög kvalitativ nivå när
              man som Per Bill är satt att granska någon som är ens idol. Men
              det finns ingen särskild grundlag för stjärnor. Alla ska bedömas
              efter samma måttstock.
            </seg>
            <seg n="4790b2bd">
              Det står helt klart att i denna granskning har de fördomar, i
              positiv benmärkelse, som finns om Carl Bildt hos de borgerliga
              konstitutionsutskottsledamöterna fått stå i vägen för en saklig
              bedömning. Det är också mot den bakgrunden som man ska betrakta
              den stora indignation som visats och som finns över att vi socialdemokrater
              ens en gång vågat ställa besvärliga frågor till deras så kallade
              stjärna.
            </seg>
          </u>
          <note n="f19c631b">
            Jag yrkar, herr talman, på godkännande av anmälan i reservationerna
            2, 3, 4 och 5.
          </note>
          <note type="speaker" n="28a3c7ff">
            Anf. 98 PER BILL (m):
          </note>
          <u who="per_bill_51abe7" xml:id="i-0105f28f30a26ee9-0" n="479ede5e">
            <seg n="c701a7ef">
              Herr talman! Vi ska i dag debattera KU:s granskningsbetänkande.
            </seg>
            <seg n="5f18b82c">
              Konstitutionsutskottet har, precis som dess ordförande sade,
              en mycket viktig roll. Vi är kontrollorganet. Det är vi som ska
              granska statsrådens tjänsteutövning och regeringsärendenas handläggning.
              Detta är inget som vi själva har tagit på oss, utan detta åligger
              oss enligt grundlag i 12 kap. 1 § regeringsformen.
            </seg>
            <seg n="12778bb9">
              Utgångspunkten för oss i alliansen är att KU har en central roll
              när det gäller att granska regeringen och att statsråden följer
              de regler och rutiner som finns. Denna normprövning är tänkt att
              i förlängningen utveckla regeringsarbetet. Vi får lite grann rollen
              av den gode revisorn som kommer till företaget och påtalar vissa
              brister i företagets arbete. De rättas sedan till, och arbetet
              fungerar därefter bättre.
            </seg>
            <seg n="adb810af">
              Vad vi däremot inte gör är vad man i medierna kallar att pricka
              ministrar. Vi försöker i stället att tydligt och klart med utgångspunkt
              i de lagar och bestämmelser som finns se till att granska hur
              arbetet har gått till. Vi försöker vara objektiva, stringenta
              och relevanta.
            </seg>
            <seg n="09c7a733">
              Denna gång har vi, herr talman, fått en extra god chans. Vi har
              två regeringar att granska samtidigt. Det kommer vi att ha även
              en bit in på nästa år, ja kanske hela nästa år, och vem vet hur
              det går därefter? Det ger oss en möjlighet att sätta upp ribban
              på samma nivå och påtala dem som river.
            </seg>
            <seg n="9f869803">
              Så långt som möjligt har vi eftersträvat att hitta konsensus
              i utskottet. Vi hade 42 anmälningar; några av dem är bordlagda.
              Vi slutar med fem reservationer från minoriteten och en reservation
              från Folkpartiet. Det är inte fler än normalt. Jag ser det som
              ett gott första försök att göra denna granskning.
            </seg>
            <seg n="14501042">
              Herr talman! Jag hoppas verkligen att vi steg för steg kan göra
              granskningen ännu bättre. Tänk vad tråkigt livet vore i alla dess
              former om vi inte ständigt försökte bli lite bättre! Det är det
              japanerna kallar kaizen , de små stegens förbättringar.
            </seg>
            <seg n="b7b43e35">
              När vi gör dessa granskningar måste vi ändå titta på de regler
              som finns och om vi ska ändra på dem eller försöka att ändra lite
              på innebörden av dem. Jag tycker till exempel att de jävsregler
              som finns i dag är bra. Att man skulle vara jävig för att man
              äger aktier i ett bolag som i tredje ledet är kopplat till ett
              bolag som är föremål för ett regeringsbeslut leder för långt.
            </seg>
            <seg n="5216c049">
              Samtidigt kan jag tycka, eftersom jag har satt ribban på samma
              nivå, att det är mindre rimligt att man får ministerstyra statliga
              bolag och inte myndigheter. Där finns en skillnad i lagstiftningen.
              Om det är en lucka eller om det är medvetet må vara osagt.
            </seg>
            <seg n="48fa4151">
              Jag kan som politiker ogilla det som Thomas Östros gjorde när
              det gällde Vattenfall, men jag måste inse att de lagar, regler
              och normer som finns inte räckte för att KU skulle kunna vara
              kritiskt till detta.
            </seg>
            <seg n="a73ac9b9">
              Däremot kunde vi göra randanteckningar om att man borde ha uppfört
              sig på ett mer professionellt sätt sett ur ägarsynpunkt. Vill
              jag, herr talman, täppa till den här luckan i lagen, eller om
              det är en medveten skillnad mellan hur man styr bolag och hur
              man styr myndigheter, får jag ju gå den vanliga vägen via motioner
              eller att påverka regeringen att lägga en proposition så att vi
              får ett lagstiftningsärende här i kammaren. Jag kan inte börja
              använda lagar och regler som inte finns för att göra någonting
              politiskt, en politisk markering.
            </seg>
            <seg n="211b18c1">
              Herr talman! Jag skulle ändå vilja ta upp något lite av det som
              ordföranden Berit Andnor sade. Ja, jag hoppas att det här är en
              lärotid och att vi kan bli bättre och bättre. De enskilda ärendena
              tänkte jag inte gå in på i sak. Vi har god tid att gå igenom varje
              ärende för sig under kvällen. Däremot kan jag säga, Berit Andnor,
              att oavsett om ett statsråd är en stjärna eller inte, och oavsett
              om en fotbollsspelare är en stjärna eller inte, lever de på planen
              på exakt samma villkor. Det blir inte färre gula kort eller röda
              kort beroende på om man är en stjärna eller inte. I mina ögon
              finns det många stjärnor i vår regering, men det innebär inte
              att jag tänker sänka ribban för dem.
            </seg>
            <seg n="8b697073">
              När jag satt och tittade på det här stora, blå betänkandet funderade
              jag: Är det någonstans där vi inte kom fram? Är det någonstans
              där jag hade velat att vi jobbade mer, att vi hittade en politisk
              konsensus och kunde komma lite längre i vår normativa roll? Det
              fanns två saker som jag tyckte var konstitutionellt spännande.
            </seg>
            <seg n="70db520d">
              Den ena var notifieringar och avnotifieringar. Ska alla sådana
              notifieringar och avnotifieringar göras på samma sätt? Är det
              någon skillnad mellan dem? Här tycker jag att vi skulle ha kunnat
              borra djupare. Men vi får en fantastisk möjlighet. KU är så fiffigt
              konstruerat att vi kan komma tillbaka till själva frågan om notifiering
              och avnotifiering i en höstgranskning, en administrativ höstgranskning,
              och verkligen gå på djupet i detta. Även om man har gjort någonting
              fyra gånger kanske KU i fortsättningen kommer att påtala för regeringen
              eller någon annan att man faktiskt bör tänka igenom det här lite
              mer, att man kanske ska dela in de här notifieringarna och avnotifieringarna
              i olika klasser eller något sådant. Dit hann vi inte den här gången.
            </seg>
            <seg n="52cc653b">
              Likadant, herr talman, är det ju så att vi har haft en väldigt,
              väldigt lång tradition av socialdemokratiska minoritetsregeringar.
              Det gör att vi faktiskt har ganska dålig koll på det här med expeditionsministärer.
              Det är också ett ämne som vi nu faktiskt har goda möjligheter
              att i en höstgranskning komma tillbaka till och där vi får fundera
              över vad en avgående regering ska göra eller inte göra. Ska det
              övergå i någon typ av tjänstemannavälde? Ska man använda de sista
              dagarna till att genomföra massor av saker som är impopulära med
              kort beslutstid eller ska man använda den här tiden till att försöka
              göra saker där det finns bred politisk enighet? Det finns mycket
              att fundera på när det gäller den här typen av expeditionsministärer.
            </seg>
            <seg n="551109ea">
              Med det, herr talman, är jag färdig med inledningen.
            </seg>
          </u>
          <note type="speaker" n="4cae9044">
            Anf. 99 BERIT ANDNOR (s) replik:
          </note>
          <u who="berit_andnor_e7c6b5" xml:id="i-f532f9d1427752ef-5" n="b724aebc">
            <seg n="c084fb3a">
              Herr talman! Nej det är ju så, Per Bill, att det inte finns någon
              särskild grundlag för stjärnor. Det ska inte heller finnas någon
              särskild nivå på ribban för så kallade stjärnor utan måttstocken
              ska vara densamma. Det är en bedömning som utskottet gör utifrån
              den konstitution som vi har. Det kräver självfallet integritet,
              självständighet, från de ledamöter som har det uppdrag som vi
              har.
            </seg>
            <seg n="ac4991eb">
              Jag tycker att det är allvarligt att de borgerliga ledamöterna
              i utskottet inte förmår att kritiskt granska den borgerliga majoritetsregeringen.
              Jag beklagar det här, för det underminerar auktoriteten, legitimiteten,
              i vad utskottet säger i sitt betänkande. Den grundlagsfästa granskning
              som vi ska göra ska ju ske oavsett om det är en majoritetsregering
              som ska granskas eller inte. Jag beklagar att ni utnyttjar majoritetssituationen
              på det sätt som ni gör.
            </seg>
            <seg n="1f93f9df">
              Nu är det inte bara vi socialdemokrater som har reagerat på den
              uppvisning i undfallenhet som de borgerliga ledamöterna har gett
              prov på när det gäller granskningen. Jag kan gå till en borgerlig
              tidning, Expressen. Den säger att Per Bill har givit undfallenheten
              ett ansikte, att man visserligen inte ska räkna med att riksdagsledamöter
              ur regeringsunderlaget står upp mot statsråd som är från sin egen
              sida men att lite mer ryggrad hade varit bra. Per Bill, är det
              inte så att ribban ligger olika och att den sätts olika från de
              borgerliga ledamöternas sida i den granskning som vi just nu har
              genomfört?
            </seg>
          </u>
          <note type="speaker" n="c7b51000">
            Anf. 100 PER BILL (m) replik:
          </note>
          <u who="per_bill_51abe7" xml:id="i-0105f28f30a26ee9-1" n="479ede5e">
            <seg n="2a7a417d">
              Herr talman! Nej, vi använder samma måttstock. Vi kan naturligtvis
              fundera på om det är alliansen som är dålig på att vara kritisk
              eller om det är minoriteten som är dålig på att kompromissa när
              det gäller den nya regeringen. Jag skulle naturligtvis ha kunnat
              ta med mig ett klipp från den andra kvällstidningen här i Helsingfors,
              den socialdemokratiska. Om jag kommer ihåg rätt stod det där surpuppor
              med socialdemokratiskt S så jag skulle vilja påstå att det har
              varit en ganska blandad kritik av det arbete som vi har gjort.
              Om jag har i huvudet vad det stod i Dagens Nyheter var det väl
              att KU kritiserar sig självt mest. Det är naturligtvis något som
              vi kanske ska reflektera över senare. Som jag säger tycker jag
              att vi har lagt ribban på samma nivå, men jag kommer ständigt
              att arbeta för att vi steg för steg ska bli bättre. Det gör jag
              alltid, varje gång. Det skulle ju vara otroligt tråkigt att arbeta
              om man inte kunde bli bättre. Och jag lovar att det gäller alla
              på planen oavsett om de är stjärnor, ganska stora stjärnor eller
              om det nu skulle finnas någon medelmåttig spelare.
            </seg>
          </u>
          <note type="speaker" n="f12f46bc">
            Anf. 101 BERIT ANDNOR (s) replik:
          </note>
          <u who="berit_andnor_e7c6b5" xml:id="i-f532f9d1427752ef-6" n="b724aebc">
            <seg n="a6d36251">
              Herr talman! Så det är en tillfällighet, eller ska vi säga ett
              utslag av dåligt humör, som ligger till grund för de reservationer
              som har lämnats från oppositionens sida? Är det detta Per Bill
              står här och säger? Jag måste säga att jag tycker att det är anmärkningsvärt
              med den typen av uttalanden, särskilt mot den bakgrund som finns.
              Var och en som lyssnar på den här debatten kan ju gå in och läsa
              det underlag som finns för bedömningarna, allt det omfattande
              utredningsmaterial som finns, de utfrågningar som har genomförts
              och de analyser som har gjorts av handlandet från den nuvarande
              regeringens statsråd. Jag tror inte, Per Bill, att vi i oppositionen
              är ensamma om att ha uppfattat den mycket tydliga undfallenhet,
              för att inte säga rena kryperiet emellanåt, som de borgerliga
              ledamöterna har gjort sig skyldiga till i denna granskning. Jag
              tycker att det är upprörande. Jag beklagar det, för det underminerar
              utskottets arbete och den stora vikt som ju ligger i att vi har
              förmågan att upprätthålla vår integritet och självständighet i
              vårt granskningsarbete.
            </seg>
            <seg n="dffe9cf4">
              Utskottet har vid tidigare granskningar gjort ett ganska omfattande
              arbete. Mycket svåra granskningar har genomförts där utskottet
              har kunnat komma fram till gemensamma ståndpunkter.
            </seg>
            <seg n="ab1f4807">
              Det borde vara självklart, Per Bill och övriga borgerliga ledamöter
              av detta utskott, att vi skulle ha kunnat det även i en del ärenden
              där vi har reservationer om det inte hade varit så att de borgerliga
              statsråd som nu sitter i regeringen kan göra nästan vad som helst.
              Någon kritik från utskottet är icke att vänta.
            </seg>
            <seg n="d05330be">
              Vad, Per Bill, skulle de borgerliga statsråden kunna göra sig
              skyldiga till för att det skulle rendera någon form av kritik?
            </seg>
          </u>
          <note type="speaker" n="af7284b9">
            Anf. 102 PER BILL (m) replik:
          </note>
          <u who="per_bill_51abe7" xml:id="i-0105f28f30a26ee9-2" n="479ede5e">
            <seg n="7f7bb5b6">
              Fru talman! Jag kan ge ett exempel. Vi är tydligt kritiska mot
              det slarv som Carl Bildt gjorde sig skyldig till när det gäller
              det antal optioner som han äger i Legg Mason. Det är ett tydligt
              exempel på att en regel var överträdd en viktig regel för oss
              som tror på att man ska kunna komma och gå i politiken.
            </seg>
            <seg n="d1c1e71f">
              Jag har svårt att se att vi inte skulle kunna vara kritiska i
              våra ställningstaganden.
            </seg>
            <seg n="d298d208">
              Jag har gått tillbaka och tittat på de fem reservationerna. Jag
              skulle inte vilja skriva under någon av dem i dag heller. Jag
              tror inte att vi skulle kunna komma särskilt mycket längre i att
              kompromissa oss mot en lösning.
            </seg>
            <seg n="615a6f79">
              Det stora problemet med de fem reservationerna är, som jag ser
              det, att de inte är upphängda på en tydlig regel som man kan visa
              har överträtts.
            </seg>
          </u>
          <note type="speaker" n="7d3afbae">
            Anf. 103 STEFAN TORNBERG (c):
          </note>
          <u who="stefan_tornberg_ce5c0c" xml:id="i-d2f19f5d3fe199b2-0" n="28ab379f">
            <seg n="96b8e0e4">
              Fru talman! Jag hade tänkt inleda med att säga att detta är den
              första granskningsdebatten under mandatperioden. Men det stämmer
              ju inte. Vi har haft en utifrån det betänkande som vi lade i december
              om vissa arbetsgivarfrågor och Regeringskansliets handläggning.
              Men detta är den mest uppmärksammade debatten om KU:s granskning.
              Det är viktigt att komma ihåg att även den höstgranskning som
              KU genomför är mycket viktig. Båda granskningarna fyller ju en
              roll i att utveckla kvalitet och effektivitet i den offentliga
              förvaltningen.
            </seg>
            <seg n="bb773b52">
              Som Berit Andnor var inne på är det den första granskningsdebatten
              för flertalet av deltagarna. Det är ju en speciell utmaning. Så
              är det också för min egen del.
            </seg>
            <seg n="159f5165">
              Den period som nu har varit är, som både Berit Andnor och Per
              Bill var inne på, en ny period för ett i huvudsak nytt utskott.
              Vi har självklart mycket att lära av den process som har varit.
              Det är viktigt att vi som personer och KU som helhet tittar tillbaka
              och ser vad vi kan lära av de granskningar som har varit både
              höstgranskningen och vårgranskningen.
            </seg>
            <seg n="b0836359">
              Det har också varit en speciell period med statsråd från två
              olika regeringar att granska. Det har påverkat processen. Det
              ger också en särskild spänst i debatten.
            </seg>
            <seg n="83574957">
              Särskilt konstitutionsutskottet måste kunna klara regeringsskiften.
              Det är mycket viktigt att man klarar det och har samma nivå på
              ribban i bedömningarna.
            </seg>
            <seg n="a3aebd41">
              Vi ska också komma ihåg att KU inte är någon domstol. KU är satt
              att granska statsrådens tjänsteutövning från en konstitutionell
              utgångspunkt. Vi ska bidra till en konstitutionell utveckling
              som förhoppningsvis ska leda till effektivitet och kvalitet och
              undvikande av maktmissbruk. Vår roll är att granska makten.
            </seg>
            <seg n="7b0e4056">
              KU har i debatten, både nu och tidigare, blivit kritiserat för
              partipolitisering. Även där har vi anledning till självkritik.
              Jag har svårt att tänka mig att det under tidigare granskningsdebatter
              har förekommit helt eniga betänkanden från konstitutionsutskottet.
              Det har alltid förekommit reservationer.
            </seg>
            <seg n="7ce1eac9">
              Den naturliga spänning som finns mellan opposition och majoritet
              i konstitutionsutskottet bidrar till en utvecklad granskning.
              Den dialog som sker i utskottet där det handlar om att ge och
              ha synpunkter och om att tänka efter och reflektera bidrar också
              till att stärka konstitutionsutskottets betänkande och höja kvaliteten
              i det. Både majoritet och opposition ges tillfälle att reflektera
              över de skrivningar som finns.
            </seg>
            <seg n="e8bcdaa1">
              Det är viktigt att det är tydligt att konstitutionsutskottets
              roll inte är att pröva om politiken är den rätta utan att pröva
              om agerandet har förberetts och utförts på ett konstitutionellt
              riktigt sätt. Det måste vi alltid ha med oss.
            </seg>
            <seg n="c40f9a1a">
              KU har en viktig uppgift. Uppgiften är inte den partipolitiska
              granskningen utan den parlamentariska granskningen och att se
              till att vi utgår från den uppgift vi har av kammaren att granska
              makten och bidra till den konstitutionella utvecklingen.
            </seg>
            <seg n="106d69f7">
              Det är självklart viktigt att eftersträva samsyn. De enhälliga
              betänkanden som kan bidra till en konstitutionell utveckling har
              en särskild tyngd. Det är en viktig drivkraft, men det kan inte
              vara ett självändamål.
            </seg>
            <seg n="1a2ba725">
              Vi kan diskutera utifrån KU:s roll som massmedial språngbräda.
              En hel del av de anmälningar som har lämnats till konstitutionsutskottet
              kan enkelt avfärdas med att de inte har en konstitutionell grund.
            </seg>
            <seg n="7943416c">
              Jag tror att det är viktigt att ledamöterna i kammaren funderar
              över på vilket sätt vi använder anmälningsinstrumentet när det
              gäller konstitutionsutskottet. På vilket sätt bidrar det till
              att stärka såväl kammarens som konstitutionsutskottets roll? Är
              nyhetsinslaget i nyhetssändningen eller TT-programmet värt det
              undergrävande av KU:s auktoritet och på sikt kammarens auktoritet
              som det kan innebära?
            </seg>
            <seg n="a12816b9">
              Det är viktigt att utvärdera KU:s arbete. Jag välkomnar att vi
              nu har tillsatt en referensgrupp som ska se över KU:s arbete,
              utvärdera det och komma tillbaka.
            </seg>
            <seg n="8693a604">
              Årets granskningar har en bredd i innehållet. I vissa granskningar
              har vi också gått på djupet. Det är framför allt två områden som
              vi kommer att diskutera vidare inom speciella områden. Det gäller
              statsrådens tjänsteutövning där det handlar om dåvarande utrikesminister
              Laila Freivalds roll vid stängning av en hemsida. Det gäller förordnande
              av statsråd och utrikesminister Carl Bildts uppdrag och finansiella
              intressen.
            </seg>
            <seg n="03777a49">
              Det gäller också handläggningen av vissa regeringsärenden. Där
              är det speciellt spännande att diskutera handläggningen av riksdagens
              beslut om ändringar i presstödet eftersom vi har att granska statsråd
              från två olika regeringar.
            </seg>
            <seg n="77453011">
              Det finns också anledning att uppmärksamma att man inte får glömma
              bort de ärenden som inte kommer upp som en särskild debattpunkt.
              Jag tänker bland annat på regeringens förhållande till riksdagen.
              Jag tycker att man kan diskutera formerna för kontakten mellan
              regering och riksdag och hur regeringen meddelar sig till riksdagen.
            </seg>
            <seg n="0fe79df6">
              När det gäller regeringens styrning av statliga bolag finns det
              en tydlig skillnad mellan hur man kan styra statliga verk där
              det är förbjudet med ett ministerstyre och de statliga bolagen
              där det är öppet för en dialog. Vilka komplikationer och indikationer
              blir det då? Det viktiga är också de krav på affärsmässighet som
              vi ställer på de statligt ägda bolagen. Det är också viktigt ställa
              samma krav på professionalitet, affärsmässighet och ägande, det
              vill säga på regeringens agerande gentemot de statliga bolagen.
              Allt som är tillåtet är inte lämpligt.
            </seg>
          </u>
          <note n="e78c0e54">
            Fru talman! Jag yrkar på godkännande av utskottets anmälan.
          </note>
          <note type="speaker" n="f0ef0f74">
            Anf. 104 MAURICIO ROJAS (fp):
          </note>
          <u who="mauricio_rojas_02ffb5" xml:id="i-b442998b6127db26-0" n="c21cae6e" next="i-101940ef7189b1e5-0">
            <seg n="36573d2c">
              Fru talman! Det granskningsbetänkande vi debatterar i dag innehåller
              ett stort antal viktiga ärenden som jag kommer att få tillfälle
              att återvända till. I detta inledningsanförande vill jag i stället
              koncentrera mig på det som jag under granskningsarbetets gång
              har uppfattat som ett allvarligt hot mot konstitutionsutskottets
              anseende och viktiga ställning.
            </seg>
            <seg n="2f14f34a">
              Fru talman! Som en del av arbetet med de ärenden som debatteras
              i dag har flera offentliga utfrågningar hållits. Under utfrågningarnas
              gång har det konstaterats en mycket oroväckande tendens från socialdemokratiskt
              håll att omvandla konstitutionsutskottet till ett slags politisk
              domstol, där inte minst företagsledare ställs inför skranket och
              behandlas på ett kränkande sätt. Om en sådan utveckling får fortsätta
              kommer konstitutionsutskottets trovärdighet och viktiga konstitutionella
              ställning att skadas på ett allvarligt sätt.
            </seg>
            <seg n="28c6de3f">
              Fru talman! Enligt regeringsformen ska konstitutionsutskottet
              granska statsrådens tjänsteutövning och regeringsärendenas handläggning,
              det vill säga om ministrarna och regeringen i sitt arbete håller
              sig till de regler som slås fast i grundlagen. Konstitutionsutskottet
              är inte en domstol och än mindre en politisk sådan. Inte någon
              annan än ett statsråd får granskas av konstitutionsutskottet,
              varken personer eller organisationer. Inte heller är statsrådens
              tidigare historia föremål för konstitutionsutskottets granskning
              utan enbart vad de gör som en del av tjänsteutövningen som statsråd.
            </seg>
            <seg n="aeff2b9e">
              Det är mycket viktiga principer som inte minst ledamöterna i
              konstitutionsutskottet måste respektera så att inte utskottets
              roll som konstitutionellt kontrollorgan urholkas eller missbrukas.
              Det kräver en avhållsamhet från politiserande utspel och från
              att använda den mycket publika arenan som konstitutionsutskottets
              offentliga utfrågningar är för att leka folkdomstol mot dem som
              en viss ledamot av olika anledningar ogillar. Att vara ledamot
              av konstitutionsutskottet medför, med andra ord, ett stort ansvar.
              Det är precis det ansvaret som vi har sett brista, särskilt i
              utfrågningen av Ian Lundin, styrelseordförande i Lundin Petroleum,
              men också i utfrågningen av Vostok Naftas vd Per Brilioth. Situationen
              gick så långt att jag känner mig tvungen att i denna debatt uppmärksamma
              det som har inträffat.
            </seg>
            <seg n="49ac2ba1">
              Fru talman! Den 16 april deltog Ian Lundin helt frivilligt i
              en KU-utfrågning. Anledningen var att utskottets ledamöter ville
              få information om eventuella kopplingar mellan Lundin Petroleum
              och utrikesminister Carl Bildt, så att statsrådets oberoende i
              hans tjänsteutövning kunde bedömas. Egentligen fanns det bara
              en fråga av konstitutionell relevans i detta sammanhang, nämligen
              om någon koppling fanns kvar mellan utrikesministern och detta
              företag i vars styrelse han hade suttit till dess att han i oktober
              2006 blev utsedd till statsråd. Att granska vad privatpersonen
              Carl Bildt gjorde före är inte konstitutionsutskottets sak, inte
              heller vad Lundin Petroleum sysslar med eller har sysslat med.
              Det finns andra helt legitima arenor för det, dock inte konstitutionsutskottet.
            </seg>
            <seg n="cbcaf426">
              Denna fråga hade kunnat ställas skriftligen till Ian Lundin i
              stället för att man kallade honom till utfrågning. För att tillmötesgå
              oppositionen gick emellertid majoriteten tyvärr med på en utfrågning
              utan att ana att den skulle urarta till en bisarr tillställning
              där socialdemokratins företrädare, partistyrelseledamoten Morgan
              Johansson, fick förvandla konstitutionsutskottet till en politisk
              domstol där en företagsledare ställdes mot väggen med KU-ordförande
              och partivännen Berit Andnors goda minne.
            </seg>
            <seg n="46ce6bde">
              Insinuationer om att bolaget stödde folkmord blandades med grundlösa
              ifrågasättanden av Ian Lundins svar på utskottets frågor. Trots
              att det var helt utan relevans för ärendet som uteslutande gällde
              Carl Bildts eventuella kopplingar till bolaget under hans tid
              som statsråd uppehöll sig Morgan Johansson långa stunder vid Lundin
              Petroleums historia i rent misstänkliggörande syfte.
            </seg>
            <seg n="05bb0c36">
              Fru talman! Det hela gick så långt att utskottets vice ordförande
              Per Bill kände sig tvingad att göra något så ovanligt som att
              under pågående möte be den utfrågade om ursäkt ifall han hade
              fått intrycket att han var tillkallad till konstitutionsutskottet
              för att ställas till svars.
            </seg>
            <seg n="1dc336df">
              Vid utfrågningen av Vostok Naftas vd Per Brilioth återupprepade
              sig historien. Morgan Johansson använde återigen kraftfullt insinuanta
              påståenden i syfte att ge tv-publiken en nidbild av företaget
              och, inte minst, av Carl Bildts agerande. Bolaget utmålades som
              ett föga seriöst företag, ett slags rövarföretag, utan godtagbara
              regler trots att, som Morgan Johansson förmodligen visste, bolaget
              följer svensk bolagskod. Per Brilioth utmålades i sin tur som
              en lurendrejare som på olika sätt försökte vilseleda utskottet.
            </seg>
            <seg n="0b09b0f6">
              (ANDRE VICE TALMANNEN: Jag vill bara påminna Mauricio Rojas om
              att Morgan Johansson inte har möjlighet att begära replik på dig
              just nu eftersom han inte har haft något anförande. Det är lite
              orättvist mot honom att bli angripen flera gånger utan att kunna
              försvara sig direkt.)
            </seg>
          </u>
          <note n="34fa2dc5">
            Han kan begära ordet.
          </note>
          <u who="mauricio_rojas_02ffb5" xml:id="i-101940ef7189b1e5-0" n="c21cae6e" prev="i-b442998b6127db26-0">
            <seg n="24d4caf1">
              (ANDRE VICE TALMANNEN: Han har möjligheten att begära ordet.)
            </seg>
            <seg n="890583bd">
              Absolut. Det är självklart. Jag antar att han gör det också.
              Tack, fru talman.
            </seg>
            <seg n="3ee4511d">
              Taktiken från Morgan Johanssons sida har varit uppenbar. Det
              ska kastas så mycket dynga som möjligt på företagsledare och andra
              i hopp om att en del även ska fastna på alliansregeringen. Tyvärr
              kladdar dyngan som kastas av sig inte bara på Morgan Johanssons
              egna händer utan den fastnar även på konstitutionsutskottets väggar.
            </seg>
            <seg n="422c5a2b">
              Fru talman! Med tanke på att konstitutionsutskottets utfrågningar
              tv-sänds riskerar ett sådant uppförande att föra med sig grova
              missuppfattningar hos svenska folket om konstitutionsutskottets
              roll och funktion i vår demokrati. Dessa missuppfattningar riskerar
              också att urholka förtroendet för vår rättsstat. I de frågor som
              har ställts under konstitutionsutskottets utfrågningar har man
              kommit farligt nära att överpröva och ifrågasätta rättsstatens
              beslut och utredningar gjorda av polis och åklagare. Det är något
              som folkvalda församlingar måste förhålla sig till med armlängds
              avstånd så att den maktdelning som är vår demokratis grundval
              inte urholkas.
            </seg>
            <seg n="8f4b471c">
              Fru talman! Det är inte utan en viss bävan jag ser fram emot
              KU:s arbete under de kommande åren. Det vore sorgligt om några
              ledamöter tillåts urholka hela KU:s trovärdighet. Fortsätter det
              som nu kommer ingen att ta konstitutionsutskottet på allvar. Dessutom
              lär det dröja länge innan en företagsledare frivilligt deltar
              för att bistå utskottet med information. Det skulle inte vara
              svårt att förstå, men ansvaret för det skulle helt ligga hos de
              KU-ledamöter som missbrukat utskottets befogenheter.
            </seg>
            <seg n="c33f686f">
              Fru talman! Socialdemokratin har givetvis all rätt, och till
              och med en skyldighet skulle jag säga, att spela en aktiv roll
              som ledande oppositionsparti. Men det gäller att göra det på ett
              sätt som inte komprometterar eller försvagar vår demokratis viktigaste
              institutioner i syfte att vinna kortsiktiga politiska poäng.
            </seg>
          </u>
          <note type="speaker" n="07176013">
            Anf. 105 BERIT ANDNOR (s) replik:
          </note>
          <u who="berit_andnor_e7c6b5" xml:id="i-f532f9d1427752ef-7" n="b724aebc">
            <seg n="4523e48a">
              Fru talman! Av Mauricio Rojas inlägg kan man dra slutsatsen att
              både jag och Morgan Johansson utgör allvarliga hot mot utskottets
              arbete. Jag utgår från att den bedömningen enbart står för Mauricio
              Rojas.
            </seg>
            <seg n="5c1c5fa7">
              När det gäller utfrågningarna har vi i utskottet varit överens
              om vem som ska kallas och vad utfrågningarna ska handla om. Syftet
              bakom utfrågningarna när det gäller företrädare för Vostok Nafta
              och Lundin Petroleum är att granska utrikesminister Carl Bildt.
              Det är inte vilket uppdrag som helst att vara utrikesminister.
              Man ska företräda Sverige och Sveriges intressen internationellt.
            </seg>
            <seg n="03cf6faa">
              De frågor som många har ställt sig och som också ligger till
              grund för denna granskning är hur det kan komma sig att den borgerliga
              regeringen inte anser att situationen i Darfur är ett folkmord
              och varför Sverige inte starkare uppmärksammar utvecklingen i
              Ryssland, som minskar möjligheterna till tryck- och yttrandefrihet.
              Utrikesministern har under sin regeringstid haft ekonomiska intressen
              i ett oljebolag som bedriver verksamhet tillsammans med den sudanesiska
              staten. Han har också under sin regeringstid haft ekonomiska intressen
              i bolag vars värde nästan enbart består av aktier i ett statligt
              ryskt bolag. Det är fullt rimligt att det ställs frågor till företrädare
              för dessa företag, eftersom det handlar om att bedöma opartiskheten
              och integriteten hos Sveriges utrikesminister.
            </seg>
            <seg n="38e5fa2c">
              Skadligt för utskottets arbete är däremot att efterfråga det
              Mauricio Rojas har gjort, nämligen privata relationer vem man
              har varit på fest tillsammans med, om man pratade med varandra,
              om man bodde grannar med varandra och om hur man umgicks med varandra
              för 1020 år sedan. Det, Mauricio Rojas, är ett allvarligt hot
              mot utskottets arbete, och jag hoppas verkligen att vi slipper
              se det i fortsättningen.
            </seg>
          </u>
          <note type="speaker" n="ed1ed313">
            Anf. 106 MAURICIO ROJAS (fp) replik:
          </note>
          <u who="mauricio_rojas_02ffb5" xml:id="i-6cebb92c612bde52-0" n="c21cae6e">
            <seg n="8087f89a">
              Fru talman! Det där med fester förstod jag inte riktigt. Jag
              är inte så bra på fester, varken med Carl Bildt eller med någon
              annan. Det får du förklara sedan.
            </seg>
            <seg n="78cdd637">
              Jag ska ge Berit Andnor, som är ordförande i utskottet, ett exempel
              på hur vårt arbete skadas av den iver som ni socialdemokrater
              visar för att smutskasta den nya regeringen.
            </seg>
            <seg n="8ad0ab81">
              Vid utfrågningen av Ian Lundin använde Morgan Johansson oanmälda
              dokument som grund. Du vet som ordförande mycket väl att man inte
              gör så. Det finns en praxis att man i förväg anmäler de dokument
              man ska använda. Jag förväntade mig att du som ordförande skulle
              säga till socialdemokratins företrädare att det finns regler som
              är viktiga.
            </seg>
            <seg n="6884d46c">
              Varför är då dessa regler viktiga? Jo, därför att när mannen
              står där med Vostok Naftas årsredovisning och läser har vi andra
              ingen möjlighet att kontrollera vad som står där. Det är så allvarligt
              att man så småningom kunnat konstatera att de citat som Morgan
              Johansson använde var fel angivna, för att inte säga förfalskade.
              Jag har här ett konkret exempel på att Morgan Johansson läste
              en del av Vostok Naftas årsredovisning och sedan lade till en
              slutsats som inte finns på den sidan som vi trodde Morgan Johansson
              läste, nämligen s. 14 i årsredovisningen.
            </seg>
            <seg n="fb4c7007">
              (ANDRE VICE TALMANNEN: Repliken gäller Berit Andnors frågor.)
            </seg>
            <seg n="15db13c0">
              Ja, men jag svarar på varför det här är problematiskt.
            </seg>
            <seg n="4ad2cc5d">
              (ANDRE VICE TALMANNEN: Det talas mycket om Morgan Johansson.)
            </seg>
            <seg n="1fd7515b">
              Ja, men ordföranden i utskottet lät det här hända. Vi hade inte
              det här underlaget. Nu har jag underlaget och kan visa konsekvenserna
              av ett sätt att arbeta som inte är bra.
            </seg>
          </u>
          <note type="speaker" n="b56cd686">
            Anf. 107 BERIT ANDNOR (s) replik:
          </note>
          <u who="berit_andnor_e7c6b5" xml:id="i-f532f9d1427752ef-8" n="b724aebc">
            <seg n="6a96364f">
              Fru talman! Hur vore det, Mauricio Rojas, att ta ansvar för ditt
              eget arbete i utskottet? Det är Mauricio Rojas som har trätt gränsen
              väldigt mycket för nära, skulle jag vilja säga, genom att efterfråga
              privata uppgifter i samband med ett granskningsärende. Det efterfrågades
              vem som umgicks med vem, vem som hade relationer med vem och till
              och med om man hade varit på samma privata fester. Då finns det
              helt plötsligt inga gränser för Mauricio Rojas vilja att ställa
              frågor. Då är det inga regler som gäller. Då träder man för nära
              gränser som vi inte ens en gång har varit i närheten av att nå
              tidigare i utskottets historia. Då är det inga problem.
            </seg>
            <seg n="b43997f8">
              Mauricio Rojas, lite sans och balans i debatten borde man kunna
              kräva av dig som ledamot i konstitutionsutskottet. Jag vill dessutom
              säga att vi har varit överens om att vi skulle genomföra utfrågningen.
              När vi väl hade bestämt oss för vem som skulle kallas och vilka
              områden frågorna skulle beröra skedde ingen diskussion om detta.
            </seg>
            <seg n="25aaaba9">
              Att officiella dokument inte hade anmälts tidigare är bara att
              beklaga. De tillställdes utskottets ledamöter efteråt. Men det
              var officiella dokument som var och en hade kunnat ta del av.
            </seg>
            <seg n="9d6cc87e">
              Det viktiga är att kunna genomföra en granskning av Sveriges
              utrikesminister mot bakgrund av de bestämmelser som finns i våra
              grundlagar om att det icke på något sätt och vis ska finnas någonting
              som kan rubba förtroendet för Sveriges utrikesminister i hans
              arbete med att företräda Sverige internationellt. Det är det som
              det handlar om. I det arbetet måste jag säga att vi förbehåller
              oss rätten att ställa de frågor vi tycker är viktiga och reella
              att ställa i samband med utfrågningar. Det ska inte Mauricio Rojas
              stå här som något slags överpolis och kommentera och besluta om.
            </seg>
          </u>
          <note type="speaker" n="e20d27e9">
            Anf. 108 MAURICIO ROJAS (fp) replik:
          </note>
          <u who="mauricio_rojas_02ffb5" xml:id="i-6cebb92c612bde52-1" n="c21cae6e">
            <seg n="8694ad25">
              Fru talman! Jag ser att ordföranden i konstitutionsutskottet
              inte ens har vänligheten att lyssna till vad jag har att säga.
              Det är mycket ovanligt, fru talman. Hur gör vi då? Det är inte
              meningen att jag ska tala till en tom bänk.
            </seg>
            <seg n="59fadecd">
              (ANDRE VICE TALMANNEN: Berit Andnor! Replikomgången håller fortfarande
              på. Av kutym brukar vi stå kvar under replikomgångarna.)
            </seg>
            <seg n="518d8159">
              Fru talman! Jag ska återkomma till Carl Bildt när vi diskuterar
              det ärendet.
            </seg>
            <seg n="5d9e6b58">
              Ordföranden i utskottet måste tillstå att när man överger en
              praxis och ordföranden inte påpekar det är det ganska allvarligt.
              Du borde också ha insett att det är allvarligt att det som i dag
              står i vårt betänkande på s. 210, det så kallade citatet från
              årsredovisningen, inte stämmer. Att vi inte kunde kontrollera
              det är något som inte borde inträffa. Sådana saker inträffar när
              man har en politisk drivkraft som tar över också de former som
              vi måste respektera.
            </seg>
            <seg n="5dd1cdf2">
              Vi har ett mycket viktigt uppdrag. Vi kan inte låta våra kortsiktiga
              partipolitiska intressen av att vinna några poäng ta över. I det
              här fallet har det hänt. Jag har fler exempel. Dem kommer jag
              att ge under debatten. Det är det här vi noggrant måste överväga.
              Hur mycket ska vi låta den partipolitiska ivern ta över konstitutionsutskottets
              arbete?
            </seg>
            <seg n="bcf3b5f6">
              Tack så mycket för att du väntade lite till, Berit Andnor.
            </seg>
          </u>
          <note type="speaker" n="2e09d18f">
            Anf. 109 INGVAR SVENSSON (kd):
          </note>
          <u who="ingvar_svensson_4c39cd" xml:id="i-3dfef6e777b49c48-5" n="5a90860a">
            <seg n="9e69da1a">
              Fru talman! Konstitutionsutskottet är inte vilket organ som helst,
              även om man skulle kunna tro det när man lyssnar på det senaste
              replikskiftet. Det har en speciell uppgift, inte minst som granskare
              av statsrådens tjänsteutövning och regeringsbesluten. Det kräver
              sin tribut. Fråga mig!
            </seg>
            <seg n="5cc445d0">
              Mer än i många andra sammanhang krävs det överblick och en känsla
              för kontext, det vill säga att se saker i sin helhet. Utskottet
              har en historia, och den är inte helt ointressant, för att göra
              ett understatement.
            </seg>
            <seg n="ca1ed85e">
              Fru talman! Konstitutionsutskottet har ofta kritiserats av olika
              människor, till exempel opinionsbildare och statsvetare som befinner
              sig utanför utskottet. Den granskning som vi gör framställs som
              en partipolitiserad ryggmärgsreflex.
            </seg>
            <seg n="2f996926">
              Många är de förståsigpåare som inte har en aning om utskottets
              funktionalitet. Det kan väsnas en hel del under processens gång.
              Men när vi sedan ska se sanningen i vitögat brukar vi kunna samla
              ihop oss. Det allra bästa exemplet på det i modern tid är tsunamigranskningen
              som vi gjorde år 2006.
            </seg>
            <seg n="62004331">
              Fru talman! Ibland kommer vi i utskottet fram till olika uppfattningar.
              Det är inte så konstigt. Skiljaktiga meningar finns även i våra
              domstolar.
            </seg>
            <seg n="de3974c8">
              Vår uppgift är, som det heter i grundlagskommentaren, inriktad
              på en rättslig kontroll. Vi ska granska regeringen utifrån grundlagsperspektiv
              och gällande lagar och föreskrifter.
            </seg>
            <seg n="9ba92de6">
              När vi är som bäst har KU en preventiv funktion på regeringen.
              Är vi tydliga och skarpa låter en förståndig regering sig vägledas
              i sitt handlingssätt. Men eftersom alla människor är ofullkomliga
              finns det inga perfekta regeringar. Därför lär vi fortsatt få
              en del att göra i utskottet.
            </seg>
            <seg n="77d0bd79">
              Fru talman! Årets granskningsarbete har klart delvis präglats
              av att utskottet är ungt och nytt. Det har förstås krävt en extra
              insats från vårt kansli. Därför vill jag här och nu framföra ett
              varmt tack till vår kanslichef Bertil Wennberg och hela kansliet.
              Utan kansliet hade vi klarat oss väldigt slätt i processen.
            </seg>
            <seg n="b6874859">
              Mina partikamrater brukar säga att jag är väldigt sparsam när
              det gäller berömmande ordalag. De har den tolkningen att när jag
              säger att de har gjort en hyfsad insats så handlar det om att
              den är mycket bra. Jag får väl då säga att kansliet har gjort
              en hyfsad insats.
            </seg>
            <seg n="7df85695">
              Fru talman! På tal om vår kanslichef fällde han häromdagen några
              ord i utskottet. Vi brukar annars inte tala om vad som sägs på
              utskottets sammanträden. Det var ett intressant uttalande om vårt
              utskotts betydelse, och det är därför som jag tar upp det.
            </seg>
            <seg n="4396b515">
              Han sade: Konstitutionsutskottet är en institutionell auktoritet.
              Han gjorde det med hänvisning till att han, om jag inte minns
              fel, hade läst en doktorsavhandling om de frågeställningarna.
            </seg>
            <seg n="91c43cee">
              Det finns förstås många institutionella auktoriteter i vårt samhällsliv.
              Men är man en institutionell auktoritet är det viktigt att man
              vårdar sitt anseende. Annars är man bara institutionell och inte
              en auktoritet.
            </seg>
            <seg n="9feac6b5">
              Det är viktigt, för att använda en analogi, att inte ropa Vargen
              kommer! i ett kör, i synnerhet om det inte finns någon varg över
              huvud taget.
            </seg>
            <seg n="36121a6d">
              Fru talman! Jag har en optimistisk människosyn. Jag hoppas att
              arbetet i det unga, nya utskottet ska sätta sig och att vi kan
              utvecklas i positiv riktning. Man får väl säga som alltid i sådana
              sammanhang: Alla är vi barn i början.
            </seg>
            <seg n="634467be">
              Fru talman! Det betänkande vi här debatterar innehåller flera
              intressanta frågeställningar, och vi kommer att debattera vissa
              delområden senare.
            </seg>
            <seg n="28b77f14">
              En intressant fråga som jag själv anmält för granskning är om
              hyresråden i de mindre hyresnämnderna är att betrakta som ordinarie
              domare. Det är väl kanske inte en fråga som betraktas som en kioskvältare
              i den allmänna opinionen.
            </seg>
            <seg n="c7b4cd65">
              Skulle det vara så hade vi troligen kunnat kritisera regeringen
              på grund av den handläggning som har varit. Troligen är den här
              granskningen en av de svåraste som utskottet i modern tid ägnat
              sig åt. Själv har jag fått gräva ned mig mycket i lagstiftningen.
            </seg>
            <seg n="95d3c84f">
              Nog kan man efter den granskningen säga att man får betrakta
              hyresråden som domare. Men fråga är om de är ordinarie. Den frågan
              har inte varit lätt att besvara.
            </seg>
            <seg n="148bdd9f">
              Därför hade vi att ta ställning till om tolkningen att de inte
              var ordinarie genom att pröva om en sådan tolkning låg inom ramen
              för bestämmelserna i fråga, som det heter i grundlagskommentarerna.
            </seg>
            <seg n="2befc064">
              Eftersom regeringen enligt gällande rätt har rätt att göra en
              sådan bedömning kunde vi inte kritisera regeringens handläggning.
              Man kan alltså inte utesluta implicita fel, men det var inte uppenbart
              för oss i utskottet.
            </seg>
            <seg n="693fb94e">
              Jag tänker också kommentera ett ärende som är föranlett av att
              Marianne Berg har ett särskilt yttrande om just statsrådens ekonomiska
              intressen. Det är intressant.
            </seg>
            <seg n="d0ead158">
              Hon ansluter sig i och för sig till utskottets betänkandetext
              när det gäller granskningen av Mats Odell. Men hon säger att det
              finns en gråzon när det gäller statsrådens ekonomiska intressen
              som är ett demokratiskt problem. Man kan väl diskutera om det
              är ett demokratiskt problem eller inte. Det är i vilket fall som
              helst ett avgränsningsproblem som kan uppstå. Det är intressanta
              frågeställningar som vi kanske får anledning att återkomma till.
            </seg>
            <seg n="591fc6ad">
              Det gäller just detta: Kan en jordbrukare bli jordbruksminister?
              Kan en lärare bli skolminister? Kan en officer bli försvarsminister
              och så vidare? Man kan också fråga sig om ett statsråd som har
              ansvar för barnbidragen: Kan vederbörande ha barn? Befinner man
              sig inte då i en jävssituation? Kan en LO-företrädare bli arbetslivsminister?
              Det är också en intressant frågeställning? Det är möjligt att
              vi i olika sammanhang får anledning att återkomma till den frågeställningen.
            </seg>
            <seg n="397133ef">
              Fru talman! I helgen satt jag och hade hyfsat roligt, skulle
              jag vilja säga, när jag läste de olika reservationerna. Det ska
              bli intressant att se med vilka argument de försvaras. Vi ska
              återkomma till dem under debatten så småningom.
            </seg>
            <seg n="73897176">
              Utskottets ordförande Berit Andnor talar om att utskottsmajoriteten
              inte orkat ända fram. Frågan är förstås vem som har orkat. Där
              kan man klart analysera de olika reservationerna utifrån de grunder
              vi har att utgå från i vår granskning. Då kan man också fundera
              på vem som har orkat vad.
            </seg>
          </u>
          <note type="speaker" n="609361bf">
            Anf. 110 MARIANNE BERG (v):
          </note>
          <u who="marianne_berg_93b5f2" xml:id="i-eb088f8b18bad829-0" n="5a1b67fe">
            <seg n="903479cc">
              Fru talman! I dag har vi att debattera konstitutionsutskottets
              betänkande som handlar om beredning av regeringsärenden, statsrådens
              förehavanden, deras finansiella intressen och deras trovärdighet
              med mera.
            </seg>
            <seg n="f4ee753f">
              Fru talman! Detta är mitt första år i vår riksdag, och det är
              naturligtvis också mitt första år i konstitutionsutskottet. Året
              har präglats av mycket arbete.
            </seg>
            <seg n="7df49338">
              Det granskningsbetänkande som vi nu har på bordet har milt sagt
              tagit en hel del tid i anspråk, i varje fall för mig. Det är heller
              inte ett lätt förtroendeuppdrag att sitta i konstitutionsutskottet.
            </seg>
            <seg n="5b715e57">
              Det är ett utskott där vi granskar ärendena ur ett konstitutionellt
              perspektiv och där vi inte ska bedriva partipolitik, till skillnad
              mot i andra utskott. Det är tufft och många gånger frustrerande.
              Att mellan varven och i vissa lägen vara partipolitisk tycker
              jag är helt mänskligt. Konstigt vore det väl annars.
            </seg>
            <seg n="88891668">
              Granskningsarbetet är i många perioder mycket tufft och slitsamt.
              Men det är också mycket lärorikt. Det är ett spännande arbete
              där vi söker, där vi letar, där vi frågar, där vi läser, där vi
              klurar och där vi tänker till.
            </seg>
            <seg n="1d9c0c81">
              Vi vill föra fram och ta upp saker i ljuset. Vi vill kontrollera
              att ministrarna följt reglerna för regeringens arbete och i sina
              ageranden handlat på ett trovärdigt och lämpligt sätt.
            </seg>
            <seg n="72200f94">
              Granskningsarbetet är viktigt. Det måste jag poängtera. Det är
              viktigt ur många aspekter. Men viktigast tycker jag är att medborgarna
              ska kunna få reda på hur vi folkvalda sköter våra uppgifter och
              använder våra gemensamma resurser. Att förhindra maktmissbruk
              och kontrollera att maktmissbruk inte sker är en kontrollfunktion
              som är ett måste i en demokrati.
            </seg>
            <seg n="2f8c499e">
              Fru talman! Jag kommer nu lite in på det Ingvar Svensson kallade
              gråzoner, och jag kommer att benämna det på samma sätt.
            </seg>
            <seg n="dbe25dcd">
              I många av de ärenden vi har granskat återkommer några ord som
              jag anser vara mycket svårtolkade. De orden är betryggande eller
              betydande säkerhetsavstånd. Orden i sig är inte svårtolkade, men
              de är svårtolkade i ett sammanhang när det gäller bland annat
              statsrådens deltagande i beslut och när det gäller deras värdepappersinnehav
              och andra ekonomiska intressen.
            </seg>
            <seg n="661f9284">
              I KU:s betänkande som ligger på bordet i dag finns några frågor
              om statsrådens uppdrag och finansiella intressen. Jag kan till
              exempel nämna utrikesminister Carl Bildts uppdrag och finansiella
              intressen som kommer att debatteras senare här i dag i kammaren.
              Ett annat ärende är statsrådet Mats Odells uppdrag och finansiella
              intressen. Det sistnämnda ärendet kommer vi troligtvis inte att
              debattera eftersom utskottet var enigt i sitt ställningstagande
              om det.
            </seg>
            <seg n="7ada9267">
              Fru talman! I ställningstagandet konstaterade utskottet att en
              fullständig redovisning av Mats Odells situation i ett jävshänseende
              saknas. Men man förutsätter också att det finns en insikt i Regeringskansliet
              om betydelsen av säkerhetsavstånd i ärendet som kan aktualisera
              privatekonomiska intressen.
            </seg>
            <seg n="61836c46">
              Då är jag tillbaka vid säkerhetsavstånd. Jag anser att det inte
              är helt uppenbart vad det i praktiken innebär. Vänsterpartiet,
              som har lämnat in ett särskilt yttrande, anser att det är problematiskt
              att det i dag finns vad vi kan kalla för en gråzon där uppenbart
              jäv inte föreligger men där ett statsråds ekonomiska intressen
              ändå skulle kunna innebära sådana kopplingar till det egna ansvarsområdet
              som riskerar att påverka förtroendet för honom eller henne. Men
              de kan ändå inte med självklarhet anses strida mot regeringsformen
              6 kap. 9 § andra stycket.
            </seg>
            <seg n="53791ef8">
              Vart vill jag då komma med detta? Det vore mycket önskvärt med
              en mer stringent praxis, fru talman, eller ett tydligare regelverk.
              Är det möjligt att få säkerhetsavståndet mer begripligt, mer tydligt
              och mer stringent? Det får tiden utvisa. Vänsterpartiet har för
              avsikt att senare återkomma med förslag i just denna fråga.
            </seg>
            <seg n="7c0ba13e">
              Avslutningsvis vill jag säga att detta för mig har varit ett
              lärorikt år. Jag ska passa på att här i detta första anförande
              tacka ledamöterna i utskottet för ett gott samarbete och för ett
              bra samarbete.
            </seg>
            <seg n="c967dfdd">
              Ingvar Svensson har allaredan hunnit före mig med att tacka kansliet,
              men jag gör det ändå. Vad skulle vi ha åstadkommit utan kansliet?
              Inte hade det blivit mycket av det. Jag är verkligen imponerad
              av er alla och av er enorma kompetens. Jag är också mycket imponerad
              av ert stora tålamod. Jag tänker speciellt på alla de ändringar
              av ord och meningar i ärenden som har förts fram av oss ledamöter.
              I dessa situationer gäller det om inte annat att ha den egenskapen
              tålamod. Ett stort tack till er alla för detta år! Vi syns till
              hösten igen.
            </seg>
          </u>
          <note n="e4a1cbb8">
            Fru talman! Jag yrkar på godkännande av anmälan i reservationerna
            2, 3, 4 och 5.
          </note>
          <note type="speaker" n="c2e89de0">
            Anf. 111 MIKAEL JOHANSSON (mp):
          </note>
          <u who="mikael_johansson_ede7e6" xml:id="i-631c8cf6549b7db0-0" n="1fedf13a">
            <seg n="3f03a501">
              Fru talman! Jag börjar med att yrka på godkännande av anmälan
              i reservation 2. Självfallet står jag bakom också övriga reservationer
              där Miljöpartiet de gröna finns med men för tids vinnande avstår
              jag från att yrka på godkännande av dessa.
            </seg>
            <seg n="336ca3d3">
              Inledningsvis tänkte jag ta upp lite grann om hur vi partirepresentanter
              har agerat i utskottet. Speciellt med arbetet i detta utskott
              är att vi enligt regeringsformen, det vill säga en av våra grundlagar,
              bör ha en granskande roll. Jag vill ge en liten bild av hur jag
              tycker att detta klarades av under denna mandatperiods första
              granskningsbetänkande.
            </seg>
            <seg n="529d043e">
              Vi har att granska de anmälningar som riksdagsledamöterna gör.
              Denna gång har det inneburit granskning av både den tidigare och
              den nuvarande, borgerliga, regeringen. En liten reflexion blir
              för min del att jämföra agerandet från de borgerliga ledamöterna
              i utskottet med de socialdemokratiska.
            </seg>
            <seg n="eb007fee">
              Det är märkligt men kanske inte förvånande att jag ganska snabbt
              upptäckte att ett mönster kunde skönjas. De borgerliga försökte
              till stor del skydda den nuvarande, moderatledda, regeringen från
              kritik mot, anmärkningar på eller hur vi nu ska uttrycka oss dess
              agerande. Motsvarande skedde från de socialdemokratiska ledamöterna
              i utskottet när det gäller den förra regeringen. Jag tänkte belysa
              detta med några exempel från de utfrågningar som utskottet har
              haft, fru talman.
            </seg>
            <seg n="e216eae4">
              Jag börjar med utfrågningen av Leif Pagrotsky, där Mauricio Rojas
              enligt de stenografiska uppteckningarna säger följande: Jag vill
              först göra ett litet påpekande. Vi pratar inte om någon Sifoundersökning
              i det här fallet. Bagatellisera inte kommissionens meddelande
              om att man skulle granska hela presstödet! Det är inte rimligt.
              Min sista fråga gäller det som Leif Pagrotsky sade den 21 november
              2006 i en interpellationsdebatt med Lena Adelsohn Liljeroth. Där
              kommenterar Leif Pagrotsky samtalet från den 20 september tre
              gånger och på ett lite raljerande sätt.
            </seg>
            <seg n="a2bcb4a0">
              Jag ska fortsätta med att citera vad Per Bill sade under en utfrågning
              av Carl Bildt. Per Bill går in och säger: Fru ordförande! Det
              är lite svårt för mig att ställa frågor utan att först göra en
              kommentar. Den första kommentaren är att jag ju inte alls ställer
              upp på grundidén som framför allt Morgan Johansson har att Carl
              Bildt befinner sig i någon jävssituation och att man ska titta
              igenom vad Carl Bildt har gjort sedan han började i styrelsen.
              Mitt sätt att se det är att man ska titta på vad Carl Bildt har
              gjort som utrikesminister, och att det är det vi ska granska.
              Jag ville bara säga det först, så att det är klart.
            </seg>
            <seg n="86fac62d">
              Den andra kommentaren är att jag skulle vilja be om ursäkt om
              du på något sätt får intrycket av att du är här för att ställas
              till svars. Det är så här att du är här därför att du ska kunna
              ge KU ökade kunskaper om vad som har hänt och skett. Det är inte
              så att vi kallar in människor från gatan eller verkställande direktörer
              för att ställa dem till svars i KU. Så går det inte till i Sverige.
              Detta var från det specifika ärende då Ian Lundin utfrågades.
            </seg>
            <seg n="82673fef">
              Jag tänkte även belysa de socialdemokratiska ledamöternas agerande.
              Kammaren får naturligtvis inte ta det här som att det är de här
              personerna och deras frågeställningar som ska kritiseras. Det
              visar snarare en tendens till att det kan finnas något slags mönster.
              Jag tror möjligtvis att historikerna får titta på detta i efterhand
              och ta detta i sitt sammanhang.
            </seg>
            <seg n="f1463088">
              Jag ska citera ur en utfrågning av Thomas Östros där Yilmaz Kerimo
              säger: Herr ordförande! Jag tackar för en mycket bra redogörelse.
              Jag har för att tydliggöra ett par frågor att ställa. Utifrån
              din roll som minister har du ansvar för både myndigheter och statliga
              bolag. Vilka principiella skillnader ser du i din roll som minister
              mellan styrningarna av bolag och myndigheter?
            </seg>
            <seg n="db170f0d">
              Jag ska avsluta med ett exempel på ett annat sätt att hantera
              detta från socialdemokratiskt håll när det gäller den borgerliga
              regeringen. Det är från utfrågningen av utrikesminister Carl Bildt
              av den tidigare i debatten nämnde Morgan Johansson. I en frågeställning
              avslutar han med att säga: Min fråga är: När du i höstas hävdade
              att du inte hade kunnat avstå från detta, ljög du då eller var
              det bara det att du inte visste vad du pratade om?
            </seg>
            <seg n="66a37088">
              Jag ska naturligtvis inte recensera mig själv i de frågeställningarna.
              Det får andra göra. Men en liten hänvisning till hur vi i Miljöpartiet
              har agerat kan möjligtvis de anmälningar som vi dag behandlar
              vara. De är ungefär fifty-fifty. Vi har själva eller tillsammans
              med andra sex anmälningar mot den föregående socialdemokratiska
              regeringen och fyra anmälningar mot den nuvarande.
            </seg>
            <seg n="3cd54d6e">
              Jag skulle möjligtvis kunna instämma i det Per Bill sade om att
              det fanns ett försök från borgarna att nå fram och hitta konsensus.
              Jag upplevde det under den tid då de ärendena behandlades.
            </seg>
            <seg n="ad413431">
              Fru talman! Till sist tänkte jag ge en beskrivning till lyssnare,
              åhörare och tv-tittare av hur KU:s roll ser ut utifrån en konkret
              anmälan. Det gäller miljöminister Andreas Carlgrens agerande i
              EU-nämnden. Där finns det två separata anmälningar där man menar
              att Andreas Carlgren i EU-nämnden den 15 december 2006 inför ministerrådsmötet
              den 18 december, alltså några dagar senare, inte svarar på frågan
              om Sverige delar det tyska målet för koldioxidutsläpp inom EU.
              På måndagen den 18 december gick Andreas Carlgren ut i en debattartikel
              och bekände sig till den utsläppsnivå som Tyskland hade lagt fram
              inför det här EU-toppmötet. Då anser anmälarna att det agerandet
              inte står i överensstämmelse med samrådsbestämmelserna i riksdagsordning.
            </seg>
            <seg n="6cca3f1a">
              Under EU-nämndens möte utspann sig följande diskussion, som är
              basen för anmälan. Ulf Holm från Miljöpartiet säger: Miljöministern
              säger att vi i Sverige ska ta på oss ledarrollen i EU så att EU
              kan ta på sig ledartröjan i världen, som jag förstod det. Miljöministern
              sade också att det kommer regeringen att göra. Men det som vi
              efterfrågar är ju hur. Det är ju nu diskussionen förs fram. Det
              är på måndag som miljöministrarna träffas och diskuterar detta.
              Det är i februari mars nästa år som EU-toppmötet ska anta slutsatser
              om klimatförändringarna. Då har vi efterfrågat: Vad är den svenska
              positionen? Vilka frågor kommer man att driva gentemot andra EU-länder
              för att påverka dessa? Jag noterar att miljöministern fortfarande
              inte vill svara på om Sverige kommer att driva, precis som Tyskland
              och Storbritannien, målet om att vi ska minska utsläppen med 30
              % till 2020, som ett förslag till toppmötet.
            </seg>
            <seg n="a429ec67">
              På detta svarar alltså inte miljöminister Andreas Carlgren. Utskottet
              konstaterar att det nämnda miljöministermötet skulle handla om
              en uppföljning av en konferens mellan parterna inom FN:s ramkonvention
              om klimatförändringar i Nairobi. Eftersom frågan om EU-mål för
              koldioxidutsläpp inte fanns på dagordningen föreligger inget krav
              på samråd med EU-nämnden. Det är dock rimligt att anta att Andreas
              Carlgren hade en uppfattning den 15 december, men det fanns inte
              på dagordningen, och därför behövde han formellt sett inte kommentera
              det. Däremot hade han naturligtvis i anständighetens tecken kunnat
              svara Ulf Holm vad hans uppfattning var även om det inte hörde
              till samrådet inom EU-nämnden.
            </seg>
            <seg n="77007e4d">
              Sådana typer av ärenden handlar mycket av konstitutionsutskottets
              arbete om.
            </seg>
          </u>
          <note type="speaker" n="414c8bda">
            Anf. 112 MORGAN JOHANSSON (s):
          </note>
          <u who="morgan_johansson_c92f40" xml:id="i-c35915e427383c21-5" n="13f44f25">
            <seg n="813103ac">
              Fru talman! Jag hade inte tänkt delta i den här diskussionen.
              Det är inte min debatt så att säga. Men jag blev angripen av Mauricio
              Rojas under nästan tio minuter. Därför tycker jag att det kanske
              är lika bra att jag svarar på något sätt eftersom jag inte hade
              möjlighet att ta replik vid den tidpunkten. Jag visste inte heller
              att det var jag som skulle granskas i det här läget. Jag sitter
              inte i regeringen längre, även om man skulle kunna tro det när
              man hör Mauricio Rojas.
            </seg>
            <seg n="d7a7726a">
              Jag tycker att vi ska sikta in oss på sakfrågan. Jag tycker att
              Rojas sätt att föra den här debatten visar att han inte vill diskutera
              sakfrågan. I stället vill han prata tonläge. Han vill tala form
              i stället. Varför? Jo, därför att det finns en desperation tror
              jag, inte bara hos Rojas utan i det borgerliga lägret över huvud
              taget, över att den här processen nog inte har varit särskilt
              bra för dem som man är satt att skydda, nämligen den borgerliga
              regeringen. Då vill man inte prata sakfrågor, utan då vill man
              prata någonting annat i stället. Man vill gärna prata formfrågor
              och hur utfrågningarna har gått till.
            </seg>
            <seg n="92478aff">
              Jag vill gärna sikta in mig på sakfrågan i det här korta första
              inlägget jag har. Jag fick frågan varför jag vid utfrågningarna
              frågade om Lundin Oil och deras verksamhet. Ja, det var naturligtvis
              därför att jag ville veta följande: Ska en utrikesminister ha
              aktier i detta företag? Det var därför jag frågade om anklagelserna
              när det gällde folkfördrivning från det område där Lundin Oil
              borrade efter olja. Jag ville veta hur Ian Lundin svarade på det.
            </seg>
            <seg n="188215e6">
              Det finns faktiskt ekonomiska intressen som ministrar inte ska
              ha, som man ska dra sig för. Vi skulle till exempel aldrig acceptera
              att en finansminister har aktier i en bank. Vi skulle aldrig acceptera
              att en försvarsminister har aktier i Bofors. Då skulle vi säga:
              Stopp och belägg! Det är inte lämpligt. Det rubbar förtroendet.
            </seg>
            <seg n="d998c413">
              Det var på precis samma sätt här. Hur skulle vi se på att utrikesministern
              hade aktier i Lundin Oil? För att kunna reda ut det måste jag
              fråga om den verksamhet som Lundin hade haft i Sudan under den
              tid som Carl Bildt satt i Lundins styrelse.
            </seg>
            <seg n="714f832d">
              Det är riktigt att jag hänvisade till ett dokument. Det var det
              här dokumentet, Human Rights Watch-rapporten från 2003. Human
              Rights Watch är en av världens mest ansedda organisationer för
              mänskliga rättigheter. De gav ut en hel rapport som handlade om
              just Lundins inblandning i de bekymmer som fanns i Sudan vid den
              här tiden. Den är mycket kritisk mot Lundin Oil och också mot
              Carl Bildt och hans verksamhet där. Det var det dokumentet jag
              hänvisade till och som jag också frågade om. Det är klart att
              jag borde ha anmält det tidigare till KU så att Rojas, om han
              nu kände sig nödsakad att skydda Ian Lundin i den utfrågningen,
              hade haft en chans att läsa på. Vi gjorde det direkt efter. Då
              anmälde vi detta dokument. I den fortsatta processen hade alla
              möjlighet att ta ställning till det.
            </seg>
            <seg n="1ec2506d">
              Vostok Nafta-utfrågningen gällde grundfrågan: Var det delikatessjäv
              eller intressejäv? För att det skulle vara intressejäv måste man
              knyta frågan om Vostok Naftas aktier direkt till gasledningsbeslutet,
              det vill säga om det skulle få en direkt effekt på Vostok Naftas
              aktier om man bestämde sig för att bygga den här gasledningen.
              Det var den frågeställningen som vi tog upp där. Där hänvisade
              jag också till årsredovisningen med de citat som jag hade. Jag
              visade då att man från Vostok Nafta sade en sak i sin årsredovisning
              och en annan sak vid utfrågningen. Vi kom inte längre i den processen.
              Därför fastnade vi också, vilket alla har kunnat se i vår reservation,
              för att vi i alla fall kunde säga att det är ett delikatessjäv.
              Vi vet inte om det är ett intressejäv, men det är ett solklart
              delikatessjäv.
            </seg>
          </u>
          <note type="speaker" n="43ff3764">
            Anf. 113 MAURICIO ROJAS (fp) replik:
          </note>
          <u who="mauricio_rojas_02ffb5" xml:id="i-6cebb92c612bde52-2" n="c21cae6e">
            <seg n="d9cbf982">
              Fru talman! Formerna är viktiga i konstitutionsutskottets arbete.
              Vi kan inte bortse från dem eftersom de anger ramarna för det
              vi får göra eller inte göra. Du vet lika väl som jag att det är
              en praxis att anmäla de dokument som vi ska använda. Det är en
              viktig praxis för att vi ska ha ett underlag där vi kan granska
              vad du eller jag säger. Det är ganska naturligt. Du gjorde inte
              det, som du erkänner nu vad gäller utfrågningen av Ian Lundin.
              Men du gjorde det inte heller senare när det gäller Per Brilioth.
              En gång är okej. Man förstår att man lär sig. Men två gånger är
              lite för mycket.
            </seg>
            <seg n="f9947535">
              Det här får konsekvenser som jag vill att vi klarar ut. Det står
              ett citat på s. 210 i tredje bandet i det betänkande som vi debatterar
              i dag. Du säger att du läser högt från Vostok Naftas årsredovisning,
              som jag har här. Du läser ett stycke som finns på s. 14. Men bara
              hälften av det du säger att du läser högt finns med. Resten finns
              inte.
            </seg>
            <seg n="bb148e09">
              Det du läser avbryts efter det om att det var de största uppgifterna
              från Gazprom, som du sade när du frågade Brilioth. Sedan kommer
              slutsatsen, och du fortsätter att citera. Men här finns ingen
              slutsats, vare sig på s. 14 eller någonstans i hela rapporten.
              Detta är allvarligt, för vad hade vi för möjlighet att säga till
              Morgan Johansson att detta inte stämde?
            </seg>
            <seg n="64122347">
              Formerna är viktiga för att vi ska kunna vara seriösa. Utan formerna
              faller mycket av vårt arbete.
            </seg>
            <seg n="00d049fb">
              Sedan ska vi diskutera innehållet och Bildtfallet utan problem.
            </seg>
          </u>
          <note type="speaker" n="249da139">
            Anf. 114 MORGAN JOHANSSON (s) replik:
          </note>
          <u who="morgan_johansson_c92f40" xml:id="i-c35915e427383c21-6" n="13f44f25">
            <seg n="5e0c667b">
              Fru talman! Jag måste säga att jag är förvånad. Här pratar Mauricio
              Rojas i tio minuter med ett oerhört högt tonläge mot mig vad gäller
              mina frågor under utfrågningen. När han sedan får möjlighet till
              replik rinner hela frågeställningen ned till att handla om ett
              citat som han inte hittat i Vostok Naftas rapport. Jag ska hjälpa
              dig att leta efter det citatet sedan.
            </seg>
            <seg n="4c894c41">
              Är det allt han har att komma med efter detta frontalangrepp
              som han riktar mot mig? Han har kvar en frågeställning om var
              citatet stod i rapporten och var han kan hitta det. Du hade kunnat
              komma till mig tidigare så skulle jag ha hjälpt dig med det!
            </seg>
            <seg n="d1048488">
              Fly inte sakfrågorna, Mauricio Rojas, in i något slags formfrågediskussion!
              Jag förstår att du känner dig tillbakatryckt och desperat i detta
              läge. Det är klart att det inte är roligt att hamna i den situation
              som ni är i, men fly inte sakfrågorna. Ta det granskande uppdrag
              som du har på allvar!
            </seg>
            <seg n="760ec279">
              Tonläget som Rojas använde tidigare var oerhört högt. Jag har
              ingen anledning att tuppfäktas med honom, utan jag kan bara konstatera
              att har han inte mer att komma med och syftet var att återupprätta
              KU:s anseende tror jag inte att han har gjort någon större insats
              i dag.
            </seg>
          </u>
          <note type="speaker" n="dc2dddf8">
            Anf. 115 MAURICIO ROJAS (fp) replik:
          </note>
          <u who="mauricio_rojas_02ffb5" xml:id="i-6cebb92c612bde52-3" n="c21cae6e">
            <seg n="763ddb97">
              Fru talman! I det inledande anförandet ville jag ta upp mycket
              viktiga saker angående hur vi använder konstitutionsutskottet,
              för jag tycker att detta är bekymmersamt. Jag pekade på en politisering
              och en omvandling av KU till ett slags domstol, till och med en
              politisk domstol. Detta har konsekvensen att man bryter mot etablerade
              former, till och med så att man felciterar eller bygger utfrågningen
              på ett citat. Det var centralt i din utfrågning, för du sade att
              det i årsredovisningen stod att aktievärdet på Vostok Nafta skulle
              fördubblas. Men det står inte här i årsredovisningen.
            </seg>
            <seg n="7df84d23">
              Den utfrågade satt där med ett sådant påstående som du läste
              högt, och han visste inte att det som du läste inte fanns i rapporten.
            </seg>
            <seg n="0e10e81a">
              Hur ska detta gå till? Seriositeten i KU:s arbete är mycket viktig,
              och därför har jag för alla oss som sitter där rätt att kräva
              att du åtminstone ska citera rätt, inte minst om vi bygger mycket
              av en utfrågning på just dessa påståenden och vi andra inte har
              möjlighet att kontrollera dem.
            </seg>
            <seg n="bb623dad">
              Detta försök att använda utfrågningar som är mycket publika på
              ett sätt som inte är bra är en följd av politiseringen. Det är
              det som jag vill att inte minst du, Morgan Johansson, tänker på.
              Detta sätt att bryta mot formerna har konsekvenser för hur svenska
              folket ser på vårt arbete, och det kommer också att drabba innehållet
              i de frågor som vi hanterar. Hur ska man kunna tro på innehållet
              om vi inte håller oss till formerna? Hur ska vi kunna vara trovärdiga?
              Det är detta som du sätter på spel, Morgan Johansson!
            </seg>
          </u>
          <note type="speaker" n="0704ec29">
            Anf. 116 MORGAN JOHANSSON (s) replik:
          </note>
          <u who="morgan_johansson_c92f40" xml:id="i-c35915e427383c21-7" n="13f44f25">
            <seg n="d00094dd">
              Fru talman! Citatet finns ju, det är bara det att du inte har
              hittat det. Låt oss dock ta den diskussionen sedan! Det kan vi
              mycket väl göra, så ska jag visa dig.
            </seg>
            <seg n="7c07673f">
              Grundfrågan gällde ju om det var delikatessjäv eller intressejäv.
              I den diskussion och utfrågning som fanns sade Vostok Naftas vd
              att gasledningen hade en obefintlig betydelse. Samtidigt vände
              man sig till sina aktieägare och sade att Gazprom var på väg att
              göra stora nyinvesteringar, bland annat i Ukraina och med gasledningen
              Northstream. De målade upp en helt annan bild för sina aktieägare,
              och den bilden kontrasterade mot allt annat.
            </seg>
            <seg n="47184b40">
              Ärligt talat, om detta är det enda som Mauricio Rojas har att
              komma med det vill säga att han inte kan hitta ett citat i årsredovisningen
              får jag säga att det nog var ett lite för högt tonläge som han
              använde inledningsvis i denna diskussion. Jag tycker också att
              det i sig sänker KU:s anseende. Man kan inte gå ut som Hulken
              i ett angrepp och sedan när man väl känner vad det handlar om
              låta det rinna ned till att bli en citeringsfråga. Då får man
              ha någonting mer att komma med också, tycker jag.
            </seg>
            <seg n="fb1dc18b">
              Vi kommer att föra diskussionen vidare när vi diskuterar Bildtutlåtandet
              och den reservationen, men ta det lite lugnt i debatten framöver,
              Rojas!
            </seg>
            <seg n="0f65fc0c">
              Utrikesminister Laila Freivalds och regeringens roll vid stängningen
              av en hemsida (avsnitt 1.1)
            </seg>
          </u>
          <note type="speaker" n="594b1292">
            Anf. 117 MAURICIO ROJAS (fp):
          </note>
          <u who="mauricio_rojas_02ffb5" xml:id="i-6cebb92c612bde52-4" n="c21cae6e">
            <seg n="6469c5ff">
              Fru talman! Granskningen av utrikesminister Laila Freivalds roll
              vid stängningen av Sverigedemokraternas nättidning SD-Kuriren
              har en särställning bland de ärenden som vi behandlar i dag. Detta
              ärende berör två av våra mest fundamentala friheter, nämligen
              yttrande- och tryckfriheten. Med dessa friheter står och faller
              vår demokrati, och därför är det så viktigt att statsmaktens agerande
              inte på något sätt kränker dem eller hotar dess existens.
            </seg>
            <seg n="404c8f6b">
              Fru talman! Jag vill inleda med att påminna om de mycket allvarliga
              omständigheter som bildar bakgrunden till det agerande från utrikesministerns
              sida som enligt Folkpartiets mening förtjänar skarp kritik.
            </seg>
            <seg n="5342ced8">
              De första månaderna 2006 präglades av det som ibland har kallats
              karikatyrkrisen. Då utsattes vårt grannland Danmark för våldsamma
              angrepp från olika antidemokratiska krafter i den muslimska världen.
              Det var krafter som inte kunde acceptera att en dansk tidning
              begagnade sig av samma tryck- och yttrandefrihet som vi i Sverige
              anser är grunden för vårt öppna och demokratiska samhälle.
            </seg>
            <seg n="0811bd00">
              Därför var angreppet mot Danmark också ett angrepp mot Sverige.
              Angreppet mot de danska friheterna var helt enkelt ett angrepp
              mot själva demokratin som idé och som system. Det var det som
              till syvende och sist stod på spel under dessa dramatiska månader.
            </seg>
            <seg n="5a7026db">
              Detta betyder inte att man skulle ignorera eller nonchalera de
              känslor av obehag och kränkning som många muslimer upplevde då.
              Det betyder inte heller att man skulle gilla de karikatyrer som
              Jyllands-Posten publicerade eller den karikatyrtävling som Sverigedemokraterna
              utlyste den 10 januari 2006.
            </seg>
            <seg n="8eec9905">
              Dock bygger demokratin och det är den avgörande skillnaden gentemot
              icke-demokratiska regimer på att vi också respekterar rätten att
              uttrycka uppfattningar som vi inte gillar eller som vi till och
              med starkt ogillar.
            </seg>
            <seg n="c017016c">
              Just därför har vi i våra grundlagar på det mest bestämda sättet
              bannlyst censuren. Yttrande- och tryckfriheten är med andra ord
              absoluta, till och med oavsett den nationella säkerheten. Så viktiga
              anser vi att dessa friheter är. Detta bör nogsamt betonas.
            </seg>
            <seg n="cfcfc63f">
              Vår nuvarande tryckfrihetsgrundlag tillkom 1948 på grund av erfarenheterna
              från andra världskriget. Vi vet att under kriget användes censur,
              både direkt och indirekt, flitigt av statsmakten med hänvisning
              just till landets utsatta läge. Det var många andra grundläggande
              fri- och rättigheter som av samma anledning åsidosattes under
              dessa dramatiska år.
            </seg>
            <seg n="1d086cd4">
              Av detta lärde vi oss att det aldrig är rätt att försvara demokratin
              med odemokratiska metoder. Därför tillkom det absoluta censurförbudet
              som i dag är en så omistlig del av våra grundlagar. Vi skulle
              aldrig mer tillåta oss att offra våra mest grundläggande friheter
              för att rädda vårt skinn.
            </seg>
            <seg n="aceb8d90">
              Därför var det så uppseendeväckande och så allvarligt när vår
              högsta utrikespolitiska ledning i februari 2006 föll för frestelsen
              att i nationens intresse ta på sig censurens svarta handske i
              syfte att stoppa Sverigedemokraternas teckningstävling om profeten
              Muhammed. Därför är det också så anmärkningsvärt att konstitutionsutskottets
              övriga partier inte har kunnat enas kring ett tydligare fördömande
              av Laila Freivalds agerande.
            </seg>
            <seg n="5834b8f1">
              Fru talman! Det agerande som vi i Folkpartiet tycker borde ha
              föranlett konstitutionsutskottets explicita kritik är en del av
              ett förlopp som kort kan sammanfattas på följande sätt:
            </seg>
            <seg n="745fc6b1">
              Den 3 februari 2006 publicerades en första Muhammedteckning på
              SD-Kurirens hemsida. De följande dagarna uppmärksammades tävlingen
              i Mellanöstern, med hot och våldsamma reaktioner riktade mot Sverige
              och svenska intressen som följd.
            </seg>
            <seg n="647550a6">
              Den 7 februari träffade Laila Freivalds ett antal representanter
              för muslimska länder som tog upp teckningstävlingen. Det var så
              utrikesministern, enligt egen utsago, verkar ha fått kännedom
              om tävlingen.
            </seg>
            <seg n="23bd8bcd">
              Direkt efter detta möte sammanträffade Freivalds med UD-personalen
              för att se vilka åtgärder som kunde vidtas för att se till att
              tävlingen stoppades. Enligt Freivalds gjordes då bedömningen att
              det inte var meningsfullt att kontakta Sverigedemokraterna i det
              syftet. Den enda framkomliga vägen var att i stället kontakta
              webbhotellet Levonline, som tillhandahöll länken till hemsidan,
              för att erbjuda företaget information om tävlingens konsekvenser
              med förhoppning att Levonline självmant skulle stoppa hemsidan.
            </seg>
            <seg n="2301d4e0">
              Den 8 februari togs kontakten med Levonline, och Freivalds politiskt
              sakkunnige, Stefan Amér, besökte företaget. Den 9 februari tog
              Säpo initiativet att kontakta Levonline, och samma dag lades länken
              till Sverigedemokraternas hemsida ned.
            </seg>
            <seg n="04b3f59a">
              Samma dag skickade Utrikesdepartementet ett brev undertecknat
              av Laila Freivalds till Jemens utrikesminister där hon ursäktar
              sig för att karikatyrtävlingen äger rum i Sverige och säger att
              såväl polis som riksåklagaren följer utvecklingen på nära håll.
              I ett ambassadörsbrev som följde med meddelades att hemsidan hade
              lagts ned. Samma budskap gavs till representanter för andra muslimska
              länder som hade deltagit i mötet den 7 februari.
            </seg>
            <seg n="103153ef">
              Den 15 februari, slutligen, kommenterades Freivalds brev i Yemen
              Observer. Nyhetsrubriken blev: Svenskar skriver till Jemen efter
              att ha stängt en hemsida som visade karikatyrer.
            </seg>
            <seg n="e21a56f5">
              Fru talman! Enligt utrikesministern var kontakten med webbhotellet
              Levonline en del av de åtgärder från Utrikesdepartementets sida
              för att motverka de negativa konsekvenserna av situationen i sin
              helhet men också situationen med att det fanns en nättidning i
              Sverige som hade denna tävling. Det fanns alltså ett klart syfte
              med att informera webbhotellet och på det viset lägga en del av
              ansvaret för den fortsatta säkerhetspolitiska utvecklingen på
              företaget.
            </seg>
            <seg n="3b5ca201">
              Det kan vidare konstateras att webbhotellet inte hade några som
              helst möjligheter att påverka den utrikespolitiska situationen
              och därmed begagna sig av den information som gavs på utrikesministerns
              uppdrag på annat sätt än genom att hindra publiceringen av SD-Kurirens
              webbsidor. Denna omständighet kunde givetvis inte ha undgått utrikesministern.
              Annars hade utrikesministerns initiativ varit helt meningslöst.
            </seg>
            <seg n="b077674f">
              Fru talman! Justitiekanslern har bedömt att detta agerande ligger
              inom ramen för vad grundlagen tillåter, men olämpligheten i ett
              sådant agerande måste enligt min och Folkpartiets mening på skarpast
              tänkbara sätt understrykas. Det torde vara uppenbart att utrikesministern
              genom ett sådant agerande upprätthöll ett minimalt säkerhetsavstånd
              till censurförbudet.
            </seg>
            <seg n="852d6eeb">
              Laila Freivalds agerande kan i allt väsentligt jämföras med avancerad
              skatteplanering, där brott i teknisk mening inte begås men där
              agerandets förkastliga syfte, i detta fall att stoppa en publicering
              genom att påverka dem som tillhandahåller publiceringens tekniska
              förutsättningar, ingen kan betvivla. Ett sådant agerande är oförsvarligt,
              och därför är det högst förvånande att utskottsmajoriteten inte
              ville ta ordet kritik i sin mun och vara tydligare i fördömandet
              av Laila Freivalds agerande.
            </seg>
            <seg n="bae17f49">
              I detta sammanhang vill jag betona att det aldrig kan vara försvarbart
              att direkt eller indirekt försöka påverka eller stoppa en publicering
              genom att kringgå den som uppbär det publicistiska ansvaret och
              i stället rikta sig mot tryckerier, webbhotell, pappersleverantörer,
              distributörer, och så vidare. Detta framkommer tydligt av förarbetena
              till vår nuvarande tryckfrihetsförordning.
            </seg>
            <seg n="17753055">
              Fru talman! Folkpartiet är också starkt kritiskt avseende det
              budskap som då framfördes via, bland annat, Laila Freivalds brev
              från den 9 februari 2006 till Jemens utrikesminister. I detta
              sammanhang bör det påpekas att det är oacceptabelt att utrikesministern
              eller de svenska utlandsmyndigheterna sänder ut budskap som över
              huvud taget är möjliga att tolka på annat sätt än att Sveriges
              regering odelat och fullständigt respekterar den grundlagsskyddade
              tryck- och yttrandefriheten.
            </seg>
            <seg n="636b72f4">
              I det budskap som kommunicerades via bland annat Freivalds brev
              borde större försiktighet ha iakttagits särskilt i fråga om hänsyftningar
              på missbruk av yttrandefriheten samt åklagar- och polismyndigheters
              bevakning av Sverigedemokraternas hemsida. Inte minst tillsammans
              med uppgiften i det samtidigt överlämnade ambassadörsbrevet att
              hemsidan stängts kunde budskapet i den miljö det framfördes lätt
              leda till den tolkning som Yemen Observer gav uttryck för, nämligen
              att den svenska regeringen låtit stänga hemsidan. Som hon själv
              framhållit var Laila Freivalds som utrikesminister ytterst ansvarig
              för vad som skedde inom Utrikesdepartementet i hennes namn.
            </seg>
            <seg n="88a1bae6">
              Det budskap som sändes ut från utrikesministern via utlandsmyndigheterna
              blir ännu mer oförsvarligt om det ses i sitt sammanhang tillsammans
              med utrikesministerns övriga agerande. I denna helhetsbedömning
              ingår även dialogen med webbhotellet Levonline samt det faktum
              att kontakten med webbhotellet togs dagen efter att utrikesministern
              diskuterat SD-Kurirens tävling med ambassadörerna från de länder
              vilka senare kontaktades via utlandsmyndigheterna.
            </seg>
            <seg n="626ab159">
              Fru talman! Folkpartiet ser mycket allvarligt på att utrikesministern
              och Utrikesdepartementet agerat på ett sådant sätt att det vid
              en samlad bedömning kunnat ge intrycket av att Sveriges regering
              givit efter för påtryckningar syftande till censur från andra
              stater eller extremistiska våldsverkare.
            </seg>
            <seg n="3b18d7a0">
              Fru talman! Min sammanfattande slutsats kan inte vara någon annan
              än att utrikesministern under dessa kritiska dagar inte levde
              upp till de krav som rimligen bör kunna ställas när det gäller
              statsrådets agerande. Laila Freivalds förtjänar därför tydlig
              och skarp kritik.
            </seg>
            <seg n="7f5d0e46">
              I dag är det tyvärr bara Folkpartiet som står bakom en sådan
              kritik. Enligt vår uppfattning ska konstitutionsutskottet vara
              grundlagens vakthund, inte en instans som mjukar upp befogad kritik
              av ageranden som är oförenliga med grundlagen.
            </seg>
            <seg n="aa5f7478">
              Jag yrkar därför på godkännande av anmälan i Folkpartiets reservation
              1 och hoppas att alla ledamöter av denna kammare, oavsett partipolitisk
              tillhörighet, vid morgondagens votering ansluter sig till detta
              klara och tydliga försvar av våra mest grundläggande fri- och
              rättigheter.
            </seg>
          </u>
          <note type="speaker" n="70ea3593">
            Anf. 118 HENRIK VON SYDOW (m):
          </note>
          <u who="henrik_von_sydow_6987a0" xml:id="i-f9da10c1593d4d5d-0" n="23bd6c3f">
            <seg n="6e78d5db">
              Fru talman! Som vi har hört är detta en granskning som avser
              den dåvarande utrikesministerns uppmärksammade agerande under
              de två första månaderna 2006, det som ibland kallas för Muhammedkarikatyrkrisen.
              Detta är, som vi också har hört, en granskning som är mycket viktig
              och mycket uppmärksammad, och det finns förväntningar på utskottets
              uttalande. Det berör våra centrala grundlagar i tryck- och yttrandefrihetslagstiftningen
              och deras ställning i vår demokrati i en tid av osäkerhet och
              i en tid där händelser i andra delar av världen kommer att påverka
              och återkoppla till respekten i Sverige för våra egna grundlagar.
            </seg>
            <seg n="ae2d199e">
              Det finns egentligen två frågeställningar i utskottets granskning.
              Den första frågeställningen berör formerna för kontakten och besöket
              från en politisk tjänsteman hos företaget och webbhotellet Levonline.
              Den andra frågeställningen berör det budskap som i den dåvarande
              utrikesministerns namn framfördes till regeringen i ett antal
              muslimska länder. Beträffande båda dessa delar i vår granskning
              gäller att ansvaret för vad som har gjorts ytterst ligger hos
              den dåvarande utrikesministern. Det är två inslag där konstitutionsutskottet
              kommer fram till att den dåvarande utrikesministerns agerande
              inte kan anses lämpligt och att agerandet borde ha undvikits.
            </seg>
            <seg n="d30dbc1f">
              Kontakterna med Levonline aktualiserar den helt centrala frågan
              om förbud mot censur och andra hindrande åtgärder. Tryckfrihetsförordningen
              är ett konstitutionellt skydd för den medborgerliga friheten att
              begagna sig av skrifter som medel för ett fritt meningsutbyte
              i vilket ämne som helst. Det måste noteras och strykas under,
              som också görs i betänkandet, att detta skydd för våra medborgerliga
              friheter gäller utan inskränkning, oavsett det säkerhetspolitiska
              läge som Sverige befinner sig i.
            </seg>
            <seg n="d8474647">
              Vad gäller kontakterna mellan myndigheter och medier slår utskottet
              fast att man ska avhålla sig från att försöka påverka grundlagsskyddade
              mediers publiceringsbeslut eftersom påverkan lätt kan uppfattas
              som en påtryckning och en påtryckning lätt kan leda till att publiceringar
              stoppas, hindras eller näst intill hindras.
            </seg>
            <seg n="d0f19bf1">
              Konstitutionsutskottet skriver att ett betryggande säkerhetsavstånd
              måste upprätthållas. Särskilt känsligt får det anses vara om den
              som agerar företräder regeringen eller ett departement. Enligt
              utskottets uppfattning innebär den kontakt som i detta fall en
              UD-tjänsteman tog med Levonline att det säkerhetsavstånd som en
              myndighet bör hålla träddes för när.
            </seg>
            <seg n="cbf2d58a">
              Den andra delen av konstitutionsutskottets granskning görs utifrån
              det brev eller personliga meddelande som är daterat den 9 februari,
              där den förra utrikesministern ger sina kommentarer till teckningstävlingen,
              och som sedan via den svenska ambassaden i Riyadh sändes till
              utrikesministern i Yemen.
            </seg>
            <seg n="0696024e">
              I brevet skriver den dåvarande utrikesministern: Jag står alltid
              upp för yttrandefriheten. Men i det här fallet tar jag avstånd.
            </seg>
            <seg n="72513014">
              Vidare skriver hon att polis och åklagare följer utvecklingen.
            </seg>
            <seg n="34cf2a63">
              Sedan släcks hemsidan ned.
            </seg>
            <seg n="871761db">
              Detta brev kommer till kännedom genom en artikel i Yemen Observer
              den 15 februari. Det uppmärksammas där, och innehållet i brevet
              beskrivs som att den svenska regeringen har förklarat att man
              stängt hemsidan.
            </seg>
            <seg n="b65d095f">
              Den fråga som utskottet har haft att ta ställning till är om
              utrikesministern genom budskap och formuleringar har gett ett
              intryck som kan försvåra Sveriges möjligheter att slå vakt om
              och främja yttrandefriheten. Detta är en allvarlig frågeställning.
              Om vår omvärld får föreställningen att den svenska regeringen
              har möjlighet att stänga hemsidor riskerar vår svenska tryck-
              och yttrandefrihetslagstiftning att förvandlas till en förhandlingsfråga
              gentemot utländska intressen och i värsta fall gentemot utländska
              utpressare.
            </seg>
            <seg n="518ddfce">
              Dåvarande utrikesministern har inte vidkänts de formuleringar
              som i hennes namn använts i brevet till den jemenitiske utrikesministern.
              Översättningar har förorsakat missförstånd. Och det är naturligtvis
              självklart att även om utrikesministern inte heller kan lastas
              för hur utländska medier tolkar hennes budskap borde hanteringen
              av ärendet ha skett på ett sådant sätt att man undvikit feltolkningar
              av det svenska budskapet.
            </seg>
            <seg n="ab76abc5">
              På en direkt fråga vid utskottets utfrågning har den förra utrikesministern
              själv framhållit att hon som utrikesminister är ytterst ansvarig
              för vad som skedde inom Utrikesdepartementet i hennes namn. Med
              hänsyn till tryck- och yttrandefrihetens grundläggande ställning
              i vårt samhälle anser utskottet att agerandet borde ha undvikits.
            </seg>
          </u>
          <note type="speaker" n="5c0b7768">
            Anf. 119 ANNIE JOHANSSON (c):
          </note>
          <u who="annie_johansson_9b42fa" xml:id="i-26bb2e7073dd1a59-0" n="0d52ef9a">
            <seg n="48debe3f">
              Fru talman! Det som nu är i fokus under denna granskningsdebatt
              ägde rum för ett och ett halvt år sedan. Då var jag inte riksdagsledamot
              utan en vanlig samhällsintresserad medborgare som i medierna följde
              utvecklingen i Mellanöstern efter Muhammedkarikatyrerna men också
              den inrikespolitiska bevakningen av dåvarande utrikesminister
              Laila Freivalds, såväl i Sverige som utomlands.
            </seg>
            <seg n="8ec5a1fc">
              Granskningsärendena 1 och 2, som rör Laila Freivalds under denna
              tid, har varit föremål för skriftlig kommunikation med Statsrådsberedningen.
              Men det har också varit offentliga utfrågningar av dåvarande utrikesministern
              och dåvarande statssekreteraren på Justitiedepartementet för att
              de skulle orientera oss i konstitutionsutskottet närmare och ge
              oss svar på frågor som krävdes för vår granskning.
            </seg>
            <seg n="faea202c">
              Granskningen har resulterat i att konstitutionsutskottet, förutom
              ett särskilt yttrande, bestämt sig för att Laila Freivalds agerande
              var olämpligt och att hon med hänvisning till vår grundlagsfästa
              tryck- och yttrandefrihet borde ha undvikit sitt handlande våren
              2006.
            </seg>
            <seg n="bc3d3965">
              Jag ställer mig därför, trots vår enighet i utskottet, frågande
              till att Socialdemokraterna, som har varit positivt aktiva i samtalet,
              inte ställer upp i denna debatt.
            </seg>
            <seg n="1d9c3c3a">
              Ärendet rör två frågor, dels vilket budskap som det så kallade
              Jemenbrevet, undertecknat med Freivalds namn, signalerade i Mellanöstern,
              dels de kontakter som togs med webbhotellet Levonline. I båda
              dessa frågor bär utrikesminister Freivalds som minister det yttersta
              ansvaret. Jag skulle vilja påstå att detta är det konstitutionellt
              mest spännande granskningsärendet då frågor som tryckfrihet, yttrandefrihet,
              censur och säkerhetsavstånd till dessa lagar, när framför allt
              regering och myndigheter är inblandade, kommer under granskningslampan.
            </seg>
            <seg n="d45878b4">
              Det handlar framför allt om hur man förhåller sig till dessa
              grundbultar i svensk demokrati i kristider, som det var under
              våren 2006 efter det att Jyllands-Posten hade publicerat karikatyrer
              på profeten Muhammed. Här noterar konstitutionsutskottet i sitt
              ställningstagande att yttrandefrihetsgrundlagen och tryckfrihetsförordningen
              gäller oavsett vilket säkerhetspolitiskt läge som Sverige befinner
              sig i.
            </seg>
            <seg n="00fcb0bc">
              Det är förbjudet för regeringen och en myndighet att hindra en
              grundlagsskyddad publicering. En tjänsteman får inte vidta åtgärder
              som har, eller med fog kan uppfattas ha, ett sådant syfte. Om
              statliga myndigheter eller tjänstemän går in och försöker styra
              mediernas innehåll eller försöker hindra tal eller yttrande är
              det ett brott mot våra grundlagar och vår tryckfrihetslagstiftning.
            </seg>
            <seg n="ccdfc9cf">
              Det är utifrån denna bakgrund som vi har granskat ärendet och
              har kommit fram till att utrikeministern, som ytterst ansvarig,
              har agerat olämpligt.
            </seg>
            <seg n="6006bcb2">
              Sverigedemokraterna arrangerade i anslutning till det oroliga
              läget en teckningstävling på sin nättidning SD-Kuriren som webbhotellet
              Levonline tillhandahöll. Hade det varit en papperstidning hade
              kontakten troligtvis tagits med den ansvarige utgivaren. Med den
              nya tidens tidningar på nätet togs kontakten inte med den ansvarige
              utgivaren utan med dem som tillhandahöll själva platsen för sidan.
              I det läget är agerandet att ses som att man vid tryckta medier
              skulle ha gått till självaste tryckeriet vilket också utgör en
              intressant reaktion från Utrikesdepartementets sida.
            </seg>
            <seg n="0ca630bc">
              Fru talman! Konstitutionsutskottets uppgift är att granska bakåt
              i tiden, men också att vara normerande inför framtiden. Konstitutionsutskottet
              granskar inte tjänstemän utan statsråd. Vi granskar också utifrån
              hur man agerat från våra grundlagar, och därför är det av yttersta
              vikt att hålla sig konstitutionellt stringent. Vår granskning
              är att ses som ett komplement till den prövning som Justitiekanslern
              har gjort. JK bedömer inte ministerns agerande, utan det är en
              uppgift för oss i konstitutionsutskottet. JK lyfter fram precis
              det som vi i utskottet också har med i vårt ställningstagande,
              att agerandet hos Levonline inte varit ämnat att överträda förbudet
              utan enbart varit för information om det kritiska läget efter
              teckningstävlingen.
            </seg>
            <seg n="503afbad">
              Företaget Levonline har också vidhållit att de inte kände sig
              tvingade att stänga SD-Kurirens hemsida utan menar att de fattade
              ett självständigt beslut i fråga om nedstängning. Däremot anser
              konstitutionsutskottet att det är viktigt att man från departementets
              sida upprätthöll ett betryggande säkerhetsavstånd. Det säkerhetsavstånd
              som man bör hålla träddes här för när, och kontakten som tjänstemännen,
              med Freivalds godkännande, tog kan ha varit ägnad att uppfattas
              som en påtryckning. Det kan inte anses vara ett lämpligt agerande.
            </seg>
            <seg n="2d429d0c">
              Den andra frågan gällde det brev som skickades till de svenska
              beskickningarna utomlands för att förmedlas till varje lands regeringar
              på ett sätt som beskickningarna själva valde. Utskottet konstaterar
              att utrikesministern inte kan lastas för de tolkningar som utländska
              medier har gjort men att feltolkningar av det svenska budskapet
              hade undvikits om man iakttagit större försiktighet. Här är ministern
              ytterst ansvarig.
            </seg>
            <seg n="5710c708">
              Med dessa ord om att agerandet borde ha undvikits, fru talman,
              vill jag yrka på godkännande av anmälan i konstitutionsutskottets
              granskningsbetänkande KU20.
            </seg>
          </u>
          <note type="speaker" n="fa802fc8">
            Anf. 120 INGVAR SVENSSON (kd):
          </note>
          <u who="ingvar_svensson_4c39cd" xml:id="i-3dfef6e777b49c48-6" n="5a90860a">
            <seg n="5c253094">
              Fru talman! Henrik von Sydow och Annie Johansson har ganska väl
              beskrivit ärendet, så jag ska inte fördjupa mig alltför mycket
              i detta. Det finns också en ambition att spara lite tid för utskottet,
              så att vi inte behöver ägna oss åt ett alltför långt nattplenum.
            </seg>
            <seg n="67294bb2">
              Det grundläggande här är att Justitiekanslern har prövat om det
              har förekommit grundlagsbrott eller inte. Han konstaterar att
              det inte har förekommit. Däremot överlåter han åt utskottet att
              bedöma lämpligheten när det gäller säkerhetsavstånd och så vidare.
            </seg>
            <seg n="ea1ca402">
              Det finns ganska tydliga regler i olika förarbeten och beskrivningar
              av vår tryckfrihetsförordning och yttrandefrihetslagstiftning,
              att om det uppkommer en tveksamhet ska man vara extra försiktig.
              Då kan man säga att utrikesministern inte har uppträtt på ett
              lämpligt sätt.
            </seg>
            <seg n="c4a15c1a">
              Det gäller också det intressanta med det brev som skickades till
              vissa länder i hennes namn där hon godkänt uttryck som missbruk
              av yttrandefriheten, vilket i yttrandefrihetsgrundlagen är att
              betrakta som någonting som måste beivras. Det är lite bekymmersamt,
              eftersom man utan vidare konstaterar att det inte har förelegat
              något brott från dem som publicerade detta på hemsidan.
            </seg>
            <seg n="481563a7">
              Jag skulle också något vilja kommentera Mauricio Rojas reservation.
            </seg>
            <seg n="c791f063">
              Mauricio Rojas har bidragit med konstruktiva meningar i majoritetstexten
              men har sedan inte nöjt sig med detta utan velat ha starkare skrivningar.
              Man kan säga att han har använt lite mer förstärkningsord men
              egentligen inte tillfört så mycket.
            </seg>
            <seg n="abad02bd">
              Sedan använder han begreppet kritik, vilket vi i utskottet sedan
              en tid har försökt undvika. Det blir så kallade formella prickningar,
              och det blir ett väldigt mediefokus omkring detta. Vi vill i stället
              använda argument som kritik i dessa olika sammanhang. Det kan
              man ha olika åsikter om. Vi kan givetvis ha respekt för att man
              vill ha den här typen av skrivningar.
            </seg>
            <seg n="6497524b">
              Vad som är lite bekymmersamt i reservationen är när Mauricio
              Rojas skriver följande: Kontakten var med andra ord ägnad att
              uppfattas som en påtryckning oavsett hur företaget faktiskt uppfattade
              kontakten.
            </seg>
            <seg n="8c0324df">
              Där har utskottets majoritet en annan, mer öppen skrivning, där
              vi säger att kontakten kan anses ägnad att uppfattas som en påtryckning.
            </seg>
            <seg n="8d63f704">
              Det problematiska med Mauricio Rojas text är att man kan uppfatta
              den som ett försök att bevisa uppsåt. Finns det ett uppsåt är
              det en medveten, hindrande åtgärd och därmed ett brott. Det är
              lite bekymmersamt, eftersom Justitiekanslern har fastslagit att
              något brott faktiskt inte föreligger.
            </seg>
          </u>
          <note type="speaker" n="d3ceced4">
            Anf. 121 MAURICIO ROJAS (fp) replik:
          </note>
          <u who="mauricio_rojas_02ffb5" xml:id="i-6cebb92c612bde52-5" n="c21cae6e">
            <seg n="b2a0365e">
              Fru talman! Tack för kommentarerna, Ingvar!
            </seg>
            <seg n="0ffeb276">
              Det första gällde ordet kritik, som är ett ord som betyder mycket.
              Det är det hårdaste ord som konstitutionsutskottet använder. Det
              har använts många gånger tidigare. När man inte gör det just i
              det här fallet, som jag tycker är så allvarligt vi kanske är överens
              om att det är mycket allvarligt när ska man då använda ordet kritik?
              Är ordet bannlyst? Det är svårt att tänka sig ett sammanhang där
              så grundläggande värden hotas och man inte använder ordet kritik.
              När ska man då använda det ordet?
            </seg>
            <seg n="21dcb37a">
              Vad är det för signal vi ger när majoriteten inte använder det
              ordet? De vill inte bli tolkade som att kritiken var av den kalibern
              att ordet var befogat. Sänder inte detta en signal som säger att
              det egentligen inte var så allvarligt?
            </seg>
            <seg n="c9eeb0b6">
              Sedan var det frågan om påtryckningar. Det är en nyansskillnad
              i de två skrivningarna. Jag vet inte om vi båda skulle kunna betrakta
              dem som suspekta. Men vi kan säga att det fanns ett syfte med
              besöket. Och jag tror att du och jag är överens om att det fanns
              ett syfte med besöket. Det var inte bara ett besök, utan man ville
              åstadkomma någonting. Det hade att göra med att sidan inte skulle
              finnas tillgänglig.
            </seg>
            <seg n="8e01f57f">
              För mig var informationen bara ett sätt att trycka på, att lägga
              ett ansvar och en information på tryckeriet som de inte kunde
              hantera på ett annat sätt. Eller gör du en annan bedömning av
              denna typ av kontakt?
            </seg>
          </u>
          <note type="speaker" n="5589a38a">
            Anf. 122 INGVAR SVENSSON (kd) replik:
          </note>
          <u who="ingvar_svensson_4c39cd" xml:id="i-3dfef6e777b49c48-7" n="5a90860a">
            <seg n="632ca713">
              Fru talman! Det här med kritiska meningar är givetvis omdebatterat.
              Jag har full respekt för att Mauricio Rojas vill använda detta.
              Det är möjligt att vi i framtiden kommer att använda det i något
              sammanhang.
            </seg>
            <seg n="74e9f13e">
              Men det har lett till en olycklig debatt om prickningar hit och
              prickningar dit. I stället har vi försökt fokusera på de sakliga
              synpunkterna. Det betyder inte att vi inte är kritiska, men vi
              använder oss inte av detta, som i medierna uppfattas som ett prickningssyndrom.
            </seg>
            <seg n="7f87dc75">
              Den intressanta frågeställningen gäller syftet och det är det
              som är skillnaden mellan Mauricio Rojas text, bortsett från kritikmeningarna,
              och utskottsmajoritetens text. Han skriver så här i sin reservation:
              Denna omständighet kunde givetvis inte ha undgått utrikesministern,
              annars hade utrikesministerns initiativ varit helt meningslöst.
              Och just detta: Kontakten var med andra ord ägnad att uppfattas
              som en påtryckning Där säger man att det finns ett bestämt syfte,
              ett uppsåt. Men utskottsmajoriteten säger att det kan anses, och
              då är det en öppen skrivning och inte ett bevisat uppsåt.
            </seg>
            <seg n="e3319e24">
              Det är det som är problemet med reservationen. Eftersom JK har
              friat och sagt att det inte finns något bevisat uppsåt att bryta
              mot grundlagen är det lite allvarligt att överpröva JK i en reservation
              på det här sättet.
            </seg>
          </u>
          <note type="speaker" n="ae9f6f2d">
            Anf. 123 MAURICIO ROJAS (fp) replik:
          </note>
          <u who="mauricio_rojas_02ffb5" xml:id="i-6cebb92c612bde52-6" n="c21cae6e">
            <seg n="63093759">
              Fru talman! Det här är egentligen ett väldigt intressant juridiskt
              läge. JK har alldeles rätt. Jag vill inte på något sätt ifrågasätta
              den slutsats som JK, Justitiekanslern, drar. Men här har vi en
              situation som kanske inte var tänkt när man lagstiftade om detta.
              Man lägger ett ansvar på tryckeriet, webbhotellet eller pappersdistributören
              genom att man informerar om vilka följder tidningen, hemsidan
              eller något liknande som man ska publicera eller trycka, får,
              så att de självmant, när de inser att följderna kommer att vara
              förfärliga, tar beslutet att stänga ned eller hindra publiceringen.
            </seg>
            <seg n="ecf4817b">
              Här finns ett förlopp som jag tror är alldeles uppenbart. Jag
              vill fråga dig, Ingvar, om du ifrågasätter min beskrivning av
              förloppet. Vilket annat syfte hade då besöket? Varför ger man
              information som inte hade med företaget att göra utan med den
              utrikespolitiska situationen i Mellanöstern? Detta säger man till
              ett webbhotell, som plötsligt får besök av viktiga tjänstemän
              som säger att det här kan orsaka otroliga problem för landet.
              Vad kan det vara för syfte med det? Kan det finnas något annat?
            </seg>
            <seg n="8ef18088">
              Utrikesministen erkänner själv att detta var en del av Utrikesdepartementets
              åtgärder för att förändra situationen, som var hotande. Hur kan
              vi beskriva det? Är det då en påtryckning om man gör på det här
              viset? Jag tycker att det är ett försök till påtryckning inte
              på det sätt man hade i åtanke när man stiftade lagen utan indirekt.
              Det har vi kanske inte reglerat. Detta är en intressant sak att
              diskutera vidare.
            </seg>
          </u>
          <note type="speaker" n="859ab09c">
            Anf. 124 INGVAR SVENSSON (kd) replik:
          </note>
          <u who="ingvar_svensson_4c39cd" xml:id="i-3dfef6e777b49c48-8" n="5a90860a">
            <seg n="5afe3248">
              Fru talman! Vi har sagt att det i båda dessa fall är ett olämpligt
              agerande. Men det är en oerhörd skillnad mellan meningarna. Vad
              utskottets majoritet säger är att det finns ett möjligt uppsåt,
              alltså att det inte är uppenbart bevisat, medan Rojas för ett
              resonemang om att det inte finns någon annan slutsats att dra
              än att det finns ett uppsåt med i det hela.
            </seg>
            <seg n="9e15a6e4">
              Jag har varit med ganska länge i utskottets historia. Många gånger
              kan man misstänka ett uppsåt, misstänka ett visst syfte, men om
              man inte kan frilägga det och bevisa det kan man inte komma vidare.
              Då måste man hålla sig till ganska öppna beskrivningar i sammanhanget.
            </seg>
            <seg n="a5e8e25a">
              Det är ganska intressant att vi konstaterar att det finns ett
              antal likartade ärenden där Berit Andnor har varit inblandad,
              liksom en reservation som gäller Thomas Bodström och Sveriges
              Television, där man säger att åtgärderna eller agerandet borde
              ha undvikits. Där har man en ganska kraftfull markering även om
              man inte kan bevisa att det är ett grundlagsbrott.
            </seg>
          </u>
          <note type="speaker" n="25797a7e">
            Anf. 125 MARIANNE BERG (v):
          </note>
          <u who="marianne_berg_93b5f2" xml:id="i-eb088f8b18bad829-1" n="5a1b67fe">
            <seg n="8dedf2da">
              Fru talman! I detta ärende har det mesta sagts. Så är det för
              den som kommer sent på talarlistan. Men detta granskningsärende
              har figurerat flitigt i medierna det senaste året. Konstitutionsutskottet
              har också haft många långa diskussioner. Det har varit intressanta
              och viktiga diskussioner utifrån tryckfriheten och yttrandefriheten.
            </seg>
            <seg n="c3e4fe6e">
              Det har också varit mycket diskussioner om syftet. Jag vill poängtera
              att både UD och Säkerhetspolisen har tagit upp vad syftet var.
              Syftet var just att informera om den rådande situationen inte
              att påverka eller utöva påtryckningar på företaget som på sin
              server hade hemsidan med teckningstävlingen med karikatyrer av
              profeten Muhammed.
            </seg>
            <seg n="e11d9b47">
              Det är också väl känt att just dessa förlöjliganden av en profet
              skapade mycket oro runt omkring i världen, med min förståelse.
              Under krisens gång riktades också ett flertal hot mot svenska
              beskickningar och intressen. Det kulminerade den 4 februari 2006
              med att Sveriges ambassad i Damaskus förstördes. Det är dessa
              bilder som tjänstemännen från UD och Säkerhetspolisen tog upp
              och informerade företaget om. Jag vill poängtera att det var företaget
              Levonline som på eget bevåg tog bort hemsidan från servern.
            </seg>
            <seg n="14a41f8a">
              Sedan kommer vi in på det brev som har gått ut till olika länder
              i världen och på tolkningen av Laila Freivalds budskap. Hon har
              själv i KU-utfrågningar bestämt uppgett att hon inte känns vid
              det uttryckssätt som används i brevet i hennes namn. Den feltolkning
              av budskapet som man gav uttryck för i tidningen Yemen Observer
              kan naturligtvis inte Laila Freivalds lastas för. Det tar vi också
              upp i utskottets ställningstagande. Men hanteringen av ärendet
              borde enligt utskottet ha skett på ett mer noggrant och försiktigt
              sätt för att undvika feltolkningar. Där är vi överens.
            </seg>
            <seg n="8e3bca5e">
              Med facit i hand kommer förhoppningsvis andra budskap som går
              ut i världen från Sveriges regering att hanteras varsamt och insiktsfullt
              just för att man ska undvika feltolkningar.
            </seg>
            <seg n="893569d3">
              Laila Freivalds hade naturligtvis, vilket också kommer fram i
              utskottets ställningstagande, det yttersta ansvaret för vad som
              skedde i Utrikesdepartementet. Det går inte på något sätt att
              bortse från. Utskottet skriver i sista meningen i sitt ställningstagande:
              Med hänsyn till tryck- och yttrandefrihetens grundläggande roll
              i samhället anser utskottet att det i ärendet behandlade agerandet
              borde ha undvikits.
            </seg>
            <seg n="23494d10">
              Jag har en fråga. Jag ställer mig till fullo bakom utskottets
              ställningstagande. Men man kan inte låta bli att fundera när ett
              sådant här ärende kommer upp alla ärenden är känsliga, men detta
              är ett av de mest känsliga över en sak som jag nästan är säker
              på. Hur Laila Freivalds än hade agerat hade det, tror jag, med
              största sannolikhet väckt kritik. Jag vill sammanfatta mitt anförande
              i ärendet: Damned if you do, damned if you dont . Med detta vill
              jag inte ha sagt att jag inte ställer mig bakom utskottets ställningstagande.
            </seg>
          </u>
          <note type="speaker" n="d0e116e0">
            Anf. 126 MAURICIO ROJAS (fp) replik:
          </note>
          <u who="mauricio_rojas_02ffb5" xml:id="i-6cebb92c612bde52-7" n="c21cae6e">
            <seg n="7018fbb7">
              Fru talman! Jag vill ta upp två punkter i Marianne Bergs anförande.
            </seg>
            <seg n="406b25c4">
              Först säger du att syftet med den kontakt som togs den 8 februari
              från Utrikesdepartementet enbart var att informera. Då är min
              fråga: Vad var syftet med det? Vad ville man åstadkomma? Jag tror
              inte att man går runt och informerar bara för att informera i
              en krissituation. Laila Freivalds har i utfrågningen sagt att
              det var en del av Utrikesdepartementets åtgärder för att ändra
              på en situation som betraktades som mycket ofördelaktig för landet.
            </seg>
            <seg n="20ef06a3">
              Det är klart att det fanns ett syfte. Annars måste vi anta att
              utrikesministern agerar på ett fullständigt obegripligt sätt.
              Det kan inte vara fallet.
            </seg>
            <seg n="48e9318d">
              Jag kan utmåla samma scenario. Expressen eller Aftonbladet kommer
              att publicera en artikel som bedöms som skadlig för något land,
              ett lands intresse. Det är en krissituation. Då går man till tryckeriet
              och berättar att det här just kommer att leda till de här problemen.
              Är inte den informationen på något sätt ett försök att påverka?
              Varför ges annars informationen?
            </seg>
            <seg n="b885fc9a">
              Jag skulle vilja att du tar upp det här.
            </seg>
            <seg n="74fe8b21">
              På slutet tyckte jag att du var väldigt ursäktande när det gällde
              Laila Freivalds agerande. Du sade: Hon skulle få kritik hur som
              helst. Det har du rätt i. Men hon skulle inte få konstitutionell
              kritik, och det är det vi ägnar oss åt. Jag är säker på att många
              till och med tyckte att det var rätt att göra det hon gjorde.
              Men vi måste vakta grundlagen och våra fri- och rättigheter. Det
              är det som våra grundlagar finns till för. Och det kan vi inte
              blanda med en annan kritik, som du gör på slutet av ditt anförande.
            </seg>
          </u>
          <note type="speaker" n="8a9e5d24">
            Anf. 127 MARIANNE BERG (v) replik:
          </note>
          <u who="marianne_berg_93b5f2" xml:id="i-eb088f8b18bad829-2" n="5a1b67fe">
            <seg n="52100cb2">
              Fru talman! Mauricio Rojas avslutar med att prata om vad hon
              gjorde.
            </seg>
            <seg n="a23c5c2c">
              Hon har i detta ärende, som vi också har tagit upp, det yttersta
              ansvaret. Men om Mauricio Rojas menar att Laila Freivalds stängde
              hemsidan på Levonline håller jag inte med. Levonline är väl ett
              företag som kan svara för sig självt. De tog bort hemsidan från
              sina servrar på eget bevåg.
            </seg>
            <seg n="14b010b9">
              Mauricio Rojas tar också upp frågan: Vad var syftet med kontakten
              med företaget? Jo, syftet var, som de har uppgivit själva, att
              informera om den rådande situationen, vad denna hemsida hade fört
              med sig och hur läget var efter det att Jyllands-Posten i Danmark
              hade startat detta hösten 2005.
            </seg>
            <seg n="24ff08ec">
              Det kan kanske inte tänkas vara försvarbart. Men i den rådande
              situationen förstördes en svensk ambassad i Damaskus. Det fanns
              hot mot svenska beskickningar, och otroligt många människor världen
              över, kanske 4050 personer, hade dött på grund av, i början, Jyllands-Postens
              karikatyrer där profeten Muhammed förlöjligades.
            </seg>
            <seg n="34b52cb2">
              Syftet var att informera om det rådande läget. Syftet var inte
              att påverka i fråga om en stängning av en hemsida. Syftet var
              rent informellt, och Levonline tog självt beslutet att ta bort
              hemsidan från sin server.
            </seg>
          </u>
          <note type="speaker" n="0d4745fd">
            Anf. 128 MAURICIO ROJAS (fp) replik:
          </note>
          <u who="mauricio_rojas_02ffb5" xml:id="i-6cebb92c612bde52-8" n="c21cae6e">
            <seg n="9f4980d0">
              Fru talman! Ingen har påstått att Laila Freivalds stängde hemsidan.
              Det är inte det vi diskuterar. Det hon gjorde var att ge den här
              informationen med ett syfte, att påverka företaget. Det skulle
              vara obegripligt om hon skickade ut sina främsta politiska tjänstemän
              för att informera utan något syfte. Syftet var uppenbarligen att
              företaget självmant skulle fatta ett beslut.
            </seg>
            <seg n="39d67500">
              Hur benämner vi det här förloppet? Det är det som är intressant.
              Justitiekanslern säger att det här inte är ett brott. Det är korrekt.
              Men vad är det här? Vi har här en situation som är väldigt oklar
              ur konstitutionell synpunkt, men detta förtjänar kritik. Att vi
              måste försvara de grundläggande friheterna är för mig självklart.
            </seg>
            <seg n="ffd51067">
              Du säger: Det var en kritisk situation. Men det är just för sådana
              situationer våra grundlagar finns. Man ska inte falla för frestelsen
              att göra saker som man gjorde under andra världskriget. Det gjorde
              man dessutom, Marianne, väldigt mycket när det gällde dem som
              var med i det som ditt parti kallades då. Du känner till detta
              mycket väl. Det var transportförbud för tidningar som hade kommunistisk
              anknytning. Tusentals samtal avlyssnades. Det var över 300 ingrepp
              mot artiklar och mycket annat som gjordes under den tiden. Per
              Albin Hansson beklagade givetvis detta, men accepterade det i
              namn av just läget.
            </seg>
            <seg n="7e7da00d">
              Jag tror att våra grundlagar finns till för att hindra just den
              här argumenteringen, att vi får kränka våra friheter för att landet
              är utsatt. Så får vi inte göra. Vi får inte försvara demokratin
              med odemokratiska metoder. Det är vad jag tror att vi har lärt
              oss från andra världskriget.
            </seg>
          </u>
          <note type="speaker" n="a4213117">
            Anf. 129 MARIANNE BERG (v) replik:
          </note>
          <u who="marianne_berg_93b5f2" xml:id="i-eb088f8b18bad829-3" n="5a1b67fe">
            <seg n="4e0fd0f1">
              Fru talman! Jag får vidhålla det här med syftet. Då får jag återigen
              ta upp vad som har tagits upp förut. Det är att JK konstaterar
              att någon överträdelse av förbudet mot censur eller andra hindrande
              åtgärder inte kan anses ha skett genom den kontakt som Utrikesdepartementet
              och Säkerhetspolisen tog med företaget.
            </seg>
            <seg n="78bd9842">
              Jag undrar också för det är samma frågeställningar om inte Mauricio
              Rojas har tittat på utskottets ställningstagande, som jag ställer
              mig bakom. Där säger vi klart och tydligt att Laila Freivalds
              som utrikesminister hade det yttersta ansvaret för vad som skedde
              inom Utrikesdepartementet. Det går inte att bortse från.
            </seg>
            <seg n="eae5cfee">
              Och innan jag lämnade talarstolen tog jag upp det som står i
              den sista meningen i utskottets ställningstagande: Med hänsyn
              till tryck- och yttrandefrihetens, som Mauricio Rojas har tagit
              upp, roll i samhället anser utskottet att det i ärendet behandlade
              agerandet borde ha undvikits.
            </seg>
            <seg n="f2ae82a2">
              Det är mitt svar till Mauricio Rojas. Titta mer på utskottets
              ställningstagande och återkom senare!
            </seg>
          </u>
          <note type="speaker" n="17ed3d3c">
            Anf. 130 MIKAEL JOHANSSON (mp):
          </note>
          <u who="mikael_johansson_ede7e6" xml:id="i-805116717505f169-0" n="1fedf13a" next="i-a41e14b3aa4348fc-0">
            <seg n="81ca2e81">
              Fru talman! Jag vill bara få fört till protokollet att jag instämmer
              i den argumentering som tidigare har framförts av Henrik von Sydow,
              Annie Johansson, Ingvar Svensson och Marianne Berg.
            </seg>
          </u>
          <note n="db5e9c44">
            Ajournering
          </note>
          <note n="6ff8608f">
            Kammaren beslutade kl. 15.57 på förslag av andre vice talmannen
            att ajournera förhandlingarna till kl. 18.00.
          </note>
          <u who="mikael_johansson_ede7e6" xml:id="i-a41e14b3aa4348fc-0" n="1fedf13a" prev="i-805116717505f169-0">
            <seg n="b39ec3fa">
              Återupptagna förhandlingar
            </seg>
          </u>
          <note n="15915c64">
            Förhandlingarna återupptogs kl. 18.00.
          </note>
          <note n="d3206922">
            7 § (forts.) Granskningsbetänkande (forts. KU20)
          </note>
          <note type="speaker" n="814fd943">
            Anf. 131 MAURICIO ROJAS (fp) replik:
          </note>
          <u who="mauricio_rojas_02ffb5" xml:id="i-6cebb92c612bde52-9" n="c21cae6e">
            <seg n="87659709">
              Herr talman! Mikael Johansson fattade sig väldigt kort och ställde
              sig bakom allt som de andra sagt i majoritetsförslaget. De har
              sagt en hel del som jag tycker är ganska betänkligt. Jag vill
              fråga vad du, Mikael, tycker. Det är helt enkelt viktigt att varje
              parti manifesterar sin ståndpunkt i ett så här viktigt ärende.
            </seg>
            <seg n="93cc0478">
              Vi har diskuterat vad som var syftet med besöket hos Levonline.
              Varför informerades företaget? Vad ville utrikesministern åstadkomma?
            </seg>
            <seg n="d29537c4">
              Jag hävdar att det bara finns en rimlig tolkning, nämligen att
              det handlar om att påverka företaget i en riktning som jag menar
              kommer att visa sig vara mycket problematisk från tryckfrihetssynpunkt.
            </seg>
            <seg n="3ff7f041">
              Sedan har vi den andra frågan. I förslaget och det du, Mikael,
              säger används inte ordet kritik som är det etablerade ordet för
              att markera att det fel som begåtts är allvarligt. Jag vill därför
              ha en förklaring. Man måste ta ansvar också för att ordet kritik
              inte används, inte minst i det här fallet.
            </seg>
            <seg n="a88a6c1b">
              Till sist: I slutet av ett av de senaste anförandena framhävdes
              det att Laila Freivalds skulle ha fått kritik hur hon än gjorde.
              Jag menar att det är något som inte kan accepteras, för då blandar
              man ihop kritik från allmänheten med den konstitutionella kritik
              som vi så att säga är skyldiga att leverera. Jag vill att du uttrycker
              dig om detta, för det är ett ursäktande sätt som jag ser det.
            </seg>
          </u>
          <note type="speaker" n="97f83612">
            Anf. 132 MIKAEL JOHANSSON (mp) replik:
          </note>
          <u who="mikael_johansson_ede7e6" xml:id="i-631c8cf6549b7db0-1" n="1fedf13a">
            <seg n="a0f8e9e8">
              Herr talman! Först vill jag säga några ord om vokabulären. Under
              inledningsrundan här i dag hörde vi ett antal olika exempel, till
              exempel att sätta ribban. Jag tror att någon också använde ordet
              klura när det gäller vårt uttryckssätt, hur vi ska beskriva. Mauricio
              försöker få det till att vi i det här fallet skulle ha använt
              ordet kritik.
            </seg>
            <seg n="4c2f4faf">
              Jag uppfattar inte att KU:s roll är att vi i KU ska komma med
              kritik. Vi lyfter fram frågorna för kammaren, i ett sakperspektiv.
              Sedan är det upp till kammaren att till syvende och sist via ett
              misstroende entlediga ett statsråd på grund av hur statsrådet
              agerat. Därför är valet av vokabulär inte så viktigt som det kan
              tyckas i den debatt som varit om just det föregående statsrådet
              Laila Freivalds.
            </seg>
            <seg n="f2f8e87a">
              När det gäller syftet med kontakten i fråga uttrycker vi i majoritetstexten
              att den här kontakten kan ha varit ägnad att uppfattas som en
              påtryckning. Det är det viktigaste. Oavsett hur företaget har
              uppfattat kontakten kan den uppfattas som och vara en påtryckning.
            </seg>
            <seg n="53b836e5">
              Det är alltid svårt när vi går in och granskar när vi frågar
              och tar reda på mer material att exakt se vad som är orsaken till
              folks agerande, oavsett om det i det här fallet var en tjänstemans
              eller ett före detta statsråds agerande. Sådant är alltid väldigt
              svårt.
            </seg>
            <seg n="1d486bce">
              Båda sätten att agera antingen att avstå från kontakten eller
              att inte avstå från kontakten kunde ha lett till kritik. Det kan
              vara ganska relevant eftersom det handlar om en bedömning av det
              hela. Kritiken är likväl kraftig i majoritetstexten.
            </seg>
          </u>
          <note type="speaker" n="c4b8debf">
            Anf. 133 MAURICIO ROJAS (fp) replik:
          </note>
          <u who="mauricio_rojas_02ffb5" xml:id="i-6cebb92c612bde52-10" n="c21cae6e">
            <seg n="31149232">
              Herr talman! I det här fallet har Laila Freivalds själv förklarat
              varför man gjorde det man gjorde. Hon säger att hon direkt efter
              mötet med ambassadörer och andra representanter från länder i
              Mellanöstern sammanträffade med personal från UD för att se hur
              man skulle ta itu med den hemsida som redan ställt till ganska
              stora problem.
            </seg>
            <seg n="74f8d6fd">
              Det är klart att det här besöket och den information som gavs
              till företaget var en del av något som syftade till att åstadkomma
              någonting.
            </seg>
            <seg n="8a753ab4">
              Jag är mycket förvånad över att de i majoriteten som inte vill
              använda ordet kritik inte erkänner detta när Laila Freivalds själv
              har gjort det. Det är för mig ett slags överslätande av någonting
              som borde sägas klart och tydligt. Jag tror att detta är viktigt,
              för det är så påfallande. Laila Freivalds har ju också sagt det.
            </seg>
            <seg n="f0c36ed3">
              När det gäller valet av vokabulär säger du plötsligt om allt
              vad KU tidigare gjort att användningen av ordet kritik otaliga
              gånger på något sätt var felaktigt och att man skulle låta kammaren
              göra något via misstroendevotum. Men så har det inte alls fungerat.
            </seg>
            <seg n="78665d7d">
              Det är egentligen ni som vill introducera en innovation genom
              att nästan förbjuda ordet kritik därför att det skulle innebära
              en prickning eller något sådant ord som ni, inte vi, har använt.
              Ni måste förstå att ta ansvar för att ni ändrar på praxis i konstitutionsutskottet.
              Det gör ni med anledning av Laila Freivalds-fallet ett fall som
              gäller våra grundläggande friheter. Det måste man ta ansvar för.
              Man måste förklara varför en praxis som har funnits i väldigt
              många år just nu och just här ska ändras.
            </seg>
          </u>
          <note type="speaker" n="3c13ad42">
            Anf. 134 MIKAEL JOHANSSON (mp) replik:
          </note>
          <u who="mikael_johansson_ede7e6" xml:id="i-805116717505f169-1" n="1fedf13a" next="i-a41e14b3aa4348fc-1">
            <seg n="211f5d2e">
              Herr talman! Oavsett hur länge en praxis har använts kan den
              uppenbarligen trots allt vara fel. Det har inte varit mer rätt
              förut att använda ordet kritik, lika lite som det från Mauricio
              Rojas sida nu skulle vara rätt att använda ordet kritik när det
              gäller de granskningsbetänkanden som vi förelägger riksdagen.
            </seg>
            <seg n="328bdda6">
              KU:s granskningsarbete syftar till att för kammarens ledamöter
              belysa förhållandena och till att se om de anser att det skulle
              kunna finnas fog för att rikta misstroende mot ett enskilt statsråd.
              Det är grunden för konstitutionsutskottets roll.
            </seg>
            <seg n="d2074204">
              Att Laila Freivalds har redovisat syftet och svarat på frågorna
              tar vi fasta på. Vi uttrycker oss ju om att det agerandet borde
              ha undvikits. Vi är väldigt tydliga om det.
            </seg>
            <seg n="0048baba">
              Om du använder ordet kritik eller talar om borde ha undvikits
              till exempel så är det praxis eller inte ledamöterna i denna kammare
              som till syvende och sist ska avgöra huruvida det ska vara fortsatt
              förtroende för det enskilda statsrådet eller inte. Det har tidigare
              varit konstitutionsutskottets rimliga roll och uppgift.
            </seg>
            <seg n="52aec9ac">
              Vi har inte gjort något avsteg utifrån det här enskilda ärendet
              uppfattar jag i utskottsarbetet, utan i varje ärende har vi gemensamt
              pratat om att vi ska undvika ordet kritik. Risken finns ju att
              medierna fokuserar på just det ordvalet i stället för att se till
              sakförhållandet som jag tycker att det är mer rimligt att tittare,
              lyssnare och medier mer ordentligt får studera. Vad i agerandet
              har varit bra eller dåligt? Sedan kan var och en såväl läsare
              som tittare dra slutsatser av det.
            </seg>
          </u>
          <note n="fdeb294c">
            Anf. 135 CECILIA WIKSTRÖM i Uppsala (fp):
          </note>
          <u who="mikael_johansson_ede7e6" xml:id="i-a41e14b3aa4348fc-1" n="1fedf13a" prev="i-805116717505f169-1">
            <seg n="15410239">
              Herr talman! Vad debatten i dag handlar om är dåvarande utrikesminister
              Laila Freivalds och hennes agerande i samband med en kris som
              kommit att kallas för Muhammedkrisen, alltså den kris som uppstod
              efter det att Muhammedkarikatyrerna publicerats i Jyllands-Posten.
            </seg>
            <seg n="0d82aed2">
              Men när det gäller Muhammedkarikatyrerna och det som hände efter
              det att dessa publicerats var det inte första gången som religions-
              och yttrandefriheten hamnat på kollisionskurs i Sverige.
            </seg>
            <seg n="65c7d307">
              Med min yrkesbakgrund som präst finner jag att det är mycket
              viktigt att föra en diskussion om distinktionen mellan religionsfrihet
              och yttrandefrihet och att den diskussionen förs också i dag.
            </seg>
            <seg n="0f0da10c">
              För nio år sedan, herr talman, rådde det stor upprördhet i min
              hemstad Uppsala. Den upprördheten hade sitt ursprung i utställningen
              Ecce Homo, en bildmeditation av konstnären Elisabeth Ohlson Wallin
              som under kulturnatten 1998 visades i Uppsala domkyrka. Protesterna
              framfördes med stor frenesi, och de handlade om att Jesus framställdes
              på ett för många människor kränkande sätt. Det var religionsargumentet
              som framfördes. Man menade att religionsfriheten kränktes av några.
            </seg>
            <seg n="442336f7">
              Chockvågen gick genom vårt land och spreds också till andra länder.
              Känslorna var så upprörda att polis inkallades, och utställningsdagen
              gick polisen med bombhundar genom kyrkan. Flera av oss präster
              som tjänstgjorde hotades till livet.
            </seg>
            <seg n="9259002d">
              Herr talman! Den här djupgående egna personliga erfarenheten
              har lärt mig hur ont det kan göra för den enskilda människan när
              värden som man håller heliga upplevs som hotade eller utsätts
              för kränkning. Jag har tjänstgjort i just Uppsala domkyrka, och
              i mitt arbete efter Ecce Homo-utställningen mötte jag många gånger
              människor som återkom till bilderna och hur bilderna påverkat
              dem inför framtiden.
            </seg>
            <seg n="1e6a3919">
              Även om jag kunde leva mig in i och delvis kanske också förstå
              upprördheten är jag i dag glad att utställningen inte stoppades,
              utan den kom till stånd och genomfördes. Slutsatsen var att yttrandefrihet
              och den konstnärliga friheten vann över den svaga och vaga argumentation
              som kunde rubriceras som subjektiv kränkning hos somliga individer.
            </seg>
            <seg n="85d35f69">
              Utställningen kom att leda till en dialog som pågår än i dag
              inom kyrkor och samfund men också på olika arenor ute i samhället,
              inte minst politiskt. Det handlar om utanförskap, homosexualitet
              och ytterst människosyn och människovärde.
            </seg>
            <seg n="a378d0a5">
              Förra året spreds världen över en storm av vrede på nytt. Det
              handlade igen om yttrandefrihet och religion. Vi fick åter uppleva
              hur religiösa bilder upprörde hela världen, och mina minnen från
              Ecce Homo blev tydliga och kom tillbaka. Återigen ser vi, herr
              talman, att bilder talar till de djupaste skikten hos en människa
              och att bilder kan betyda mer än talade eller skrivna ord, provocera
              och frammana de mest primitiva instinkter och handlingar.
            </seg>
            <seg n="543d946f">
              Det som skedde var i den muslimska världen, avlägsen från oss.
              Man såg hur ambassader stacks i brand, hur man brände flaggor,
              hur man skändade svenska vapensköldar och så vidare, hur handelsbojkotter
              kom till stånd. Det känns avlägset för oss som bor i Sverige,
              men vi ska komma ihåg att under förra året sattes yttrandefriheten
              ur spel också här hemma då den konstnärliga friheten sattes på
              undantag när man monterade ned en tavla på Museum för världskultur
              i Göteborg. Det fanns ett annat exempel på Berliner Staatsoper
              där Mozartoperan Idomeneo ställdes in därför att den kunde upplevas
              som kränkande av somliga, läs muslimer. Senare har den spelats,
              och det har gått mycket bra. Det har inte hänt någonting, inte
              en enda incident.
            </seg>
            <seg n="89dfd59e">
              Upprördheten som vissa människor känner får inte leda till att
              vi som har grundlagsskyddad yttrandefrihet bara vagt lägger oss
              platta och agerar dörrmatta för de mörka krafter som förnekar
              den andres rätt att tänka fritt, publicera sig fritt. Protestyttringar
              och våld tystar mycket effektivt de röster hos muslimer som kämpar
              för fria, öppna, demokratiska och toleranta samhällen.
            </seg>
            <seg n="ffc6455a">
              Faktum är, herr talman, att den svenska regeringen misslyckades
              fullständigt i hanteringen av Muhammedkrisen. Men till skillnad
              från andra länders regeringar reagerade statsministern genom att
              läxa upp sin danske kollega i tv på bästa sändningstid, och utrikesministern
              valde att agera på ett sådant sätt att en hemsidesleverantör släckte
              ned en hemsida. Som kronan på verket var det när UD med Laila
              Freivalds medgivande agerade för att släcka ned den hemsida som
              publicerade de här bilderna. BBC rapporterade: It is believed
              to be the first time a Western government has intervened to block
              a publication in the growing row. Det är ord och inga visor. Yttrandefriheten
              sattes på undantag, och det av en svensk utrikesminister.
            </seg>
            <seg n="28349a84">
              Under mina år som präst har jag inte någon gång, 13 år är det,
              varit med om en påsk eller en jul när man inte har sett karikatyrer
              av Jesus i krubban eller på ett kors, ganska provocerande kanske
              för somliga människor, men det är ett led i yttrandefriheten.
              Varje religion och varje livsåskådning tål granskning, tål att
              prövas och klarar till och med av den kränkning som det kan innebära
              att fördomsfulla bilder visas eller trycks. Det kan vara fula
              bilder, de kan vara anstötliga, men i yttrandefrihetens namn måste
              de få visas.
            </seg>
            <seg n="9243a407">
              Varje demokrati måste hålla fast vid tryckfriheten och yttrandefriheten
              oaktat vilken konstnärlig eller intellektuell kvalitet materialet
              håller så länge som bilderna eller texten inte manar till våld
              eller till övergrepp mot människor eller grupper. Om så sker i
              detta land Sverige träder lagen om hets mot folkgrupp in, och
              man kan lagföras.
            </seg>
            <seg n="e2e6aca7">
              Herr talman! Vi får inte ge avkall på demokratiska värden bara
              för att protesterna mot Muhammedkarikatyrerna tog sig extrema
              och våldsamma uttryck. Varje dag måste vi i stället stå upp och
              försvara yttrandefriheten och kräva att också medborgare i andra
              länder ska kunna uppnå och åtnjuta samma demokratiska friheter
              som vi äger. Jag är övertygad om att den muslimska världen behöver
              mer frihet och inte mindre. Vi i Sverige måste påminna oss gång
              på gång att vi äger en grundlagsskyddad yttrandefrihet och bär
              ett ansvar för att förvalta denna yttrandefrihet och sprida budskapet
              om storheten i friheten över världen.
            </seg>
            <seg n="8c4febec">
              Utrikesminister Laila Freivalds agerade på ett sätt som enligt
              min mening förtjänar kritik. Jag är förvånad över att konstitutionsutskottet
              inte har valt att kalla kritik för kritik utan gör vissa omskrivningar.
              Finns det någon i utskottet som tycker att agerandet förtjänar
              beröm?
            </seg>
          </u>
          <note n="41d974fd">
            Med detta yrkar jag på godkännande av anmälan i Folkpartiets
            reservation i konstitutionsutskottets granskningsbetänkande 20.
          </note>
          <note n="7764d852">
            I detta anförande instämde Mauricio Rojas (fp).
          </note>
          <note type="speaker" n="e2817521">
            Anf. 136 TOMMY WAIDELICH (s):
          </note>
          <u who="tommy_waidelich_1d38ef" xml:id="i-4cfa93dad18fedca-0" n="cc734d9c">
            <seg n="8d9a74a7">
              Herr talman! Jag hade inte tänkt ta till orda i den här debatten
              eftersom vi är sex partier som är överens. Men jag blev efterlyst
              tidigare i debatten. Jag tycker också att det finns en sak som
              inte fått tillräckligt mycket utrymme i debatten så här långt
              och som jag gärna vill lyfta fram, nämligen att regeringen i det
              här fallet har ett dubbelt uppdrag. Statsledningen ska värna hotade
              svenska intressen samtidigt som man ska följa grundlagen. Det
              slås också fast i KU:s betänkande. Jag tycker att det är viktigt
              att komma ihåg det. Regeringen hade faktiskt ett dubbelt uppdrag.
            </seg>
            <seg n="57e4f8b6">
              KU:s viktigaste slutsats är att det inte skedde någon överträdelse
              av yttrandefrihetsgrundlagens censurförbud i kontakterna med Levonline.
              Regeringen kan inte lastas för något grundlagsbrott, precis som
              Ingvar Svensson tidigare påpekat här i debatten.
            </seg>
            <seg n="0f913f25">
              Däremot för KU ett problematiserande resonemang om säkerhetsavstånd
              när det gäller kontakterna mellan UD-tjänstemannen och Levonline.
              KU konstaterar att det å ena sidan är viktigt med säkerhetsavstånd,
              å andra sidan inte får leda till att myndigheter alltid avhåller
              sig från att kontakta medieföretag för att erbjuda information,
              vilket var syftet i det här fallet.
            </seg>
            <seg n="6675f39f">
              I det här fallet anser KU att UD-tjänstemannen har kommit säkerhetsavståndet
              för när i kontakterna med Levonline även om Levonline inte uppfattat
              kontakterna som påtryckning. Det är vi alla överens om.
            </seg>
            <seg n="801d3366">
              Om detta har flera ledamöter talat här i dag liksom om hur utrikesministerns
              uttalande feltolkats i utländska medier. Däremot har det i dagens
              debatt varit mer tyst om regeringens dubbla uppdrag, det vill
              säga att statsledningen ska värna hotade svenska intressen samtidigt
              som man ska följa grundlagen. Detta slås också fast i KU:s betänkande,
              vilket är viktigt att komma ihåg.
            </seg>
          </u>
          <note type="speaker" n="87d29bd1">
            Anf. 137 MAURICIO ROJAS (fp) replik:
          </note>
          <u who="mauricio_rojas_02ffb5" xml:id="i-6cebb92c612bde52-11" n="c21cae6e">
            <seg n="5ef9772a">
              Herr talman! Det vore mycket anmärkningsvärt om ingen företrädare
              för det socialdemokratiska partiet skulle vara med i debatten.
              Det var ni socialdemokrater som regerade landet. Det handlar om
              en före detta minister som är socialdemokrat. Då är det klart
              att det största partiet i landet måste säga sitt i kammaren och
              inför det svenska folket om det här ärendet. Det är ett så otroligt
              viktigt ärende.
            </seg>
            <seg n="a2f36282">
              Jag tackar dig Tommy för att du tänkte om och anmälde dig till
              talarlistan. Men att partiet över huvud taget hade övervägt att
              inte vara med i debatten är mycket märkligt.
            </seg>
            <seg n="7209be3b">
              Du pratar om det dubbla uppdrag som regeringen och statsledningen
              har att försvara landet och svenska intressen och att följa grundlagen.
              Man får intrycket att regeringen ska göra en viss avvägning. Hur
              mycket följer vi grundlagen? Hur mycket försvarar vi landets intressen?
              Hur mycket censur är påkallat i det här fallet? Under andra världskriget
              hade vi transiteringen av tyska divisioner och 300 beslag av tidningar.
              Det är klart att med Hitler på andra sidan låter avvägningen korrekt.
            </seg>
            <seg n="cb236cd3">
              Men 1948 ändrade vi grundlagen just för att den här avvägningen
              betraktades som problematisk, just för att vi tyckte att våra
              grundläggande rättigheter aldrig får offras, att de är absoluta
              och ovillkorliga. Statsledningen ska försvara våra intressen och
              allt som har med våra intressen att göra, men inte till priset
              att våra grundläggande rättigheter utsätts för hot. Detta övervägande
              får man inte göra.
            </seg>
          </u>
          <note type="speaker" n="91eff43a">
            Anf. 138 TOMMY WAIDELICH (s) replik:
          </note>
          <u who="tommy_waidelich_1d38ef" xml:id="i-4cfa93dad18fedca-1" n="cc734d9c">
            <seg n="b126ba08">
              Herr talman! Till att börja med vill jag verkligen tacka Mauricio
              Rojas för den betydelse han tillmäter mitt eget parti.
            </seg>
            <seg n="b60dcdf9">
              Jag är betydligt mer ödmjuk än så. I det här fallet har vi en
              majoritet av sex partier. Då tycker jag inte att alla sex partier
              behöver gå upp i debatten. Men nu har jag ändå gått upp och redogjort
              för hur jag ser på debatten. I princip har vi haft samma vinklingar.
            </seg>
            <seg n="4bb8f6b9">
              Jag har valt att bara fokusera på det dubbla uppdraget. Det innebär
              att statsledningen ska värna hotade svenska intressen samtidigt
              som man ska följa grundlagen. Det finns ju ingen som ifrågasätter
              grundlagen i det här fallet. Justitiekanslern och KU har också
              slagit fast att det inte föreligger något grundlagsbrott.
            </seg>
            <seg n="d6f6ab00">
              Däremot förs ett resonemang om att man kommit säkerhetsavståndet
              förnär. Men majoritetens liksom Justitiekanslerns slutsats är
              att det inte föreligger något grundlagsbrott. Grundlagen har respekterats,
              och det är viktigt att komma ihåg.
            </seg>
          </u>
          <note type="speaker" n="fa59b11c">
            Anf. 139 MAURICIO ROJAS (fp) replik:
          </note>
          <u who="mauricio_rojas_02ffb5" xml:id="i-6cebb92c612bde52-12" n="c21cae6e">
            <seg n="b6e5af0c">
              Herr talman! Då är vi överens om att grundlagen gäller i krissituationer,
              också om landets intressen är hotade. Statsmakten ska inte göra
              något övervägande och ställa det ena mot det andra, utan det finns
              en absolut plikt för oss alla att följa vår grundlag.
            </seg>
            <seg n="9d240c21">
              Jag tycker att det känns mycket bättre nu, men i början kändes
              det som att det här fanns möjlighet till en viss kohandel mellan
              det ena och det andra, eftersom detta har inträffat. Och det är
              begripligt. Vi behövde en lag, tryckfrihetsförordningen, för att
              stoppa det här. Reaktionen är begriplig när våra intressen hotas.
            </seg>
            <seg n="06f38edc">
              Jag förstår Laila Freivalds tro inget annat och alla dem som
              tycker att hon antagligen agerade rätt. Men det måste finnas en
              absolut gräns som gör att inte det begripliga blir ett övergrepp
              på grundlagen.
            </seg>
            <seg n="67ccee10">
              Under andra världskriget agerade inte något av partierna från
              höger till vänster, åtminstone inte Socialdemokraterna, på ett
              bra sätt. Vi är alla överens om att det inte får upprepas. Därför
              är en absolut klarhet, inte minst från det största partiet i vår
              riksdag, så oerhört viktig. Var inte så blyga! Ni tillhör det
              största partiet, och då har vi rätt att kräva ett klart och tydligt
              besked av er.
            </seg>
            <seg n="abcd2385">
              Vad menar du var syftet med att den högsta politiska rådgivaren
              till Laila Freivalds besökte webbhotellet? Om det inte var att
              påverka, varför lämnades då informationen? Vad ville utrikesministern
              åstadkomma? Hon säger själv att det var en förändring i en tävling
              som inte betraktades som bra för svenska intressen. Det är inte
              acceptabelt att agera på det viset, att ge en information som
              förväntas leda till att man förhindrar en publikation.
            </seg>
          </u>
          <note type="speaker" n="b223e0d8">
            Anf. 140 TOMMY WAIDELICH (s) replik:
          </note>
          <u who="tommy_waidelich_1d38ef" xml:id="i-4cfa93dad18fedca-2" n="cc734d9c">
            <seg n="3d3447ab">
              Herr talman! Syftet får de personer som varit inblandade stå
              för. Men det framgår av handlingarna att syftet var att erbjuda
              information om det utrikespolitiska läget. Och slutsatsen är från
              KU:s och Justitiekanslerns sida att inget grundlagsbrott har begåtts.
            </seg>
            <seg n="c2751bba">
              Jag tycker att det är viktigt att vi är sex partier som har kunnat
              nå en enighet om detta. När jag hör Mauricio Rojas sista inlägg
              tycker jag kanske att den här reservationen verkar onödig, med
              tanke på hur nöjd Mauricio verkar vara med mitt svar. Men det
              är förmodligen en feltolkning som vi kan återkomma till i ett
              annat sammanhang.
            </seg>
            <seg n="dfc429cd">
              Det viktiga att komma ihåg är att regeringen i detta fall har
              ett dubbelt uppdrag, att statsledningen ska värna hotade svenska
              intressen samtidigt som man ska följa grundlagen. Det slås fast
              i KU:s betänkande. Och liksom Justitiekanslern kommer KU fram
              till att inget grundlagsbrott har skett.
            </seg>
          </u>
          <note n="25417685">
            Statsminister Fredrik Reinfeldts förordnande av statsråd (avsnitt
            1.2)
          </note>
          <note type="speaker" n="6ac56d87">
            Anf. 141 BERIT ANDNOR (s):
          </note>
          <u who="berit_andnor_e7c6b5" xml:id="i-13cd3f4b8ad26f58-1" n="b724aebc" next="i-645a64d2d33f9389-1"/>
          <note n="50c742ab">
            Herr talman! Enligt 6 kap. 1 § andra stycket regeringsformen
            tillsätter statsministern övriga statsråd.
          </note>
          <u who="berit_andnor_e7c6b5" xml:id="i-645a64d2d33f9389-1" n="b724aebc" prev="i-13cd3f4b8ad26f58-1">
            <seg n="0b080849">
              Utifrån den granskning som vi har genomfört i utskottet anser
              vi från oppositionens sida socialdemokrater, vänsterpartister
              och miljöpartister att Fredrik Reinfeldt inte levt upp till de
              krav som måste ställas när det gäller uppgiften att utse statsråd.
              Däremot kan vi konstatera att den borgerliga majoriteten i utskottet
              inte har några som helst synpunkter på hur statsministern har
              skött sitt arbete när det gäller att utse statsråd.
            </seg>
            <seg n="8fb24f26">
              Sant är att regeringsformen ger en stor frihet åt regeringsbildaren
              när det gäller vem som ska utses, men det innebär inte att det
              ska utläsas som att det ska få gå på vilka lösa boliner som helst.
              Så kan man naturligtvis inte tolka regeringsformen.
            </seg>
            <seg n="9e23a967">
              Det är ett utomordentligt stort ansvar som riksdagen ger statsministern
              att utse statsråd, det kanske viktigaste uppdrag som vi ger någon.
              Det är ett stort förtroende som måste förvaltas väl. Det är en
              både central och mycket grannlaga uppgift där statsministern naturligtvis
              måste ta ansvar för att han inte utser statsråd som har en bakgrund
              som inte går att försvara. Det kräver noggranna förberedelser.
            </seg>
            <seg n="a3f5263f">
              Hur det ska gå till i detalj är naturligtvis ingenting som riksdagen
              eller någon av oss som står här egentligen har någonting att säga
              om. Men det kräver naturligtvis förberedelser, och det krävs en
              beredning av ärendet. Det hoppas jag att de allra flesta håller
              med om.
            </seg>
            <seg n="99733880">
              Därför tycker jag att det är häpnadsväckande att höra att statsministern
              inte ens hade ett personligt samtal med de statsråd som han utsåg
              och som representerade ett annat parti än hans eget. Han ägnade
              inte en enda minut åt samtal med dem som han skulle utse att sitta
              i Sveriges regering och som skulle få det ansvar som det innebär
              att vara statsråd. Mycket tunga och viktiga uppdrag delades lättvindigt
              ut utan att statsministern ens en gång ansåg sig behöva prata
              med dem som skulle utses.
            </seg>
            <seg n="ac0dbdec">
              Nu gick det ju som det gick med regeringsbildningen. Det måste
              ändå påminnas om det stora misslyckande som den resulterade i.
              Två av ministrarna avgick inom tio dagar. Tre statsråd polisanmäldes.
              Andra har misstänkts för både mutbrott och skattebrott. Det är
              allvarligt eftersom detta handlar om Sveriges regering och Sveriges
              anseende i omvärlden.
            </seg>
            <seg n="0ab05609">
              Utifrån den granskning som vi har gjort är det helt klart att
              det inte går att dra någon annan slutsats än den som vi socialdemokrater
              har gjort tillsammans med Vänsterpartiet och Miljöpartiet, nämligen
              att statsministern inte har levt upp till de krav som jag anser
              att vi rimligen måste ställa på en regeringsbildare när det gäller
              förberedelser för uppgiften att utse statsråd.
            </seg>
          </u>
          <note n="84e851cb">
            Med det, herr talman, yrkar jag på godkännande av anmälan i reservation
            nr 2.
          </note>
          <note type="speaker" n="a3911873">
            Anf. 142 MARIANNE BERG (v):
          </note>
          <u who="marianne_berg_93b5f2" xml:id="i-7487d51678a024c1-0" n="5a1b67fe" next="i-dbe40051230dabc5-0">
            <seg n="5cedb5c0">
              Herr talman! Som Berit Andnor så väl framförde är processen att
              utse statsråd en otroligt viktig del av statsministerns uppgift
              att bilda en ny regering.
            </seg>
            <seg n="2efaa847">
              Torsdagen den 19 april utfrågades statsministern av konstitutionsutskottet
              om hans förberedelser vid tillsättandet av statsråd. Statsministern
              tog i sin inledning upp något mycket viktigt, nämligen att det
              vid sidan av de formella kraven givetvis också finns en rad informella
              krav. Det handlar om att försäkra sig om att det tilltänkta statsrådet
              är införstådd med lagar och regler och att försäkra sig om att
              statsrådet har kvalifikationer nog att axla det ansvar som följer
              med uppdraget, liksom att inhämta referenser eller annat av värde
              som behövs för en grund för att göra den bästa möjliga statsrådsutnämningen.
            </seg>
            <seg n="cd69ea5b">
              Jag håller med statsministern. Det är av största vikt att försäkra
              sig om det tilltänkta statsrådets kunskaper om lagar och regler.
              Men vad var det då som gick så fel?
            </seg>
            <seg n="08353352">
              Som Berit Andnor tidigare sade var det ett par ministrar som
              inom en vecka, plus minus några dagar, fick lämna sina poster.
              Då anser jag att man måste ha brustit i förberedelserna.
            </seg>
            <seg n="432b3755">
              Statsministern påpekade också under utfrågningen att det enligt
              hans uppfattning skulle vara helt orimligt att man ska ha inställningen
              att man inte ska få ha gjort något klandervärt över huvud taget
              under ett långt liv för att kunna bli statsråd. Jag håller med
              om det också. Man kan inte börja planera sitt liv långt innan
              i tron eller med insikten om att man inte ska bli statsråd en
              dag. Det är naturligtvis inte rimligt.
            </seg>
            <seg n="eb9ee902">
              Men det klandervärda som kanske gick tillbaka långt i tiden visade
              sig vara helt dagsfärskt hos de ministrar som efter en vecka,
              plus minus några dagar, fick avgå.
            </seg>
          </u>
          <note n="4b6c9fea">
            Detta viktiga uppdrag som statsministern har finns, som jag sade
            i mitt tidigare anförande, klart och tydligt angivit i regeringsformen
            6 kap. 1 § andra stycket.
          </note>
          <u who="marianne_berg_93b5f2" xml:id="i-dbe40051230dabc5-0" n="5a1b67fe" prev="i-7487d51678a024c1-0">
            <seg n="aa8f75c2">
              För att statsministern ska kunna leva upp till det anser jag
              att det är en självklarhet att statsministern före utnämningen
              varit i personlig kontakt med de tilltänkta statsråden. Det var
              häpnadsväckande att höra statsminister Fredrik Reinfeldt svara
              nej på det. Han hade överlåtit det på partiledarna i de andra
              partierna. Det är inte rimligt eftersom det klart och tydligt
              står att det är statsministern som ska tillsätta statsråden. Då
              krävs det väl mer i alla fall att man har haft en personlig kontakt.
            </seg>
            <seg n="f2b9de9c">
              Jag blir lite fundersam när utskottsmajoriteten i sitt ställningstagande
              anser att det inte finns någon anledning till något särskilt uttalande
              om statsministerns hantering vid tillsättningen av statsråd. Det
              är anmärkningsvärt, speciellt med tanke på att han överlät till
              de andra partiledarna att i sina respektive partier sköta samtalen.
            </seg>
            <seg n="c8009c8b">
              Är det så det ska gå till när statsministern är den person som
              ska tillsätta kvinnor och män på så viktiga poster? Mitt svar
              måste bli nej. Ett så tungt, viktigt, stort och ansvarsfullt uppdrag
              som att utse statsråd ska skötas med noggrannare förberedelser
              än vad som nu har visat sig gjordes. Statsministern har i efterhand,
              med facit i hand, sagt att han kanske borde ha ställt fler och
              annorlunda frågor. Det är positivt.
            </seg>
          </u>
          <note n="caba0ae3">
            Jag får tacka talmannen och yrkar på godkännande av anmälan i
            reservation nr 2.
          </note>
          <note type="speaker" n="79f240a1">
            Anf. 143 MIKAEL JOHANSSON (mp):
          </note>
          <u who="mikael_johansson_ede7e6" xml:id="i-631c8cf6549b7db0-2" n="1fedf13a">
            <seg n="a00cba6c">
              Herr talman! Ärendet om Fredrik Reinfeldts sätt att utse regering
              innehåller några förvånande och märkliga saker. Ännu märkligare
              ter det sig, herr talman, när Reinfeldt förklarar att han har
              stött sig på tidigare erfarenheter hos regeringsbildare när han
              arbetade för att utse nya statsråd.
            </seg>
            <seg n="ac148930">
              Det finns ingen praxis för hur en regering och enskilda statsråd
              ska utses, men jag tänkte ta hjälp av sporttermer när jag ska
              försöka förklara hur märkligt det kan te sig.
            </seg>
            <seg n="09f668e6">
              Låt mig jämföra denna situation med hur svenska herrfotbollslandslaget
              hade det i början av september förra hösten när förbundskaptenen
              Lars Lagerbäck helt enkelt skickade hem tre av landslagsspelarna
              på grund av att de har uppträtt olämpligt och inte följt reglerna.
              Det var en av Sport-Sveriges största händelser under många månader.
              Vad var det som kom fram med anledning av Zlatans uteblivna landslagsspel
              under dessa månader?
            </seg>
            <seg n="deef6832">
              Det var mycket tydligt att det saknades personligt samtal mellan
              vår förbundskapten och nyss nämnda Zlatan. Det skrevs oerhört
              mycket i de sportbilagor som fanns, och jag tror att vår i viss
              mån sportintresserade statsminister skulle kunna ha uppfattat
              denna situation i början av september förra året när han i sin
              egen roll som statsminister skulle utse egna statsråd.
            </seg>
            <seg n="b6542014">
              Direktkontakt är A och O när det gäller att bygga ett lag. Det
              duger inte att skicka några centermittfältare för att prata med
              Zlatan. Det duger inte att skicka några försiktiga kd-backar för
              att försöka få ordning på laget och få in de spelare som önskas.
              Det är oerhört viktigt att den som är förbundskapten och lagledare
              tar direktkontakt.
            </seg>
            <seg n="c90bbff9">
              Denna fotbollsliknelse blir ännu mer uppenbar i ljuset av det
              orangefärgade lagets förlust mot det rödgröna laget i den årliga
              fotbollsmatchen förra tisdagen. Efter en intensiv punktmarkering
              av tjejerna i det rödgröna laget särskilt tack till Monica Green,
              Eva-Lena Jansson och Rossana Dinamarca tvingades statsministern
              att konstatera att var och en av de rödgröna ledamöterna fick
              in bollen i mål vid tre tillfällen. Det var en bra fördelning,
              ett per parti som ingick. Regeringen fick bara in en enda boll.
              Det är möjligt att om statsministern valt att själv prata direkt
              med sina spelare, herr talman, hade resultatet kanske sett annorlunda
              ut.
            </seg>
            <seg n="bf9eda15">
              Jag måste återkomma till de statsråd som i höstas avgick efter
              bara några dagar. Det var trots allt dem som han själv hade pratat
              med som avgick.
            </seg>
          </u>
          <note type="speaker" n="820897a3">
            Anf. 144 HENRIK VON SYDOW (m):
          </note>
          <u who="henrik_von_sydow_6987a0" xml:id="i-f9da10c1593d4d5d-1" n="23bd6c3f">
            <seg n="644a4432">
              Herr talman! Konstitutionsutskottet har gjort sin granskning
              av statsminister Fredrik Reinfeldts förordnanden av statsråd utifrån
              en anmälan dels om huruvida statsministerns beslut att förordna
              statsråd kan anses falla under beredningstvånget i regeringsformen,
              dels om i vilken omfattning och i vilka former förordnanden av
              statsråd har skett. Konstitutionsutskottets avsnitt i betänkandet
              som handlar just om gällande regler ger ett förhållandevis klart
              svar på de frågor som är ställda i anmälan. I grundlagspropositionen
              från 1973 framhålls att statsministerns beslut om regeringens
              sammansättning till skillnad från hur det fungerade tidigare inte
              blir ett regeringsbeslut. Beredningstvånget framgår av 7:2 i regeringsformen,
              och enligt den paragrafen ska vid beredning av regeringsärendena
              behövliga yttranden och upplysningar hämtas från berörda myndigheter.
              Av det här framgår att statsministerns förordnanden inte kan falla
              under något beredningstvång.
            </seg>
            <seg n="523fc015">
              KU redogör också i sitt betänkande för tidigare statsministrars
              överväganden och praxisen kring förordnande av statsråd. Det är
              en överblick som absolut är intressant. Från öppna källor som
              memoarer, intervjuer och festskrifter lämnas redogörelser för
              hur tidigare statsministrar som Ingvar Carlsson och Göran Persson
              gjort avvägningar och resonerat kring utnämningar och sammansättningen
              av regeringen. Betänkandet redogör också för KU:s tidigare utfrågningar
              i ämnet så långt tillbaka i tiden som av Tage Erlander, Thorbjörn
              Fälldin och Ola Ullsten om deras erfarenheter som just regeringsbildare.
              Slutsatsen efter att en sådan genomgång är klar är att det inte
              finns någon enhetlig modell för tillsättning av statsråd. Det
              finns tvärtom många olika hänsyn att förhålla sig till.
            </seg>
            <seg n="08f3ef95">
              Herr talman! Det är klart att förordnande av statsråd är en viktig,
              ansvarsfylld och grannlaga uppgift. Statsministern har under nästan
              en hel förmiddag, en halv förmiddag, en lång förmiddag, redogjort
              för de omfattande förberedelser som fanns inför regeringsskiftet.
              Han har redogjort för de långvariga gemensamma förberedelserna
              i Allians för Sverige kring den politiska fördjupningen och för
              hur förtroendet och kännedomen mellan de ledande politikerna i
              Allians för Sverige växte fram till den särskilda arbetsgrupp
              som hade uppdraget att ta fram aspekter på hur en regeringsbildning
              skulle genomföras. Han redogjorde för hur erfarenheterna från
              de borgerliga regeringsbildningarna 1991 och på 1970-talet sammanställdes
              och togs till vara.
            </seg>
            <seg n="fdc5d5bb">
              Till det, att det är statsministerns stora ansvar och viktiga
              uppgift att förordna statsråd, måste det kopplas ett förtroende
              genom ömsesidig tillit för att bygga ett lag med starka statsråd
              som också fungerar som ett lag med kollektivt ansvar för politiken.
            </seg>
            <seg n="e6b0d4ac">
              Herr talman! Regeringsformen slår kort fast att det är statsministern
              som tillsätter statsråd. Den slår också fast att det är statsministerns
              ansvar att se till att de delar av regeringsformen som styr över
              de formella kraven på statsråd uppfylls. Utskottets betänkande
              har som sagt enkelt klarlagt att utnämning av statsråd inte är
              regeringsärenden och därför inte heller omfattas av bestämmelsen
              om beredningsskyldighet. Vårt betänkande visar som sagt att någon
              särskild praxis inte heller har utvecklats för hur utnämningar
              ska förberedas.
            </seg>
            <seg n="411e97fd">
              Jag vill påminna om, och det är viktigt, att vår granskning är
              just av en konstitutionell karaktär, en rättslig karaktär. Och
              några regler har inte överträtts. I och med detta ser vi ingen
              anledning till någon särskilt uttalande från konstitutionsutskottets
              sida.
            </seg>
          </u>
          <note type="speaker" n="92ff0463">
            Anf. 145 BERIT ANDNOR (s) replik:
          </note>
          <u who="berit_andnor_e7c6b5" xml:id="i-f532f9d1427752ef-9" n="b724aebc">
            <seg n="68685edf">
              Herr talman! Jag har bara en enkel fråga till Henrik von Sydow.
              Anser den borgerliga majoriteten i konstitutionsutskottet att
              regeringsformens krav på statsministern om ansvar för att utse
              statsråd verkligen kan tolkas på så sätt att det inte kräver några
              som helst förberedelser?
            </seg>
          </u>
          <note type="speaker" n="139199ff">
            Anf. 146 HENRIK VON SYDOW (m) replik:
          </note>
          <u who="henrik_von_sydow_6987a0" xml:id="i-f9da10c1593d4d5d-2" n="23bd6c3f">
            <seg n="39464606">
              Herr talman! Det är en felaktig beskrivning att det inte har
              varit några som helst förberedelser. Jag vill påminna Berit Andnor
              om att vi satt tillsammans under en lång förmiddag just för att
              gå igenom Fredrik Reinfeldts svar på vilka förberedelser som har
              förekommit. Jag vet att Berit Andnor är ovan vid koalitionsregeringar,
              ovan vid samarbete mellan fyra olika partier. Jag vill därför
              peka på det som lyfts fram, det som är det uppenbara, att statsministern
              är regeringsbildare och ansvarig för samtliga statsråd. Tittar
              man på den historia som finns av koalitionsregeringar är det förstås
              så att ett stort ansvar för statsråden faller på dem som är partiledare
              för respektive parti.
            </seg>
            <seg n="f0e6e751">
              Det är klart för oss att den här processen har föregåtts av mycket
              öppna samtal mellan partiledare där statsministern, just som regeringsbildare,
              har vinnlagt sig om vilka frågor som har ställts och om hur diskussionerna
              har varit. Jag vill också påminna Berit Andnor om att det här
              är personer som känner varandra, som har jobbat tillsammans, som
              har utformat politik tillsammans. Så visst har förberedelser skett.
              Vi satt som sagt en förmiddag och pratade om detta. Vi har gjort
              mycket mer. Vi har fått in skriftligt material. Förberedelser
              har skett.
            </seg>
            <seg n="c6324100">
              Jag bollar tillbaka till Berit Andnor. Det här är som sagt vår
              första granskning. Det är viktigt att den sker utifrån just en
              rättslig grund med konstitutionell karaktär på det. Vilka regler
              är det som har överträtts? Vilka regler är det som inte har uppfyllts?
              Har det varit så är det vår uppgift att kunna rikta kritik. Då
              är det konstitutionsutskottets roll att peka på just detta och
              framföra kritiska synpunkter. I det här ärendet kan det vara ett
              upphetsat tonläge och retorik i luften, absolut. Det är väl för
              att det är just en rättslig granskning i en politisk miljö. Men,
              Berit Andnor, vilken regel är det som har överträtts? Vilket brott
              mot regeringsformen är det som har begåtts? Det är svårt att hitta
              det.
            </seg>
          </u>
          <note type="speaker" n="7a0dc444">
            Anf. 147 BERIT ANDNOR (s) replik:
          </note>
          <u who="berit_andnor_e7c6b5" xml:id="i-f532f9d1427752ef-10" n="b724aebc">
            <seg n="3aa378e9">
              Herr talman! Jag ställde en enkel fråga, Henrik von Sydow, och
              fick detta mångordiga svar om att det visst hade gjorts förberedelser.
              Jag vill bara hänvisa till den utfrågning som vi faktiskt gjorde
              med statsministern och detta att han inte ens hade haft samtal
              med de statsråd som han skulle utse. När man ser på bestämmelserna
              i regeringsformen och det ansvar, det förtroende, som ju riksdagen
              ger statsministern finns det ett utrymme för tolkningar. Saker
              och ting står inte exakt i någon enda paragraf i grundlagen. Det
              finns inte detaljer som innebär att man reglerar varje given situation.
              Men att det kräver beredning, att det kräver förberedelser på
              något sätt av statsministern att utse sina statsråd, torde väl
              ändå vara något som man kan läsa ut av regeringsformens bestämmelser
              även om det inte i detalj framgår exakt hur detta ska gå till.
              Det är det ingen som kräver.
            </seg>
            <seg n="2ae7669a">
              Men när man får svaret från statsminister Fredrik Reinfeldt att
              han inte har ägnat en enda minut, några sekunder, inte ens ett
              litet samtal, åt dem som han ska utse till statsråd, då kan man
              väl inte rimligtvis hävda att det har skett enligt regeringsformens
              krav, Henrik von Sydow?
            </seg>
          </u>
          <note type="speaker" n="962f6274">
            Anf. 148 HENRIK VON SYDOW (m) replik:
          </note>
          <u who="henrik_von_sydow_6987a0" xml:id="i-f9da10c1593d4d5d-3" n="23bd6c3f">
            <seg n="4924d911">
              Herr talman! Återigen lyser ju ovanan att forma allianser, att
              ha koalitionsregeringar, igenom. Förberedelserna för det här regeringsskiftet
              går som sagt lång tid tillbaka. Som jag nämnde i mitt anförande
              fanns det till och med en hel arbetsgrupp som hade till uppgift
              just att se över departementsstruktur och hur detta med statsråd
              skulle organiseras. Så visst fanns det förberedelser. Där spelar
              Berit Andnor bara på retoriken. Och som sagt, i en koalitionsregering
              har partiledarna ett särskilt ansvar. Mellan dem fördes öppna
              diskussioner om namn där statsministern förstås som regeringsbildare
              tilläts ha synpunkter och komma med kommentarer.
            </seg>
            <seg n="7891010e">
              Det som är intressant här är ju, om jag får pressa lite grann
              på den reservation som är skriven, att man här öppnar upp för
              att fylla ut med checklistor, och referenser ska inhämtas. Jag
              tror att det är jättesvårt för ett konstitutionsutskott eller
              en riksdag att ta sig an att försöka formulera hur sådana här
              samtal ska föras, hur de ska drivas, vad de ska innehålla. Det
              som är av så djupt personlig och politisk karaktär tror jag är
              mycket svårt för ett konstitutionsutskott och för en riksdag att
              reglera.
            </seg>
            <seg n="7dbec98b">
              Skulle man ha någon fråga som kunde vara med skulle det vara
              just denna: Är det något som regeringsbildaren ska känna till
              är det just om det finns någonting i bakgrunden som kan drabba
              förtroendet och respekten för ämbetet. Och vi vet också, om vi
              minns tillbaka till vår utfrågning, att den frågan ställdes av
              Fredrik Reinfeldt.
            </seg>
          </u>
          <note type="speaker" n="44d85ff6">
            Anf. 149 STEFAN TORNBERG (c):
          </note>
          <u who="stefan_tornberg_ce5c0c" xml:id="i-d2f19f5d3fe199b2-1" n="28ab379f">
            <seg n="c711ff8f">
              Herr talman! Om föregående debatt hade en principiell bredd och
              ett djup är detta en betydligt enklare fråga. Det är enkelt att
              komma till slutsatsen att statsministerns beslut om förordnande
              av statsråd inte faller under beredningstvånget i regeringsformen.
            </seg>
            <seg n="88afc740">
              Det är ändå en viktig fråga att belysa av konstitutionsutskottet,
              inte minst för att belysa och ta vara på de erfarenheter som finns
              från tidigare regeringsbildningar och att föra erfarenhet vidare
              till kommande regeringsbildningar.
            </seg>
            <seg n="5a370dac">
              Regeringsformen ställer formella krav som ska uppfyllas. De kraven
              är helt klart uppfyllda här.
            </seg>
            <seg n="c2da7a72">
              Det är viktigt att slå fast att det är statsministern och ingen
              annan som utser statsråd. Det är självklart viktigt med en beredning,
              men det är statsministern som ska avgöra formen för den. Ingen
              ska ta ifrån statsministern det ansvaret. Därför vänder jag mig
              emot att vi på något sätt skulle formulera checklistor eller dylikt
              för hur tillsättningen ska gå till. Det är statsministern som
              ska utse statsråden.
            </seg>
            <seg n="d9e3470e">
              Det är skillnad mellan hur en enpartiregering i majoritet eller
              minoritet, och en flerpartiregering i majoritet gör. Självklart
              är processerna olika. Regeringsskiftet grundades på ett utbrett
              förtroende i alliansen. Det förtroendet fanns självklart också
              mellan partiledarna när regeringen skulle tillsättas.
            </seg>
            <seg n="783ec88a">
              Av KU:s handlingar framgår att i de utfrågningar som skedde 1984
              var vikten av förtroendet mellan partiledarna och gentemot parlamentet
              något som den dåvarande statsministern Thorbjörn Fälldin hänvisade
              till. Vi har nu en regering som är unik i sin parlamentariska
              förankring. Det är också en viktig utgångspunkt.
            </seg>
            <seg n="8f112164">
              Många av reservationerna bygger på det faktum att Fredrik Reinfeldt
              inte har haft personliga samtal med samtliga statsråd. Det har
              han också lyft fram.
            </seg>
            <seg n="f1ad1d82">
              Som Mikael Johansson konstaterade i sitt inlägg fungerade den
              modellen onekligen. Det fanns onekligen kvalitet i processen.
              De statsråden fanns inte bland de exempel som har förts fram.
            </seg>
            <seg n="f0a753d7">
              Man kan fråga vad som gick fel den här gången och andra gånger.
              I den långa utfrågning som vi hade med statsministern fanns också
              ett mått av självkritik och erfarenhet att bygga vidare på när
              det gäller att ställa de rätta frågorna och att understödja en
              process som leder fram till att man får de rätta beskeden.
            </seg>
            <seg n="7beced04">
              Jag ser inte något egenvärde i att statsministern personligen
              tillfrågar alla. Det viktiga att är säkra kvaliteten. Det har
              också fungerat i det här fallet. De frågor som statsministern
              ställde var helt relevanta i det här sammanhanget.
            </seg>
            <seg n="4440e7ec">
              Herr talman! Jag tycker att majoritetens yttrande är helt klargörande.
              Statsministerns beslut att förordna statsråd faller helt under
              det vi har att pröva enligt regeringsformen.
            </seg>
          </u>
          <note type="speaker" n="77e9735d">
            Anf. 150 MARIANNE BERG (v) replik:
          </note>
          <u who="marianne_berg_93b5f2" xml:id="i-eb088f8b18bad829-4" n="5a1b67fe">
            <seg n="64eb598d">
              Herr talman! Det du, Stefan Tornberg, tog upp och som vi tidigare
              har påpekat, är att det är en jätteviktig uppgift för statsministern
              att utse statsråd. Du nämnde att det kanske fanns brister. Det
              håller jag med om.
            </seg>
            <seg n="decf2bdd">
              I andra sammanhang har du tagit upp vikten av att utse statsråd.
              Menar du att det bara gäller att statsministern står för det formella,
              eller saknar du något i statsministerns sätt att tillsätta statsråd?
            </seg>
          </u>
          <note type="speaker" n="ae03d6d2">
            Anf. 151 STEFAN TORNBERG (c) replik:
          </note>
          <u who="stefan_tornberg_ce5c0c" xml:id="i-d2f19f5d3fe199b2-2" n="28ab379f">
            <seg n="5adb7229">
              Herr talman! Den redogörelse som vi har fått från statsministern
              om hur processen har gått till och de frågor som har ställts är
              jag helt tillfreds med. Jag är helt nöjd med hur processen har
              gått till när det gäller att tillsätta regeringen. Jag finner
              ingen anledning till anmärkning.
            </seg>
          </u>
          <note type="speaker" n="5686cfe0">
            Anf. 152 MARIANNE BERG (v) replik:
          </note>
          <u who="marianne_berg_93b5f2" xml:id="i-eb088f8b18bad829-5" n="5a1b67fe">
            <seg n="17029d3f">
              Herr talman! Frågan om lag betonade du, Stefan Tornberg, men
              du tycker alltså inte att det är anmärkningsvärt att statsministern
              inte personligen träffade alla eventuella statsråd för samtal
              utan överlät det till partiledarna i respektive parti. Är det
              inte något som är lite skevt med tanke på att det är ett så viktigt
              uppdrag?
            </seg>
            <seg n="5fe625e0">
              Du sade vid ett annat tillfälle: Kvaliteten ska säkras.
            </seg>
            <seg n="5c6631c3">
              Jag blir lite fundersam. Hur kan kvaliteten säkras om man inte
              har någon checklista, tar referenser eller pratar med andra? I
              det här fallet var det så att statsministern inte själv hade pratat
              en enda gång med flera av de statsråd som vi har i dag.
            </seg>
          </u>
          <note type="speaker" n="538a9a87">
            Anf. 153 STEFAN TORNBERG (c) replik:
          </note>
          <u who="stefan_tornberg_ce5c0c" xml:id="i-d2f19f5d3fe199b2-3" n="28ab379f">
            <seg n="23b4d610">
              Herr talman! Det är en mycket viktig princip att det är statsministern
              och ingen annan som ansvarar för processen just för att man ska
              kunna forma laget.
            </seg>
            <seg n="f854c864">
              Hur processen verkställs med ytterligare kontakter måste skifta
              beroende på utgångsläget. Det tycker jag är en mycket viktig principfråga.
              Jag ser det inte som nödvändigt att statsministern har ett personligt
              samtal med de tilltänkta statsråden. Det viktiga är att han försäkrar
              sig om att allt som kan påverka förtroendet för statsrådet kommer
              till hans kännedom innan regeringen tillsätts.
            </seg>
          </u>
          <note type="speaker" n="ac60e8ba">
            Anf. 154 AGNETA BERLINER (fp):
          </note>
          <u who="agneta_berliner_1dcf85" xml:id="i-ab6621b026e8f42e-0" n="adbc0c54">
            <seg n="dbbca5b5">
              Herr talman! Konstitutionsutskottet ska granska statsrådens tjänsteutövning
              och regeringsärendenas handläggning för att se till att grundlagarna
              följs. De orden har återkommit ett antal gånger med lite olika
              formuleringar under debatten. De kanske kommer igen senare också.
            </seg>
            <seg n="dc1692d5">
              Konstitutionsutskottet är inte ett forum för partipolitisk debatt.
              Konstitutionsutskottet är inte heller en arena för att knipa politiska
              poäng. Konstitutionsutskottet är inte rätt plats för allmänt tyckande
              och tolkande så borde det åtminstone vara.
            </seg>
            <seg n="44f74925">
              Berit Andnor framhöll nogsamt i sitt inledningsanförande att
              KU:s granskning inte ska styras av partibok. Flera av de ärenden
              som konstitutionsutskottet har granskat i år har trots detta behandlats
              på ett helt annat sätt av oppositionen. Jag vill påstå att konstitutionsutskottet
              har använts för att spegla ett allmänt missnöje med en borgerlig
              regering.
            </seg>
            <seg n="91419661">
              Inte ens i sitt inledningsanförande i dag kunde konstitutionsutskottets
              ordförande, Berit Andnor som jag tror har lämnat kammaren för
              tillfället avhålla sig från politiska kommentarer.
            </seg>
            <seg n="41feeee5">
              Herr talman! När det gäller det ärende som vi nu debatterar,
              statsminister Fredrik Reinfeldts förordnande av statsråd, har
              vår uppgift varit att granska om det faller under regeringens
              beredningsskyldighet. Granskningen har väldigt tydligt visat att
              så inte är fallet. Det finns inte någon beredningsskyldighet när
              det gäller regeringsbildningen. Det finns inga särskilda krav
              i grundlagen för hur en statsminister ska gå till väga när han
              eller hon utser ministrar.
            </seg>
            <seg n="d16efcd7">
              Regeringsformen ger statsministern i övrigt stor frihet att själv
              bilda sin regering på det sätt som han eller hon anser vara bäst.
              Det är många som har tagit upp det. Någon praxis för hur detta
              ska gå till finns inte heller. Olika statsministrar har använt
              olika metoder för att utse sina regeringar. Det finns alltså ingen
              mall, ingen lathund eller något standardformulär 1 A. Ansvaret
              för regeringen är statsministerns, och ansvaret för hur regeringen
              utses är statsministerns. Punkt! Att sedan Socialdemokraterna,
              Vänstern och Miljöpartiet vill ha detta på annat sätt är inte
              relevant. Det är klarlagt att det inte föreligger något beredningskrav.
              Det är också klarlagt att det finns olika arbetsmodeller. Granskningen
              av ärendet ger därför ingen anledning till något särskilt yttrande
              från utskottets sida.
            </seg>
            <seg n="e82b1f8b">
              Herr talman! Ändå väljer oppositionen att reservera sig. Jag
              kan bara konstatera att de krav som oppositionen hänvisar till
              i sin reservation inte finns uttryckta i vår grundlag. Det är
              något som oppositionen har kommit på under granskningen. Reservationen
              saknar därför konstitutionell bäring. Om reservationen är ett
              uttryck för Socialdemokraternas besvikelse och frustration över
              valresultatet och över att det inte är en socialdemokratisk statsminister
              som utser regering är deras reservation inte desto mindre att
              beklaga. Konstitutionsutskottet är inte och ska inte användas
              som ett forum för allmänt tyckande eller tolkande. Låt oss hålla
              oss till vårt uppdrag.
            </seg>
          </u>
          <note n="7764d852">
            I detta anförande instämde Mauricio Rojas (fp).
          </note>
          <note type="speaker" n="acd88205">
            Anf. 155 MIKAEL JOHANSSON (mp) replik:
          </note>
          <u who="mikael_johansson_ede7e6" xml:id="i-631c8cf6549b7db0-3" n="1fedf13a">
            <seg n="31a0a5c1">
              Herr talman! Jag tänkte ta upp det allmänna resonemang Agneta
              Berliner förde här om att det inte är relevant om oppositionen
              vill ha det på annat sätt. Du uttryckte dig i de termerna i slutet
              av ditt anförande.
            </seg>
            <seg n="3fbf8800">
              Jag har ändå tolkat det så att KU:s roll är just att via utvecklingen
              av praxis fånga in vad vi menar i de olika grundlagarna. Det är
              en av uppgifterna för konstitutionsutskottet. Menar Folkpartiet
              att vi ska dra oss tillbaka från den rollen och under en fyraårig
              mandatperiod strikt titta på vad lagen säger i dag och vad den
              har sagt tidigare och inte utveckla oss på något sätt i någon
              fråga som helst?
            </seg>
          </u>
          <note type="speaker" n="b0c1a5e6">
            Anf. 156 AGNETA BERLINER (fp) replik:
          </note>
          <u who="agneta_berliner_1dcf85" xml:id="i-ab6621b026e8f42e-1" n="adbc0c54">
            <seg n="050b91de">
              Herr talman! Jag kan inte känna att det skulle vara fel med ett
              allmänt resonemang. Jag har också förstått att ett sådant ska
              föras. Däremot har jag inte sett det som vår roll att recensera
              utan snarare att granska och föra resonemang.
            </seg>
          </u>
          <note type="speaker" n="6b520a62">
            Anf. 157 MIKAEL JOHANSSON (mp) replik:
          </note>
          <u who="mikael_johansson_ede7e6" xml:id="i-631c8cf6549b7db0-4" n="1fedf13a">
            <seg n="b4e157aa">
              Herr talman! I det konkreta fallet om hur nuvarande statsministern
              Fredrik Reinfeldt har utsett sin regering, vill vi från oppositionen
              i svmp-reservationen utveckla den praxis som syftar till att det
              ska vara ett personligt samtal från statsministerns sida när ett
              sådant uppdrag ska utföras. Det ska åtminstone vara en lägstaribba
              för hur vederbörande ska agera när statsråd ska utses, oavsett
              om det är en egen regering eller en koalitionsregering som det
              är i det här fallet. Det är vad vi i oppositionen ger uttryck
              för i reservationen. Det gäller utvecklande av hur praxis ska
              tillämpas i de konkreta fallen vi har eftersträvat och efterlyst.
              Jag försökte belysa på ett hoppas jag tydligt sätt att det behövs
              en direktkontakt om ett lagarbete, ett lagspel, ska fungera.
            </seg>
          </u>
          <note type="speaker" n="f1edda79">
            Anf. 158 AGNETA BERLINER (fp) replik:
          </note>
          <u who="agneta_berliner_1dcf85" xml:id="i-ab6621b026e8f42e-2" n="adbc0c54">
            <seg n="cb8987e6">
              Herr talman! Ändå sade Mikael Johansson tidigare att ett par
              av de ministrar som statsministern hade talat med inte är kvar.
              För en del av de ministrar som han inte hade talat med fungerar
              det uppenbarligen väl.
            </seg>
          </u>
          <note type="speaker" n="57cd4e0f">
            Anf. 159 INGVAR SVENSSON (kd):
          </note>
          <u who="ingvar_svensson_4c39cd" xml:id="i-3dfef6e777b49c48-9" n="5a90860a">
            <seg n="b73bec98">
              Herr talman! Jag vill tacka oppositionen för denna reservation
              från Socialdemokraterna, Vänsterpartiet och Miljöpartiet.
            </seg>
            <seg n="438ee781">
              I lördags eftermiddag satt jag en stund i solen och slöade lite.
              Men så tänkte jag att jag måste göra något nyttigt, och därför
              började jag läsa reservationerna. Jag blev riktigt upplyft! Egentligen
              borde jag tycka att det från utskottets synpunkt är pinsamt eftersom
              jag inte borde ha blivit upplyft, men jag tänkte att det kunde
              bli en rolig debatt.
            </seg>
            <seg n="814d807c">
              När jag var ung kunde man få betyget C om man hade missuppfattat
              ämnet i en uppsats. Den här reservationen kvalificerar sig för
              betyget C. Konstitutionsutskottet gör en rättslig kontroll. Vi
              tittar på grundlag, lag och regelverk. Granskningen görs utifrån
              det. Har lagarna och reglerna uppfyllts på ett korrekt sätt?
            </seg>
            <seg n="ec94ccdf">
              Det står i reservationen att utseende av statsråd är en central
              och grannlaga uppgift. Ja, det kan man tycka. Men det finns inte
              reglerat hur. Det står att man ska upprätta en plan. Men vem har
              sagt det? Det finns inte några regler som säger att en plan ska
              upprättas.
            </seg>
            <seg n="54f50590">
              Vidare står det att det är självklart att utnämningar föregås
              av personlig kontakt. Vem har sagt det? Det finns inte heller
              specificerat. Dessutom framgår det att man rimligen bör kunna
              ställa vissa krav. Vem har ställt dessa rimliga krav? Det har
              oppositionen gjort här och nu. Det finns inte i regelverket.
            </seg>
            <seg n="31b2134a">
              Om utseende av statsråd enligt 6 kap. 1 § i regeringsformen konstaterar
              grundlagskommentaren följande, kort och torrt: Detta är alltså
              statsministerns sak. Här försöker nu oppositionen göra detta till
              KU:s sak, men det är det inte.
            </seg>
            <seg n="0774d262">
              Berit Andnor sade i sitt inledningsanförande att utskottsmajoriteten
              inte orkade ända fram. Orkade ni i oppositionen inte ända fram
              till lagtexten i frågan? Mikael Johansson var inne på något märkligt
              om att KU ska utveckla en praxis. Nej, det är inte en granskningsuppgift.
              Vi ska inte säga hur saker och ting bör vara utan vi ska granska
              om man har skött sig enligt gällande och vedertagna regler. Så
              enkelt är det.
            </seg>
          </u>
          <note type="speaker" n="a38edccf">
            Anf. 160 MORGAN JOHANSSON (s):
          </note>
          <u who="morgan_johansson_c92f40" xml:id="i-c35915e427383c21-8" n="13f44f25">
            <seg n="f0789f39">
              Herr talman! Ingvar Svensson försökte raljera över vår reservation
              om de krav som kan ställas på en statsminister när han bildar
              regering. Han menar att man inte kan ställa några krav över huvud
              taget. Det har han också gett uttryck för under processen. Ingvar
              Svensson menar att en statsminister kan göra precis hur han vill
              när han bildar regering eftersom det inte finns några som helst
              formella krav.
            </seg>
            <seg n="7fd63524">
              Men några krav finns. Vi har till exempel regeringsformen 6 kap.
              9 §. Där framgår det att ett statsråd inte får lov att ha kopplingar
              till eller intressen i organisationer och i ekonomi som kan rubba
              förtroendet för honom.
            </seg>
            <seg n="e602f747">
              Förklara för mig, Ingvar Svensson, hur i hela världen statsministern
              ska reda ut om ett tilltänkt statsråd har sådana förbindelser,
              ekonomiska intressen eller är delaktig i organisationer om han
              inte ens pratar med sina tilltänkta statsråd? Hur ska det gå till?
              Hur ska han leva upp till regeringsformens 6 kap. 9 §? Förklara
              det, Ingvar Svensson. Det är den konstitutionella delen.
            </seg>
            <seg n="1c4a0ae1">
              Sedan går det att föra ett lite längre resonemang om vilka krav
              som kan ställas. Mikael Johansson drog paralleller med fotbollsvärlden.
              Vi skulle kunna se på näringslivet. Vilken chef för ett stort
              företag skulle utse sina 20 närmaste chefer utan att prata med
              dem? Vilken chef skulle göra det? Är det gott ledarskap, Ingvar
              Svensson?
            </seg>
            <seg n="5a871e91">
              Jag vill lägga till att när majoriteten inte vill eller vågar
              ställa krav på sina egna statsråd finns det en risk att praxis
              flyttas. Plötsligt blir det andra regler som gäller. Nu är praxis
              satt så att om en statsminister ska bilda regering behöver han
              inte ens prata med sina tilltänkta statsråd. Det är den nya praxis
              som KU-majoriteten har valt att sätta.
            </seg>
          </u>
          <note type="speaker" n="af686916">
            Anf. 161 INGVAR SVENSSON (kd) replik:
          </note>
          <u who="ingvar_svensson_4c39cd" xml:id="i-3dfef6e777b49c48-10" n="5a90860a">
            <seg n="52a1458d">
              Herr talman! Det är riktigt att statsministern bör kolla om statsråden
              uppfyller kraven i regeringsformen 6 kap. 9 §. Det är rimligt,
              och det har vi också skrivit i majoritetstexten. Men det finns
              inte någon bestämmelse eller något regelverk som säger hur han
              ska göra denna kontroll. Det finns ingenting i den vägen. Det
              är klart att han ska visa gott ledarskap, men det finns inga regler
              om hur detta ledarskap ska utövas, och det är det vår granskning
              går ut på.
            </seg>
            <seg n="66c48f4d">
              Jag har full förståelse för själva reservationstexten i sig,
              bara det inte hade varit just här i konstitutionsutskottet. Man
              kan ha synpunkter på regeringstillsättandet och de statsråd som
              utnämns. Jag kan berätta för Morgan Johansson att jag oavsett
              regering har funderat på vad det är för kvalitetskrav man ställer
              på sina statsråd. Jag ska inte ta några alltför djupa exempel,
              eftersom Morgan Johansson har varit berörd i det sammanhanget
              också.
            </seg>
            <seg n="0a753860">
              Statsministern ska se till att det som står i regeringsformen
              6 kap. 9 § är uppfyllt, men det finns inga som helst regler eller
              krav på vilket sätt det sker på. Så enkelt är det.
            </seg>
          </u>
          <note type="speaker" n="2aa18e5a">
            Anf. 162 MORGAN JOHANSSON (s) replik:
          </note>
          <u who="morgan_johansson_c92f40" xml:id="i-c35915e427383c21-9" n="13f44f25">
            <seg n="2338c32c">
              Herr talman! Då blir huvudfrågan: Kontrollerade Fredrik Reinfeldt
              detta med de statsråd som han inte pratade med själv? Om han inte
              gjorde det kanske ni borde ha vågat ha en kritisk synpunkt på
              det. Men något sådant finns inte. Ni har inte ens brytt er om
              själva frågan.
            </seg>
            <seg n="931b72e6">
              Ingvar Svensson hängde upp sig på att det minsann inte finns
              några konstitutionella krav och att vi inte har någonting som
              vi kan hänga upp en reservation på. Jo, det har vi visst! Överensstämmelsen
              med 6 kap. 9 § i regeringsformen ska kontrolleras. Det handlar
              bland annat om att se till vilka ekonomiska intressen personen
              har och vilka organisationer eller företag personen kan tänka
              sig ha engagemang i. Sedan tycker jag att man åtminstone i ett
              sådant samtal måste fråga om personen har begått några brottsliga
              gärningar. En sådan sak måste man faktiskt kunna ställa frågor
              om. Det är ett minimikrav.
            </seg>
            <seg n="f1c0da8c">
              Det handlar alltså om regeringsformen 6 kap. 9 §. Ingvar Svensson
              säger att det inte finns några krav på hur man ska göra en sådan
              kontroll. Men gjorde Fredrik Reinfeldt en sådan kontroll över
              huvud taget med de statsråd som han skulle tillsätta? Det är det
              som är frågan. Om han inte gjorde det borde du kanske ha vågat
              påpeka det för statsministern.
            </seg>
          </u>
          <note type="speaker" n="13483cab">
            Anf. 163 INGVAR SVENSSON (kd) replik:
          </note>
          <u who="ingvar_svensson_4c39cd" xml:id="i-3dfef6e777b49c48-11" n="5a90860a">
            <seg n="a26438e7">
              Herr talman! Man kan ha de synpunkterna rent allmänpolitiskt.
              Men det är inte en granskningsuppgift att ha de synpunkterna.
              Morgan Johansson säger att regeringsformen 6 kap. 9 § är tillämpbar.
              Jag ska bara notera att regeringsformen 6 kap. 9 § över huvud
              taget inte nämns i oppositionens reservation. Däremot nämner vi
              i majoritetstexten att man ska ta hänsyn till regeringsformen
              6 kap. 9 §.
            </seg>
            <seg n="fcf86635">
              Jag upprepar: Det finns inget regelverk som säger hur man ska
              göra den kontrollen. Det är där KU kommer in. Vi ska granska hur
              man har agerat utifrån gällande regelverk, grundlagar, lagar och
              föreskrifter. Man kan tycka allt detta. Det är helt okej att man
              tycker det, men det har ingenting med KU:s granskningsuppgift
              att göra.
            </seg>
          </u>
          <note type="speaker" n="c2208ad2">
            Anf. 164 MORGAN JOHANSSON (s) replik:
          </note>
          <u who="morgan_johansson_c92f40" xml:id="i-c35915e427383c21-10" n="13f44f25">
            <seg n="d288434c">
              Herr talman! Ingvar Svensson har förstås rätt i att vi går längre.
              Vi ställer högre krav på statsministern än ni gör. Men vad jag
              påpekar är att även det krav som ni ställer borde ha föranlett
              en kritisk kommentar från er. Men någon sådan har ni inte vågat
              göra. Det var med det resonemanget jag också ville bemöta påståendet
              att det inte fanns något som helst krav och inga som helst grundlagsbestämmelser
              som man kunde hänga upp en kritisk syn på. Det finns det, och
              det finns faktiskt i er egen text. Där borde ni ha vågat löpa
              linan ut.
            </seg>
            <seg n="8d4bb4b6">
              Utrikesminister Carl Bildts uppdrag och finansiella intressen
              (avsnitt 1.3)
            </seg>
          </u>
          <note type="speaker" n="3bba5745">
            Anf. 165 MORGAN JOHANSSON (s):
          </note>
          <u who="morgan_johansson_c92f40" xml:id="i-c35915e427383c21-11" n="13f44f25">
            <seg n="27d8ed09">
              Herr talman! Vi är framme vid konstitutionsutskottets utlåtande
              om utrikesminister Carl Bildt, ett ärende som har fått stor uppmärksamhet
              både i Sverige och internationellt. Det beror på att de frågor
              som berörs i utredningen i stor utsträckning är kontroversiella.
              Det gäller till exempel hur Bildts inställning till folkmordet
              i Sudan hänger ihop med hans ekonomiska intressen i Lundin Oil
              och hur hans agerande i det ärende som handlar om en mycket omstridd
              planerad gasledning i Östersjön hänger ihop med hans optioner
              i Vostok Nafta och kontakter med det ryska storföretaget Gazprom,
              för att bara nämna något. Det är kontroversiella och därför också
              väldigt uppmärksammade frågor.
            </seg>
            <seg n="941d9f79">
              Nu ska vi gå igenom vår syn på de här sakerna. Vi socialdemokrater,
              vänsterpartister och miljöpartister har en gemensam reservation.
              Tyvärr, får jag säga, har det inte varit möjligt att diskutera
              detta ärende med majoritetspartierna. De har inte varit intresserade
              av att ha en sådan kontakt. Jag ska komma in på det också i slutet.
              Men först tar vi själva saken.
            </seg>
            <seg n="0c1ef52f">
              Vi kan väl börja med Vostok Nafta. Här är sakförhållandet det
              att Carl Bildt under hösten 2006 tog emot optioner för närmare
              5 miljoner kronor av Vostok Nafta, som han tidigare suttit i styrelsen
              för. Vid samma tid, den 9 november 2006, var han med om att fatta
              beslut om förlängt tillstånd för prospektering av den tilltänkta
              gasledningen i Östersjön, ett projekt som Vostok Nafta har stora
              intressen i.
            </seg>
            <seg n="3d2b1336">
              För att förstå de förbindelserna måste man också förstå vad Vostok
              Nafta är för slags företag. Det startades en gång av Adolf Lundin
              med huvudsaklig affärsidé att segla på vågen när det gäller rysk
              olja och gas. 90 procent av Vostok Naftas tillgångar är aktier
              i den ryska olje- och gasjätten Gazprom. När Gazprom går upp går
              också Vostok Nafta upp. Syftet är alltså att göra Vostok Naftas
              andelsägare stenrika på att Gazprom öppnar nya oljefält eller
              bygger nya gasledningar. Det är deras affärsidé.
            </seg>
            <seg n="d7507fb0">
              Man registrerade företaget på Bermuda, så att man inte behövde
              följa svensk bolagskod, vilket bland annat minoritetsägare har
              klagat på. Det fanns säkert också skatteskäl till det, men jag
              tror att bolagskoden var huvudsaken. Företaget tycks ha skötts
              nästan som ett familjeföretag, trots att det är börsnoterat. Man
              har delat ut dusörer till gamla styrelseledamöter utan stöd i
              de optionsprogram som man har haft.
            </seg>
            <seg n="2fcbdf46">
              Det var en sådan dusör på 5 miljoner kronor som Carl Bildt begärde
              ut och också fick. Han borde då för det första enligt vår uppfattning
              ha förstått att man inte kan ta emot något sådant när man är utrikesminister.
              När jag var minister fick jag lära mig att man fick ta emot gåvor
              på upp till 300 kronor där gick gränsen, så att säga inte på 5
              miljoner kronor.
            </seg>
            <seg n="9c331ec6">
              För det andra: När han väl begärt ut sina pengar borde han ha
              förstått att det var olämpligt att i samma skede sitta på ett
              regeringssammanträde och besluta i ärenden som är viktiga för
              Vostok Nafta och för Gazprom. Men det gjorde han alltså den 9
              november 2006 när det gällde gasledningen som Gazprom vill bygga
              i Östersjön. Vi kan diskutera vilken form av jäv det var, om det
              var intressejäv eller delikatessjäv, men att det var jäv är solklart.
              Man sitter inte och fattar beslut i ärenden som har stor betydelse
              för ett enskilt företag om man samtidigt förväntar sig att ta
              emot stora pengar från just det företaget. Då är det jäv.
            </seg>
            <seg n="5ab9349f">
              Så långt Vostok Nafta. Den andra frågan gäller Lundin Oil. Det
              är precis som med Vostok Nafta fråga om ett av Lundins företag,
              men i detta fall Lundins huvudföretag. Carl Bildt satt i styrelsen
              också i Lundin Oil under en rad år.
            </seg>
            <seg n="b1554033">
              Lundin och Carl Bildt har fått mycket tung kritik från människorättsorganisationer
              och biståndsorganisationer, framför allt för Lundin Oils verksamhet
              i Sudan. Anklagelserna som formulerats av Human Rights Watch och
              Christian Aid ser ut ungefär så här: Sudans regering har ägnat
              sig åt folkfördrivning i stor skala för att göra det möjligt för
              Lundin Oil att leta efter olja ostört. Det har, menar man, skett
              med Lundins och Carl Bildts goda minne. Det är förstås en oerhörd
              anklagelse, eftersom det rör sig om grova kränkningar av mänskliga
              rättigheter.
            </seg>
            <seg n="e29aab64">
              Human Rights Watch står bakom det. Jag kan inte uttala mig om
              de anklagelserna är sanna. Det har inte gått att bringa klarhet
              i vad Carl Bildt egentligen gjort i Afrika för Lundin. Men vi
              vet att han har träffat Sudans president och utrikesminister.
              Det är två personer som varit djupt indragna i de krig och också
              folkmord som har pågått i ett annat område i Sudan i Darfur.
            </seg>
            <seg n="60237428">
              Vi vet också att Carl Bildt inte är särskilt omtyckt av de organisationer
              som jobbar för mänskliga rättigheter i Sudan. De misstror honom
              djupt. Det var till och med så att biståndsorganisationen Christian
              Aid, som jobbar med utbildning och hälsovård för de fattiga i
              södra Sudan, krävde att Bildt skulle välja antingen engagemanget
              i Lundin Oil eller uppdraget för FN. Så småningom valde också
              Carl Bildt, han valde Lundin Oil.
            </seg>
            <seg n="6c0c282d">
              Mot den bakgrunden borde Carl Bildt ha förstått att när han blev
              statsråd skulle kan klippa alla band till företaget. Det gjorde
              han inte. Han behöll sina ekonomiska intressen där. Det är den
              stora delen i vår reservation. Vostok Nafta och Lundin Oil är
              huvudfrågorna. Men det finns fler.
            </seg>
            <seg n="45822cf7">
              Bildt har 10 miljoner kronor i optioner i Legg Mason trots att
              de etiska reglerna för statsråd säger att man inte ska placera
              i optioner. Bildt står kvar som kopplad till en rad lobbyorganisationer
              trots att han påstår att han har avsagt sig allt det. Det finns
              egentligen mycket att gå på. Men det är ändå Vostok Nafta och
              Lundin Oil som är huvudfrågorna. Så långt när det gäller vår reservation.
            </seg>
            <seg n="c75ff9f7">
              Vad har då de borgerliga sagt om detta? Ingenting, får man väl
              säga. Det är inget jäv, säger man om Vostok Nafta. Det är inget
              konstigt med Bildts aktieportfölj, säger man om Lundin Oil. Nej,
              tvärtom, säger man, är Bildts agerande klanderfritt, och hans
              engagemang beskrivs med en famös omskrivning som berikande. Bildt
              tog emot 5 miljoner kronor, så visst är det kanske rätt ord att
              använda.
            </seg>
            <seg n="22fd663b">
              Nu säger de borgerliga egentligen inte ett ont ord om några av
              sina statsråd. Det tycks nästan vara en generell princip. Jag
              vill påpeka att det verkligt uppseendeväckande med betänkandet
              totalt sett är att KU har lyckats ena sig om hur man ska se på
              de socialdemokratiska statsråden. Där finns en enighet.
            </seg>
            <seg n="ee9b6d41">
              Men när vi kommer till de borgerliga statsråden har vi mötts
              av ett totalt ointresse från de borgerliga ledamöterna att säga
              någonting som ens kan tolkas som kritik. Det har speciellt gällt
              Reinfeldt men också Bildt.
            </seg>
            <seg n="8944e5fc">
              Det verkar nästan som att det har utdelats något slags fribrev
              från majoritetspartierna. Bildt och Reinfeldt kan göra ungefär
              som de vill utan att riskera påpekanden från KU. Man förstår varför
              när man har lyssnat på utfrågningarna.
            </seg>
            <seg n="7f68b999">
              Det tycks nästan finnas en borgerlig idoldyrkan av Bildt. Det
              kom tydligast till uttryck från majoritetsledaren själv, Per Bill.
              I utfrågningen jämförde han rekryteringen av Carl Bildt till regeringen
              med rekryteringen av Henke Larsson till HIF, Helsingborgs IF.
              Man rekryterade en stjärna, som han uttryckte det.
            </seg>
            <seg n="aa3cb81a">
              När jag hörde det tänkte jag: Stackars Henke Larsson, att bli
              jämförd med Carl Bildt! Jag är från Nordvästskåne. Jag har följt
              Henke Larsson i 15 år. Jag kan bara säga en sak. Henke Larsson
              är inte girig och inte arrogant. Jag vill bara ha det sagt.
            </seg>
            <seg n="2ad2daf0">
              Sedan följdes detta upp också av tv. Per Bill stod i TV 4 och
              försäkrade att han tycker att Carl Bildt verkligen är en stjärna.
              Då börjar man faktiskt undra. En sådan sak kan vara ett misstag.
              Men flera sådana saker gör att man börjar undra.
            </seg>
            <seg n="23e563cd">
              Hur ser egentligen majoriteten på sitt uppdrag? Hur tror ni medborgarna
              uppfattar konstitutionsutskottet när de hör sådant? KU är en av
              statsmakternas viktigaste kontrollfunktioner. Då anstår det inte
              en majoritetsledare att uttrycka sig på det sättet.
            </seg>
            <seg n="462951da">
              Dessutom är detta första gången på 25 år som regeringspartierna
              har majoritet i KU. Det var inte så under de socialdemokratiska
              regeringarna. Vi hade aldrig majoritet i konstitutionsutskottet.
              Det var inte heller så 19911994, för då var Ny demokrati vågmästare.
            </seg>
            <seg n="615d285d">
              Det är första gången på 25 år som regeringspartierna har majoritet
              i KU. Det ligger då ett särskilt stort ansvar på dem som sitter
              i KU från majoritetspartierna att kunna visa integritet i förhållande
              till sina egna statsråd. Ni kan kontrollera granskningens resultat
              fullständigt.
            </seg>
            <seg n="5714da6e">
              Det är då särskilt viktigt att just ni visar den integriteten
              att ni förmår att hävda er också mot era egna partikamrater. Annars
              kommer KU:s arbete att falla i vanrykte.
            </seg>
            <seg n="15252fee">
              Nu står ni där med ett betänkande som har den här kraftiga slagsidan.
              Jag kan konstatera att ni inte har vågat ta er ton mot era egna,
              och särskilt inte mot Bildt. Det är sorgligt. Med det yrkar jag
              på godkännande av anmälan i reservation 3.
            </seg>
          </u>
          <note type="speaker" n="e9cfdd54">
            Anf. 166 MARIANNE BERG (v):
          </note>
          <u who="marianne_berg_93b5f2" xml:id="i-eb088f8b18bad829-6" n="5a1b67fe">
            <seg n="4642ea77">
              Herr talman! Morgan Johansson har som tidigare talare varit inne
              på hur detta ärende om utrikesminister Carl Bildts finansiella
              intressen väckt stor uppmärksamhet. Det har varit ett stort mediepådrag.
              Det har verkligen varit enormt. Vi har kunnat läsa olika typer
              av yttranden och inställningar till vad som är av vikt och inte
              i detta ärende.
            </seg>
            <seg n="ba7ee91f">
              Samma diskussioner har naturligtvis förts i utskottet, där olika
              tolkningar har gått på tvärs med varandra. I utskottsmajoritetens
              ställningstagande kan vi bland annat läsa hur majoriteten tolkat
              Carl Bildts deltagande i ett regeringsbeslut den 9 november 2006.
            </seg>
            <seg n="93a11f3b">
              Ett av besluten som fattades den dagen rörde att förlänga tillstånden
              att utforska den svenska kontinentalsockeln, det som vi i vardagstal
              och som brukligt kallar för gasledningen i Östersjön.
            </seg>
            <seg n="a39b5a3b">
              Utskottsmajoriteten ansåg att Carl Bildt inte hade några direkta
              ekonomiska intressen i Peter Gaz och att beslutet inte heller
              kunde bedömas påverka hans ekonomiska intressent. Något jäv i
              denna fråga har enligt majoriteten inte förekommit. Samtliga partier
              i majoriteten ställde sig bakom denna tolkning.
            </seg>
            <seg n="1932dee0">
              Man kan undra hur det kan komma sig att man så lojalt stöttar
              utrikesministern. Det finner jag märkligt. Det beslut som fattades
              den 9 november är till förmån för företaget Peter Gaz, som i sin
              tur är nära knutet till ett företag som heter Gazprom.
            </seg>
            <seg n="a13fefec">
              Tillgångarna i Gazprom utgör 90 procent av tillgångarna i Vostok
              Nafta i vars styrelse Carl Bildt har ingått. Vid tidpunkten för
              regeringsbeslutet hade utrikesministern optioner i bolaget. Utrikesministern
              satt med och beslutade om en förlängd gasledning när han själv
              var involverad.
            </seg>
            <seg n="9ad98dcb">
              Optionerna till aktierna löste Carl Bildt ut i december månad,
              det vill säga en månad efter det att beslutet var fattat. Att
              bringa klarhet i utrikesministerns värdepappersinnehav är över
              huvud taget svårt. Olika tolkningar av betydelsen av att tillståndet
              gick till Peter Gaz har framkommit.
            </seg>
            <seg n="87f831f8">
              Det har bland annat framkommit att en utbyggnad var viktig för
              Gazprom och därmed också viktig för Vostok Nafta. Gazprom utgör,
              som jag tidigare tog upp, nästan 90 procent av tillgångarna i
              Vostok Nafta.
            </seg>
            <seg n="bc260a91">
              När KU sedan hade sin utfrågning med vd:n för Vostok Nafta sade
              han att tillståndet om förlängning att utforska gasledningen hade
              en obefintlig betydelse för Gazpromaktien. Hur det egentligen
              ligger till går i dag inte att få fram eller få en klar bild av.
            </seg>
            <seg n="e6ca291e">
              Det gäller om utrikesministerns optioner och värdepapper steg
              i värde. Kanske var det ingen förändring alls. Kanske rörde det
              sig om en femhundring, kanske tusentals kronor, och så vidare.
              Det vet vi inte i dag.
            </seg>
            <seg n="740e3487">
              Oavsett det är det enligt min tolkning och det finns också med
              i reservationen en klar jävssituation. Om det sedan är sak-, intresse-
              eller delikatessjäv kan vara svårt att se. Men det är en jävssituation.
              Jag tycker att det är skrämmande att utrikesministern, som har
              varit aktiv så länge, under så många år, i politiken i Sverige
              och tillika en gång i tiden har varit Sveriges statsminister deltog
              i ett beslut där hans opartiskhet kan ifrågasättas. Vad står det
              för?
            </seg>
            <seg n="3d854bc2">
              I en intervju i Dagens Industri kort efter detta nonchalerade
              Carl Bildt det hela och menade att han inte kunde hålla ordning
              på vilka ärenden som fördes fram den 9 oktober.
            </seg>
            <seg n="d91f96f5">
              Herr talman! Detta är en klar jävssituation. Jag tycker att det
              är sorgligt att alliansen inte har kunnat se det. Jag yrkar därmed
              på godkännande av anmälan i reservation nr 3.
            </seg>
          </u>
          <note type="speaker" n="99912af4">
            Anf. 167 MIKAEL JOHANSSON (mp):
          </note>
          <u who="mikael_johansson_ede7e6" xml:id="i-805116717505f169-2" n="1fedf13a" next="i-a41e14b3aa4348fc-2">
            <seg n="5e9324c6">
              Herr talman! Jag tänker belysa frågeställningen kring Carl Bildts
              finansiella intressen i olika perspektiv.
            </seg>
            <seg n="a6c831a4">
              Jag börjar med Carl Bildts perspektiv och hur han har sett på
              frågeställningen. Jag går tillbaka till den offentliga utfrågning
              vi hade där Mauricio Rojas ställde frågor till Carl Bildt. Jag
              citerar frågeställningen:
            </seg>
            <seg n="8582cbef">
              Beträffande jävssituationen, som vi har diskuterat, finns det
              två olika saker som man skulle kunna ta upp. Det är först den
              juridiska jävssituationen och sedan ett mer politiskt övervägande.
              Vi har fått väldigt klart för oss att det inte föreligger någon
              juridisk jävssituation. Har du någon kommentar om det politiskt
              lämpliga, så här efteråt, i att du var med på det möte där man
              förlängde det här tillståndet?
            </seg>
            <seg n="96a3e466">
              Mötet avsåg alltså regeringsbeslutet i november. Då svarar utrikesminister
              Carl Bildt följande:
            </seg>
            <seg n="b90da359">
              Fru ordförande! Nej det har jag inte, och jag tror att det är
              viktigt att man håller sig till regelverket så att man inte hamnar
              i olika typer av gråzoner. Nu är ju det regelverk som gäller lite
              vidare än bara det strikt juridiska. Det tror jag att Christina
              Weihe också redogjorde för.
            </seg>
            <seg n="ab780876">
              Därför är jag lite återhållsam med att kommentera. Jag tror att
              det var Peter Eriksson som sade att utskottet ytterst ska bedöma
              det här. Så är det ju på ett eller annat sätt. Konstitutionsutskottet
              sätter ju lite av konstitutionell praxis. Så ska det vara, och
              de ska göra det med stor noggrannhet. Men Christina Weihe har
              dels sysslat med dessa frågor under olika regeringar, eller åtminstone
              två. Dels har hon på Statsrådsberedningen tillgång till andra
              personer, som hör till de ledande experterna i landet i detta
              avseende. Jag tycker att det är bra att man har ett säkerhetsavstånd.
            </seg>
          </u>
          <note n="d262ac34">
            Carl Bildt fortsätter:
          </note>
          <u who="mikael_johansson_ede7e6" xml:id="i-a41e14b3aa4348fc-2" n="1fedf13a" prev="i-805116717505f169-2">
            <seg n="b56bd064">
              Det var ju också mot den bakgrunden, inom parentes sagt, som
              jag sålde mina aktier i Vostok Nafta, för att inte diskussionen
              skulle kunna uppkomma. Det är fullt möjligt, om jag hade legat
              kvar med de där aktierna, att den bedömning som gjorts hade varit
              att det inte uppkommit någon jävssituation. Men jag tyckte att
              jag där ville ta ut säkerhetsavståndet, och det gjorde jag genom
              försäljningen.
            </seg>
            <seg n="e170204f">
              Det är väl svaret på frågan. Man ska följa det juridiska regelverket
              men det är något vidare än bara juridiskt. Där är Christina Weihes
              bedömning betydelsefull för mig.
            </seg>
            <seg n="1d9cab85">
              Jag tycker att det är bra att man har ett visst säkerhetsavstånd.
            </seg>
            <seg n="8de604ca">
              Om man ser det i ett annat perspektiv tycker jag att misstanken
              ändå kvarstår. Om nu den svenska regeringen hade tagit ställning
              i frågan tidigare under hösten hade det sannolikt blivit en annan
              diskussion än den som varit nu. Om man till exempel som en rad
              andra länder vid Östersjön hade tagit ställning och sagt att det
              inte ligger i svenskt intresse att gasledningsprojektet genomförs
              eller att vi till varje pris ska försöka göra allt som går för
              att se till att värna miljön i den här frågan hade vi sett en
              annan utveckling. Då hade sannolikt också Europeiska investeringsbanken
              tidigare under hösten sagt att man inte kommer att medfinansiera
              projektet. Då hade det blivit en helt annan och vidare diskussion.
              Men regeringen och Carl Bildt valde att vara passiva och defensiva
              och snarast formulera sig själva som ett slags miljömyndighet
              i frågan.
            </seg>
            <seg n="2db06fb5">
              Jag tycker, herr talman, att det är ovanligt för Carl Bildt att
              inte vilja ha en inställning i en sådan stor fråga som berör hans
              verksamhetsområde.
            </seg>
            <seg n="e5093802">
              Frågeställningen blir med det här perspektivet, herr talman:
              Var det inte i själva verket så att Vostok Nafta genom optionsavtalet
              hade en hållhake på den svenske utrikesministern under hösten
              2006? Jag tycker som sagt också att det är bra att man har ett
              visst säkerhetsavstånd.
            </seg>
          </u>
          <note n="3fd7da00">
            Herr talman! Carl Bildt avslutade frågeställningen med följande:
          </note>
          <note type="speaker" n="56efa8f8">
            Anf. 168 PER BILL (m):
          </note>
          <u who="per_bill_51abe7" xml:id="i-0105f28f30a26ee9-3" n="479ede5e">
            <seg n="040ad18b">
              Herr talman! Granskningen av Carl Bildt har rönt stort intresse
              och fått mycket tid i KU:s allmänna utfrågningar. Vi har ägnat
              mycket tid åt att titta på Carl Bildts uppdrag och de finansiella
              intressen som Carl Bildt har haft.
            </seg>
            <seg n="636d9218">
              Det har framför allt handlat om optionsinnehavet i företaget
              Vostok Nafta och risken för jäv i samband med ett regeringsbeslut
              den 9 november 2006. Den borgerliga alliansen anser att det inte
              är fråga om jäv eftersom Carl Bildt inte har haft något direkt
              ekonomiskt intresse av Peter Gaz. Det är det företaget det här
              handlar om. Vi har också gott stöd från juridisk expertis för
              detta.
            </seg>
            <seg n="be370ea5">
              Man kan lägga till att detta var en prolongation av ett ärende
              som i första vändan togs av den gamla socialdemokratiska regeringen
              med Morgan Johansson och Berit Andnor. Morgan brukar säga: Vi
              fick inte några 5 miljoner för att göra detta. Men det fick inte
              Carl Bildt heller.
            </seg>
            <seg n="b2282c9c">
              Granskningen av Carl Bildt handlar också om hur Carl har skött
              den ekonomiska redovisningen gentemot Statsrådsberedningen. Här
              är vi tydliga och klara med att Carl Bildt inte har levt upp till
              de krav som man bör ställa. Vi är tydliga när det gäller att han
              inte fullt ut har redovisat sitt innehav, vilket gör att vi påtalar
              detta. Carl Bildt har själv också medgivit att han har förbisett
              ett antal av optionerna i Legg Mason. Dessbättre har detta inte
              haft någon betydelse för själva jävsdiskussionen.
            </seg>
            <seg n="e2ceb622">
              Men, herr talman, det här är viktigt. Den information som finns
              skall vara korrekt. Det är just då som vi kritiskt kan granska
              framför allt människor som kommer från näringslivet och från organisationslivet,
              på vilket sätt de har olika bindningar eller när de har avvecklat
              dessa. Det är därför viktigt, anser vi i konstitutionsutskottet
              ett enigt konstitutionsutskott på denna punkt att de här sakerna
              redovisas korrekt.
            </seg>
            <seg n="71c176bf">
              Framför allt för mig, som vill att vi ska få människor som går
              in och ut ur politiken, är det här viktigt. Det här gör ju att
              man inte behöver gå från sin fädernesgård ifall man råkar bli
              jordbruksminister och att man kan bli forskningsminister trots
              att man har jobbat på Karolinska Institutet eller någonting annat.
              Det är därför det är viktigt att vi håller koll på detta. Och
              det är därför det är viktigt att man inte slarvar med redovisningarna.
            </seg>
            <seg n="a4860b3d">
              Herr talman! Oppositionen har även ifrågasatt Carl Bildts engagemang
              utanför politiken. När jag försöker titta på de engagemangen handlar
              det om fredsskapande arbete, arbete för frihandel, arbete med
              MR-frågor, utvecklande av vårt svenska näringsliv och uppmuntrande
              av IT-entreprenörer, för att ta några exempel.
            </seg>
            <seg n="362637a7">
              Herr talman! Jag tycker inte att det är någonting som man behöver
              skämmas för när man kommer till konstitutionsutskottet och berättar
              om det.
            </seg>
          </u>
          <note type="speaker" n="d5f833ee">
            Anf. 169 MORGAN JOHANSSON (s) replik:
          </note>
          <u who="morgan_johansson_c92f40" xml:id="i-c35915e427383c21-12" n="13f44f25">
            <seg n="eaaa4ed7">
              Herr talman! Per Bill försöker göra stor sak av att det faktiskt
              finns ett påpekande mot Carl Bildt i ert betänkande, nämligen
              när det gäller optionerna. Han glömde ju optioner för ungefär
              1 miljon kronor. Jag tror att han under utfrågningen hänvisade
              till att det hade fastnat i semesterposten eller hur det var.
              Det glömde han, och det har han medgett. Det vore mycket knepigt
              om ni inte hade påpekat det. Om ni hade slagit dövörat till och
              inte vågat säga ifrån när ni såg honom med handen i syltburken
              hade verkligen skam gått på torra land. Det får man kanske säga.
            </seg>
            <seg n="f2804386">
              Där gör ni ett sådant påpekande, men i allt annat flyttar ni
              praxis på många sätt. Det blir följden när man har majoritetsföreträdare
              som inte vågar ta sig ton gentemot sina egna ministrar. Då blir
              följden att man flyttar praxis. Vi såg i det förra ärendet att
              ni redan har flyttat praxis. Nu för tiden behöver statsministrar
              inte ens prata med sina statsråd innan man utser dem. Det är en
              ny praxis. Nu för tiden kan man besluta i ett ärende som ett enskilt
              företag har intressen i samtidigt som man väntar stora pengar
              från det företaget utan att man behöver anteckna sig som jävig.
            </seg>
            <seg n="b8c347c1">
              Låt mig för tydlighetens skull säga att man inte kan skylla på
              någon annan expertis på Statsrådsberedningen eller i övrigt. Det
              är alltid man själv som statsråd som har ansvar för jävsbedömningen
              i de situationerna. Det är ingen annan som har det ansvaret, ingen
              rättschef på Statsrådsberedning och ingen jurist i övrigt. Det
              är alltid man själv som ska göra den bedömningen.
            </seg>
            <seg n="bd7b7950">
              Min direkta fråga till Per Bill i det här skedet är: Är han inte
              orolig för hur han nu flyttar konstitutionell praxis därför att
              han är så förfärligt rädd för att kritisera sina egna?
            </seg>
          </u>
          <note type="speaker" n="7f5c63ce">
            Anf. 170 PER BILL (m) replik:
          </note>
          <u who="per_bill_51abe7" xml:id="i-0105f28f30a26ee9-4" n="479ede5e">
            <seg n="8ad2f6e0">
              Herr talman! Jag ska börja med att svara rakt och enkelt på den
              frågan. Nej, det är jag inte. Jag har sagt att vi i alla ärenden
              sätter upp ribban på samma nivå. Vi vill att man ska ha överträtt
              någon regel. Vi vill att man inte ska ha ett säkerhetsavstånd.
              Vi vill att det ska vara tydligt och klart att man har överträtt
              någonting. Det är det inte här när det gäller jävssituationen.
            </seg>
            <seg n="b4e26703">
              Jag har fått kritik för att jag har kallat Carl Bildt en stjärna.
              Det är farligt med sportklyschor, men det är flera som tycker
              om sportklyschor. Att använda sportklyschor är ett sätt att nå
              ut till en bred allmänhet. Jag hörde Morgan väsa under min utfrågning
              när jag nämnde Henrik Larssons namn. Morgan Johansson pratar ganska
              högt ibland, kan jag säga, när vi har våra utfrågningar. Men det
              är ganska kul och trevligt.
            </seg>
            <seg n="8db8266d">
              Jag tycker att Carl Bildt är en stjärna, men det innebär inte
              att han har någon annan regelbok att rätta sig efter än den som
              samtliga andra statsråd ska rätta sig efter. Att tro det är likadant
              som att tro att Henrik Larsson i HIF har någon möjlighet att få
              färre gula kort eller bli mindre utvisad på grund av att han har
              kommit tillbaka till svensk fotboll. Det är en absurd idé. Det
              finns ingen domare i Sverige som skulle komma på idén att behandla
              Henrik Larsson på ett annat sätt än vad man behandlar övriga duktiga
              spelare i elitserien.
            </seg>
          </u>
          <note type="speaker" n="864875b5">
            Anf. 171 MORGAN JOHANSSON (s) replik:
          </note>
          <u who="morgan_johansson_c92f40" xml:id="i-c35915e427383c21-13" n="13f44f25">
            <seg n="b0619e97">
              Herr talman! Jag vill ta upp två saker. Per Bill säger att det
              ska vara tydligt och klart om man har överträtt någonting, i annat
              fall tänker man inte säga ett ord av kritik. Nu menar jag självfallet
              att det var tydligt och klart. Väntar man sig att få 5 miljoner
              kronor av ett företag bara tre veckor senare när man fattar beslut
              i ett ärende där detta företag har stora intressen är det klart
              att det är tydligt och klart.
            </seg>
            <seg n="4ec86d52">
              Men det står i motsats till det vi annars brukar tala om, nämligen
              begreppet betryggande säkerhetsavstånd, det vill säga att vi ska
              ha en sfär, ett säkerhetsavstånd i förhållande till vad vi gör,
              som vi hävdar. Det ska inte alls vara tydligt, klart och belagt
              med både livrem och hängslen, utan det ska finnas ett betryggande
              säkerhetsavstånd. Det har vi sagt hittills. Är det också nu plötsligt
              en förskjutning av praxis? Tidigare pratade vi om betryggande
              säkerhetsavstånd. Nu pratar ni i majoriteten om att allt ska vara
              tydligt och klart, och helst ska det vara dömt i domstol också
              innan man vågar säga någonting. Den diskrepansen finns där väldigt
              tydligt.
            </seg>
            <seg n="89d0ad07">
              Det jag väste under utfrågningen var: Stackars Henke Larsson!
              Jag tyckte att det var tråkigt för honom att råka ut för den jämförelsen.
            </seg>
            <seg n="434e619c">
              Jag tror att Per Bill inte ska ta den här metaforen alldeles
              för långt. Jag tror att han kommer att placera sig fel på fotbollsplanen.
              Nu verkar Per Bill uppfatta sig själv som en av tränarna i ett
              av lagen. I själva verket är han en av domarna. Han ska vaka över
              reglerna. Jag har aldrig under en pågående fotbollsmatch hört
              en domare berömma enskilda spelare och gå fram och klappa dem
              om axeln och säga: Du är minsann en stjärna. Det har jag aldrig
              gjort. Och om jag skulle ha gjort det från åskådarläktaren hade
              jag verkligen sagt: Ut med domaren!
            </seg>
          </u>
          <note type="speaker" n="c6c6f630">
            Anf. 172 PER BILL (m) replik:
          </note>
          <u who="per_bill_51abe7" xml:id="i-0105f28f30a26ee9-5" n="479ede5e">
            <seg n="365fc209">
              Herr talman! Jag känner att sportklyschorna nu börjar hamna på
              djupt vatten. Jag tror att jag avstår från att fortsätta. Det
              är nog klokt.
            </seg>
            <seg n="f867e2f0">
              Det har, som Mikael Johansson har vidimerat, varit en skillnad
              i klimatet när vi har försökt att nå kompromisser när det har
              gällt den gamla regeringen och när det har gällt den nya regeringen.
              Man kan naturligtvis säga att det är några som inte vågar ta sig
              ton mot den nya regeringen. Eller också kan man säga att det inte
              har funnits några öppningar, några möjligheter till kompromisser
              och att det redan var skrivet i sten att man skulle rikta kritik
              mot vissa ministrar.
            </seg>
            <seg n="f7b15ae9">
              Jag avstår från att recensera minoriteten, men jag har verkligen
              försökt att, precis som Ingvar Svensson, titta på de fem reservationer
              som finns och se om det är någon av dem där jag tycker att det
              finns en ordentlig substans, där vi verkligen skulle ha kunnat
              komma varandra närmare. Jag vill inte att vi går mot en praxis
              där man till exempel ska fundera över om det är någon minister
              som äger ett visst antal aktier i ett investmentbolag i Sverige.
              Nu måste vi bums titta på vilka bolag som detta investmentbolag
              äger. Sedan måste vi kontrollera samtliga dotterbolag till dessa
              bolag som ägs av investmentbolaget. Det leder alldeles för långt.
              Avståndet till det som ska anses vara jäv är för stort. Vi skulle
              dra i gång en jätteapparat för någonting som inte skulle tjäna
              något syfte.
            </seg>
          </u>
          <note type="speaker" n="10ef2a7b">
            Anf. 173 STEFAN TORNBERG (c):
          </note>
          <u who="stefan_tornberg_ce5c0c" xml:id="i-d2f19f5d3fe199b2-4" n="28ab379f">
            <seg n="dd8844b9">
              Herr talman! Det är viktigt att statsrådens ekonomiska förhållanden
              redovisas och granskas. Men det är också viktigt att poängtera
              att den granskning som det nu handlar om gäller Carl Bildts uppdrag
              och ekonomiska förhållanden under hans tid som utrikesminister.
              Det är det vi i konstitutionsutskottet har att granska. Det är
              också viktigt att vi granskar det. Det står i regeringsformens
              6 kap. 9 § att statsråd inte ska inneha uppdrag eller utöva verksamhet
              som kan rubba förtroendet för honom eller henne.
            </seg>
            <seg n="9916f6ea">
              Detta är också en fråga som har varit föremål för en rad tidigare
              granskningar i tidigare regeringar. Det har också kommit fram,
              både i de granskningarna och i skrivelser från både socialdemokratiska
              och borgerliga regeringar, att det är omöjligt att ha ett strikt
              regelverk i denna fråga.
            </seg>
            <seg n="31acf54e">
              Samtidigt har det utvecklats en etablerad praxis när det gäller
              detta. Det innebar att regeringen den 16 oktober förra året beslutade
              om en anmälningsskyldighet för vissa innehav av finansiella instrument
              som i sak överensstämmer med det beslut som den socialdemokratiska
              regeringen fattade 1997. Statsråden i alliansregeringen kom överens
              om rutiner som stämde överens med de rutiner som gällde före regeringsskiftet.
            </seg>
            <seg n="de61be6d">
              Det finns en lite bakvänd argumentation, upplever jag, från reservanterna.
              Man hävdar att eftersom Carl Bildt är en del av alliansregeringen
              borde vi ha lättare för att kritisera honom. Morgan Johansson
              hävdade till och med att så fort det handlar om statsråd i den
              nuvarande regeringen fanns det inte några enhälliga uttalanden.
              Men så är inte fallet. Både när det gäller Andreas Carlgren, Mats
              Odell och Anders Borg är det ett enhälligt utskott som uttalar
              sig, och i samtliga fall finns det också påpekanden i utskottets
              ställningstagande.
            </seg>
            <seg n="73a02ad8">
              Herr talman! Jag tycker att det är helt klart att KU:s granskning
              visar att Carl Bildt inte var jävig i regeringsbeslutet den 9
              november. Han hade inte ekonomiska intressen i Peter Gaz, och
              beslutet hade ingen inverkan på hans ekonomiska intressen i övrigt.
            </seg>
            <seg n="82d4d511">
              Det är också viktigt att påpeka att de uppgifter som lämnats
              till Statsrådsberedningen är korrekta. Vi konstaterade ju i ett
              enigt utskott att Carl Bildt har underlåtit att anmäla sitt totala
              innehav av optioner i Legg Mason. Samtidigt är inte detta något
              som påverkar jävsfrågan på något sätt.
            </seg>
            <seg n="e8f29cf0">
              Herr talman! I en tidigare debatt här påpekade jag att den sittande
              regeringen är ett undantag på grund av sin starka parlamentariska
              förankring. Det är bra, men det är också viktigt med andra perspektiv
              i en regering. Vi diskuterar också i utskottets betänkande värdet
              av att kunna gå in i och ut ur politiken. Precis som Per Bill
              sade förutsätter det också att vi har en tydlig granskning av
              statsrådens ekonomiska förhållanden och uppdrag i övrigt.
            </seg>
            <seg n="24143cb5">
              Detta har varit ett omfattande ärende både i antalet sidor och
              när det gäller konstitutionsutskottets arbete. Carl Bildt hade
              ju ett osedvanligt stort engagemang när han kom tillbaka som utrikesminister.
              Samtidigt var också det engagemanget och de stora kontaktytorna
              en stark anledning, antar jag, till att statsminister Fredrik
              Reinfeldt utsåg honom till utrikesminister.
            </seg>
            <seg n="6f44e60d">
              Herr talman! Jag konstaterar att det i detta ärende inte förekommer
              någon anledning att rikta kritik mot utrikesminister Carl Bildt.
            </seg>
          </u>
          <note type="speaker" n="b09f3dc0">
            Anf. 174 MORGAN JOHANSSON (s) replik:
          </note>
          <u who="morgan_johansson_c92f40" xml:id="i-c35915e427383c21-14" n="13f44f25">
            <seg n="0c8d7eac">
              Herr talman! Stefan Tornberg sade att Carl Bildt hade ett osedvanligt
              stort engagemang, och det var väl kanske ett understatement. 56
              uppdrag listade han till att börja med när han gick in som utrikesminister
              och skulle avsäga sig allt detta. En del har han dock kanske missat,
              i alla fall om man får tro en del av organisationerna själva som
              uppger att han faktiskt finns kvar hos dem.
            </seg>
            <seg n="f37c53ce">
              Jag hade tänkt ställa en annan fråga till Stefan Tornberg. I
              Centern brukar man ju ändå vara känslig för frågor när det gäller
              etiska överväganden och när det rör sådant som till exempel vilka
              ekonomiska intressen man kan ha och i vilka företag.
            </seg>
            <seg n="280e8247">
              En av de aktieportföljer som Carl Bildt hade var den i Lundin
              Oil. Stefan Tornberg vet ju hur kontroversiellt det företaget
              är. Han har följt med under utfrågningarna, och han har säkert
              tagit del av Human Rights Watch-rapporten som ju är oerhört kritisk
              mot just Lundin Oil och mot Carl Bildt i detta läge, men framför
              allt mot Lundin Oil.
            </seg>
            <seg n="a3d9943a">
              Jag tror att vi kan vara överens om att man som minister inte
              ska äga vissa aktier. Om man är finansminister ska man inte äga
              aktier i bank, om man är försvarsminister ska man inte äga aktier
              i Bofors. Här har vi ett företag som anklagas för att i maskopi
              med Sudans regim ha blundat för men kanske också rent av varit
              inblandade i, eller i vart fall inte slagit larm om, folkfördrivningen
              och grova kränkningar av de mänskliga rättigheterna. Det är det
              som är kritiken. Jag vet inte vad som ligger i den, men det är
              det som är kritiken från Human Rights Watch.
            </seg>
            <seg n="21e1294a">
              Min fråga till Stefan Tornberg är: Tycker han att en utrikesminister
              ska ha aktier i ett sådant företag?
            </seg>
          </u>
          <note type="speaker" n="c3076fa2">
            Anf. 175 STEFAN TORNBERG (c) replik:
          </note>
          <u who="stefan_tornberg_ce5c0c" xml:id="i-d2f19f5d3fe199b2-5" n="28ab379f">
            <seg n="6baeacba">
              Herr talman! Det vi har prövat nu är Carl Bildts engagemang under
              hans tid som utrikesminister. Det har ju under utskottets granskning
              kommit fram tydligt att han har avvecklat den aktiva förvaltningen
              av sin aktieportfölj sedan han tillträdde som utrikesminister.
              Jag tycker att det är viktigt att man håller sig till att det
              är en aktiv förvaltning av aktier som inte ska vara tillåten inte
              en värdering av vilka aktier som finns i portföljen.
            </seg>
            <seg n="d073c812">
              Jag har förstått och det kom också fram tydligt under utfrågningen
              att inte ens Carl Bildt har kunskap om vilka aktier som finns
              i portföljen. Jag kommer inte ihåg om det var Vostok Nafta eller
              Lundin Oil som han hade fått rapport om inte var kvar i portföljen
              dagarna innan den senaste utfrågningen i konstitutionsutskottet.
            </seg>
            <seg n="57de269b">
              Det viktiga är alltså att det inte sker någon aktiv förvaltning
              av aktier, inte vilka aktier det handlar om.
            </seg>
          </u>
          <note type="speaker" n="82de54e3">
            Anf. 176 MORGAN JOHANSSON (s) replik:
          </note>
          <u who="morgan_johansson_c92f40" xml:id="i-c35915e427383c21-15" n="13f44f25">
            <seg n="182b9b20">
              Herr talman! Då kanske våra synsätt skiljer sig lite åt när det
              gäller detta. Först och främst ska man återigen säga att bestämmelsen
              i regeringsformen 6 kap. 9 § säger att man inte ska ha sådana
              engagemang som kan rubba ens förtroende. Det är viktigt att hålla
              på.
            </seg>
            <seg n="ec967b11">
              Här gäller också resonemanget om betryggande säkerhetsavstånd.
              Där har man kunnat göra olika som statsråd. Ett exempel är när
              Leif Pagrotsky blev handelsminister. Då lade han också över sitt
              aktieinnehav till en diskretionär förvaltare som tog hand om det.
              Han sade dock en sak, och det var att han inte ville ha några
              aktier i enskilda företag för att det alltid kommer att påverka
              förtroendet för honom på olika sätt, bland annat för att sådana
              här frågor kan komma att ställas. Därför placerades allting i
              olika former av fonder, i ett mer spritt ägande så att säga.
            </seg>
            <seg n="f2f7bbd5">
              Någon sådan formulering hade Carl Bildt över huvud taget inte.
              Han verkar inte alls ha haft något intresse av att den som tog
              över förvaltningen skulle göra sig av med aktierna i Lundin Oil,
              utan han lät dem ligga kvar under en stor del av hösten.
            </seg>
            <seg n="909d23f9">
              Här har vi alltså ett företag som är oerhört ifrågasatt i ett
              område som har stor utrikespolitisk relevans hela folkmordsdiskussionen
              i Darfur och hela krigssituationen. Sudan utnämndes i går till
              världens mest instabila land.
            </seg>
            <seg n="e84f927a">
              Hur ska en utrikesminister kunna agera med bibehållet förtroende
              i de frågorna om han hela tiden kopplas samman med de ekonomiska
              förbindelser han har? Handen på hjärtat, Stefan Tornberg, hade
              det inte varit bättre att han hade sagt till sin förvaltare att
              placera var som helst men göra sig av med aktierna i Lundin Oil?
              Om han hade klippt alla band till det företaget, hade inte det
              varit att iaktta det betryggande säkerhetsavstånd som man bör
              ha?
            </seg>
          </u>
          <note type="speaker" n="4b20eecc">
            Anf. 177 STEFAN TORNBERG (c) replik:
          </note>
          <u who="stefan_tornberg_ce5c0c" xml:id="i-d2f19f5d3fe199b2-6" n="28ab379f">
            <seg n="dd476ee9">
              Herr talman! Det är viktigt att komma ihåg att det inte är Lundin
              Oil som vi i denna kammardebatt har att diskutera, utan det är
              Carl Bildts ekonomiska förehavanden under hans tid som utrikesminister.
              Det viktiga där är att det inte sker någon aktiv aktieförvaltning
              och att han inte personligen är med och påverkar innehavet i sin
              aktieportfölj.
            </seg>
            <seg n="ba45d607">
              Jag tycker att KU:s granskning på ett tydligt sätt visat att
              han tydligt lever upp till det beslut som regeringen har fattat
              och den överenskommelse som finns mellan statsråden i den sittande
              regeringen.
            </seg>
          </u>
          <note type="speaker" n="911a342e">
            Anf. 178 MARIANNE BERG (v) replik:
          </note>
          <u who="marianne_berg_93b5f2" xml:id="i-eb088f8b18bad829-7" n="5a1b67fe">
            <seg n="d01c6c74">
              Herr talman! Min första fråga är: Om detta inte är jäv, var går
              då gränsen för att ha ett betryggande säkerhetsavstånd? Det är
              en fråga i detta ärende när det gäller beslutet den 9 november.
            </seg>
            <seg n="6e45408f">
              Utrikesminister Carl Bildt har det yttersta ansvaret för att
              redogöra för sina uppdrag, sina värdepapper och sina intressen.
              Vi kommer då till det ärende som hänför sig till beslutet den
              9 november. Man ska vid utskottsutfrågningarna redovisa allt.
              Inte ens rättschefen Christina Weihe hade en aning om de kopplingar
              som fanns mellan Peter Gaz, Gazprom och Vostok Nafta. Detta hade
              Carl Bildt glömt eller låtit undanhålla för att det inte skulle
              komma upp i dagen. Det tycker jag är skrämmande. Hon fick frågan
              vid ett par tillfällen men svarade inte på frågan. Hur ser Stefan
              Tornberg på det?
            </seg>
            <seg n="a7d899f9">
              Min sista fråga är återigen: Om detta inte var jäv, var går då
              gränsen för att ha ett betryggande säkerhetsavstånd?
            </seg>
          </u>
          <note type="speaker" n="0a6be43d">
            Anf. 179 STEFAN TORNBERG (c) replik:
          </note>
          <u who="stefan_tornberg_ce5c0c" xml:id="i-d2f19f5d3fe199b2-7" n="28ab379f">
            <seg n="edb551fa">
              Herr talman! Jag ska inte svara för rättschefen i Statsrådsberedningen,
              Christina Weihe, men jag kan konstatera att hon på samma sätt
              som jag har konstaterat att Carl Bildt inte hade några ekonomiska
              intressen i Peter Gaz. Det är väl det som den här granskningen
              handlar om. Det beslutet påverkade inte heller på något annat
              sätt hans ekonomiska intressen i övrigt. Då förekommer inget jäv.
              Då är det ingen jävssituation.
            </seg>
          </u>
          <note type="speaker" n="1eb90575">
            Anf. 180 MARIANNE BERG (v) replik:
          </note>
          <u who="marianne_berg_93b5f2" xml:id="i-eb088f8b18bad829-8" n="5a1b67fe">
            <seg n="74cd3884">
              Herr talman! Då har jag en fråga till det förekommer inget jäv.
              Men då finns det en annan KU-utfrågning under samma tema som vi
              hade den 19 april med statsministern. Då kom samma fråga upp:
              Kände statsministern till kopplingarna mellan Peter Gaz, Gazprom
              och Vostok Nafta?
            </seg>
            <seg n="9f709fe0">
              Jag fick inget svar den gången heller. Jag frågade två gånger.
              Då blir jag lite fundersam. Om man hade känt till kopplingarna
              men inte tycker att det var ett jäv kunde man ha sagt det klart
              och tydligt: Javisst, jag kände till de kopplingarna, men det
              förekommer inget jäv.
            </seg>
            <seg n="41955595">
              Men ingen vidhöll att man kände till det och svarade inte tillräckligt
              på frågan, varken, som jag begärde, med ett ja eller ett nej.
              Så då är min fråga åter till Stefan Tornberg: Anser du att Carl
              Bildt skulle ha informerat både Christina Weihe och statsminister
              Fredrik Reinfeldt om kopplingarna mellan bolagen? Om det inte
              är jäv tycker jag att det är väldigt konstigt att man inte rakt
              ut kan säga: Jo, vi kände till kopplingarna, men vi bedömer det
              inte som jäv.
            </seg>
          </u>
          <note type="speaker" n="f909a060">
            Anf. 181 STEFAN TORNBERG (c) replik:
          </note>
          <u who="stefan_tornberg_ce5c0c" xml:id="i-d2f19f5d3fe199b2-8" n="28ab379f">
            <seg n="57a10e5f">
              Herr talman! Jag ska inte svara för statsministern heller i den
              här frågan. Jag kan konstatera att det inte förekom några ekonomiska
              intressen. Jag kan göra bedömningen att de kopplingar som fanns
              mellan Peter Gaz och de övriga bolagen inte påverkade Carl Bildts
              ekonomiska intressen. Därför var det inget jäv i den här situationen.
            </seg>
          </u>
          <note type="speaker" n="9bf46c62">
            Anf. 182 MAURICIO ROJAS (fp):
          </note>
          <u who="mauricio_rojas_02ffb5" xml:id="i-6cebb92c612bde52-13" n="c21cae6e">
            <seg n="352bb5eb">
              Herr talman! Jag skulle vilja börja med en liten reflexion över
              den person som vi diskuterar i dag, Carl Bildt. Olof Palme och
              Carl Bildt är de politikerpersonligheter som är de i särklass
              mest erkända som Sverige har producerat under de senaste 30 åren.
              Dessa människor har en förmåga att alstra en hel del negativa
              känslor. Hatet mot Palme är mycket välkänt. De briljerar för mycket.
              De kanske tjänar för mycket. De sitter i alldeles för många styrelser.
              De är helt enkelt ett hot mot jantelagen.
            </seg>
            <seg n="fc57a946">
              Jantelagen är en mycket hård lag. Den smakar surhet och bitterhet.
              Någonstans frågar man sig: Varför inte jag? Vem tror han att han
              är, Olof Palme eller Carl Bildt?
            </seg>
            <seg n="d81f310c">
              Jag tror att mycket av den här granskningen har utvecklats till
              en process över ett liv, Carl Bildts liv. Vi går in i tidigare
              skeden, vi tittar på uppdragen som inte har något med hans nuvarande
              ställning som utrikesminister att göra. Man försöker utmåla en
              man som med Morgan Johanssons ord är girig. Man skulle kunna jämföra
              den mannen med en känd fotbollsspelare, men jag ska inte gå in
              på fotbollen. Stackars fotbollsspelaren, sade Morgan Johansson.
              Det finns surhet, bitterhet, något som smakar illa i det här.
            </seg>
            <seg n="891fbdac">
              Det hindrar inte att vi ska behandla en Olof Palme eller en Carl
              Bildt på samma sätt som alla andra statsråd. Men vi ska inte glömma
              vilka de är och vilka känslor de provocerar fram. För de är viktiga,
              också i det här sammanhanget.
            </seg>
            <seg n="e398265b">
              Vi har sett att för att kunna klandra eller smutsa ned Carl Bildt
              har man gjort något mycket ovanligt, jag skulle vilja säga alldeles
              nytt, i KU-praxisen. Man ger sig på några företag, försöker i
              KU-sammanhang brännmärka företag. Det har vad jag vet aldrig inträffat
              tidigare. Men nu har vi en ny praxis som jag skulle vilja kalla
              för Morgan-Johansson-doktrinen. Som han sade för några minuter
              sedan: Vissa aktier ska man inte äga.
            </seg>
            <seg n="3905b944">
              När kommer listan, Morgan Johansson, över aktier man inte ska
              få äga? Och varför ska vi i detta sammanhang, i konstitutionsutskottet,
              diskutera dessa frågor? Vad har vi att göra med detta? Är det
              möjligt att du i din iver att smutskasta Bildt överträder en praxis
              i konstitutionsutskottet och omvandlar utskottet till en brännmärkande
              maskin mot de företag som du ogillar och som du har rätt att ogilla?
            </seg>
            <seg n="89fb75e2">
              Någon annanstans har du rätt att säga att man inte får äga dessa
              aktier eller att man inte får äga några aktier alls för det är
              kapitalism, vad vet jag men inte i ett KU-sammanhang. Vi har inte
              rätt att börja röra oss i den riktningen. Det har vi gjort, och
              det är klandervärt. Det är inte bra för konstitutionsutskottet.
            </seg>
            <seg n="3682f397">
              Det är många andra mer patetiska inslag som måste lyftas fram.
              Det handlar om listan med Bildts olika uppdrag som leder till
              att det i reservationen från oppositionen står att han ska rätta
              eller dementera alla de hemsidor som har hans namn någonstans.
              Jag trodde att man skulle föreslå att man skulle censurera vissa
              hemsidor, men som tur är finns det inte censurkrav här. Mina vänner,
              någon måtta måste det finnas.
            </seg>
            <seg n="29de8f63">
              Det finns två relevanta konstitutionellt viktiga frågor: Har
              utrikesminister Carl Bildt någon koppling till uppdrag, något
              som kan rubba förtroendet för utrikesministern, med de här företagen
              som vi har pratat om eller med andra? Svaret är nej. Det svarade
              Carl Bildt mycket tydligt och rakt.
            </seg>
            <seg n="9a8667fd">
              Det handlar om jävsfrågan. I den frågan vill jag att vi lyssnar
              noggrant till vad den högsta juridiska experten i Regeringskansliet,
              Christina Weihe, upprepade fem gånger. Tre av dessa gånger var
              med anledning av frågor från Morgan Johansson som har en viss
              förmåga att ifrågasätta de svar som ges, också av experter som
              är opolitiska, som har varit i samma ställning under socialdemokratisk
              regering och som då inte ifrågasattes givetvis.
            </seg>
            <seg n="cc6f3aeb">
              Men nu frågar man samma sak tre gånger och får samma nekande
              svar, och man envisas med att konkludera: Ja, men det var jäv.
            </seg>
            <seg n="9cc4d511">
              Jag tillåter mig att citera vad Christina Weihe säger: Jävsbestämmelserna
              är ganska tydliga, och jag bedömer det vara klart att det inte
              förelåg jäv i det här ärendet. Återigen. Vid den genomgången gjordes
              bedömningen att det inte fanns misstanke om jäv i det här ärendet.
              Jag kan bara konstatera att jag gör ingen annan bedömning i dag.
            </seg>
            <seg n="3af6a542">
              Det säger Christina Weihe med alla korten på bordet. Hon hade
              ingen anledning att göra någon annan bedömning.
            </seg>
            <seg n="162a251a">
              Om vi kallar experter till konstitutionsutskottet tror jag att
              man åtminstone ska försöka lyssna till vad de säger.
            </seg>
          </u>
          <note type="speaker" n="f64defea">
            Anf. 183 MORGAN JOHANSSON (s) replik:
          </note>
          <u who="morgan_johansson_c92f40" xml:id="i-c35915e427383c21-16" n="13f44f25">
            <seg n="db17f949">
              Herr talman! Ju längre kvällen lider, desto sämre blir argumenten.
              Det hänger kanske ihop med att vi börjar bli lite trötta, så också
              Mauricio Rojas, som har varit uppe mycket under debatten. Det
              är klart att det är ett tecken när man griper efter halmstrån
              och börjar göra de här jämförelserna.
            </seg>
            <seg n="a24d9b26">
              För Per Bill är Carl Bildt som Henke Larsson. För Mauricio Rojas
              är Carl Bildt som Olof Palme. Vem blir det härnäst? Nelson Mandela?
              Jesus? Finns det inget stopp någonstans på personkulten av Carl
              Bildt, på denna idoldyrkan?
            </seg>
            <seg n="f8b417aa">
              Förstår inte Mauricio Rojas att han som ledamot av konstitutionsutskottet
              måste kunna lyfta sig från sina enkla argument? Även om han tycker
              att Carl Bildt är alldeles för bra måste han alltid se till själva
              handlingarna och inte till själva personen.
            </seg>
            <seg n="312575a3">
              Olof Palme hade väl aldrig tagit emot 5 miljoner kronor från
              Vostok Nafta och samtidigt suttit och bestämt i regeringsärenden
              som berörde Vostok Nafta. Olof Palme hade väl aldrig engagerat
              sig i ett företag som Lundin Oil, som inom parentes sagt under
              Adolf Lundin gjorde affärer med Sydafrika under apartheidtiden.
              Skulle Olof Palme ha engagerat sig i det företaget?
            </seg>
            <seg n="b491f4d6">
              Jag tycker att vi ska lugna ned diskussionen lite. Det är inte
              jag som har gått fram med några nya doktriner. Däremot är det
              Mauricio Rojas som har gått fram med något slags Rojasdoktrin,
              nämligen att det kvittar vilka aktier ett statsråd har han kan
              ha aktier var som helst.
            </seg>
            <seg n="935de883">
              Då är min fråga: Tycker han att en finansminister kan ha aktier
              i bank? Tycker han att en försvarsminister kan ha aktier i Bofors?
              Om han svarar ja på de frågorna har han lanserat en ny doktrin.
              Om han svarar nej på de frågorna måste han också bedöma relevansen
              i olika aktieportföljer som statsråd har.
            </seg>
          </u>
          <note type="speaker" n="ebb87f2a">
            Anf. 184 MAURICIO ROJAS (fp) replik:
          </note>
          <u who="mauricio_rojas_02ffb5" xml:id="i-6cebb92c612bde52-14" n="c21cae6e">
            <seg n="16f53f01">
              Herr talman! Vår trötthet ska vi försöka att inte recensera,
              och inte minst argumentera att det blir sämre argument. Det är
              ett ganska märkligt sätt att argumentera kanske för att du är
              trött.
            </seg>
            <seg n="2104a282">
              Jag vill verkligen erkänna Olof Palme som en stor politiker.
              Men det är inte vi som erkänner detta. Dessa människor får ett
              erkännande som vi inte kan förneka. Sedan början av 70-talet finns
              det två politiker i Sverige som har fått ett internationellt erkännande
              de har inte några paralleller under den tiden och det är Olof
              Palme och Carl Bildt. Hur ska man ifrågasätta en sådan sak?
            </seg>
            <seg n="90d8cd4d">
              Jag säger detta för att vi ser ett drag i kritiken mot dessa
              personer, dessa personligheter, som smakar surt och bittert. Du
              sade i en av dina frågor till Carl Bildt: Jag får aldrig sådana
              brev med 1 miljon kronor i min post. Nej, det får du inte, Morgan
              Johansson.
            </seg>
            <seg n="8c61fdfb">
              Listan: När kommer konstitutionsutskottets lista över de aktier
              som man ska få äga? När ska vi brännmärka dessa företag som du
              tycker och jag kan tycka och många andra kan tycka inte är bra?
              Under inkvisitionens tid kallades detta Index. Där satte man de
              böcker som skulle brännas och brännmärkas. Det är inte vår roll,
              Morgan Johansson, inte alls.
            </seg>
            <seg n="63098305">
              När man ger sig in på dessa företag på det vis som du gör missbrukar
              man konstitutionsutskottets roll.
            </seg>
          </u>
          <note type="speaker" n="b58db12a">
            Anf. 185 MORGAN JOHANSSON (s) replik:
          </note>
          <u who="morgan_johansson_c92f40" xml:id="i-c35915e427383c21-17" n="13f44f25">
            <seg n="1ae195b6">
              Herr talman! Mauricio Rojas vecklar in sig mer och mer i sin
              personkult. Jag behöver inte ta det vidare, men jag kan bara konstatera
              att jag nog inte tycker att en socialdemokratisk ledamot av KU
              skulle ha uttryckt sig på det sättet om socialdemokratiska statsråd
              under den förra mandatperioden. Då hade jag också reagerat som
              statsråd, som jag var vid den tidpunkten. Som socialdemokratisk
              ledamot ska man stå fri i förhållande till sina statsråd och inte
              ägna sig åt den typ av idoldyrkan som Mauricio Rojas verkar göra.
              Jag tycker inte att det anstår ledamöter av KU.
            </seg>
            <seg n="895279f4">
              Mauricio Rojas frågar: När kommer listan? Vill jag brännmärka
              företag? Vill jag bränna böcker? Är jag som man var under inkvisitionen?
              Kan vi inte lugna ned diskussionen lite?
            </seg>
            <seg n="5f4ee022">
              Jag ställde två enkla frågor till Mauricio Rojas: Tycker han
              att en finansminister ska ha aktier i en bank? Tycker han att
              en försvarsminister ska ha aktier i Bofors? Det är väldigt enkelt.
              Jag tycker inte det. Har man väl sagt det måste man också vara
              beredd att diskutera vilka jävssituationer som kan uppkomma, med
              de innehav som man har.
            </seg>
            <seg n="a069e7aa">
              Jag konstaterade i det förra replikskiftet att man har löst det
              olika för olika statsråd. Man har en särskild förvaltare därför
              att man inte vill ha med det här att göra. Man har också varit
              tydlig inför den förvaltaren att man inte vill ha en viss typ
              av aktier. Jag hänvisade till Leif Pagrotsky, som hade gjort så
              som handelsminister, bland annat med ansvar för vapenexporten
              och de frågorna. Man ville inte ha någon befattning alls med det.
            </seg>
            <seg n="f60f1779">
              Min fråga var: Tycker Mauricio Rojas att man kan ha vilka aktier
              som helst som ansvarig minister utan att bli ifrågasatt och utan
              att KU ska få säga någonting om det, till exempel finansministern
              och försvarsministern? Tycker han det?
            </seg>
          </u>
          <note type="speaker" n="8c306a58">
            Anf. 186 MAURICIO ROJAS (fp) replik:
          </note>
          <u who="mauricio_rojas_02ffb5" xml:id="i-6cebb92c612bde52-15" n="c21cae6e">
            <seg n="d25102f6">
              Herr talman! Nu har vi fått en början på Morgan Johanssons lista.
              Det är Bofors om man är försvarsminister, och det är bankerna
              Nordea och alltihop om man är finansminister. Det borde kanske
              också gälla näringsministern, och varför inte statsministern?
            </seg>
            <seg n="12459f5b">
              Tänk om man är statsminister i Sverige och råkar äga aktier i
              något företag någonstans i Sverige? Är det inte jäv, Morgan Johansson,
              man hamnar i då? Är det så vi ska diskutera saken, det vill säga
              att statsministern inte får äga aktier någonstans därför att han
              är jävig eftersom han styr över hela landet? Så är inte fallet.
              Kanske det är så med ditt sätt att tänka, men ditt sätt att tänka
              är rätt apart i det avseendet.
            </seg>
            <seg n="7aa39515">
              Vi har vissa krav. De aktier man har ska läggas i en viss förvaltning.
              Det har Carl Bildt gjort. Det har också ministrar i den socialdemokratiska
              regeringen som har haft aktieinnehav gjort.
            </seg>
            <seg n="0c8e3c46">
              Jag har inga ambitioner, och jag skulle tycka att det vore något
              mycket negativt om vi i konstitutionsutskottet skulle fortsätta
              med det du har initierat: Kalla hit företagsledare och sätta deras
              företag och deras gärning inför skranket i konstitutionsutskottet
              det gjorde du med Lundin Petroleum och med Vostok Nafta och börja
              gå igenom företagets historia: Vad gjorde ni i Afrika då? Vad
              gjorde ni här? Vad gjorde ni där?
            </seg>
            <seg n="f70e00e9">
              Det är inte vår roll. Det är inte konstitutionsutskottets uppgift.
              Du har missbrukat vår mycket viktiga ställning i vårt konstitutionella
              system.
            </seg>
          </u>
          <note type="speaker" n="f8d26103">
            Anf. 187 INGVAR SVENSSON (kd):
          </note>
          <u who="ingvar_svensson_4c39cd" xml:id="i-3dfef6e777b49c48-12" n="5a90860a">
            <seg n="4e4e8fd3">
              Herr talman! Vi har hört tre olika uttal av namnet på rättschefen
              i Statsrådsberedningen. Det är Mauricio Rojas som har rätt om
              namnet. Hon heter Weihe.
            </seg>
            <seg n="3bee28c2">
              De här frågeställningarna är intressanta när det gäller jävsfrågan.
              Vad som inte framgått så mycket i debatten här i och för sig har
              jag kanske lyssnat dåligt; så blir det lätt när man börjar bli
              trött efter en lång dags debatterande är att det egentligen inte
              finns några motsättningar mellan oppositionen och majoriteten
              när det gäller sakägarjäv och intressejäv. Vi är överens om att
              det inte kan vara klarlagt att något sådant föreligger.
            </seg>
            <seg n="c885e0c0">
              I reservationen säger oppositionen att det kan förekomma ett
              delikatessjäv. Det är fullständigt klart, säger man. Vi har inte
              gjort en närmare analys av det där i vår text.
            </seg>
            <seg n="a86eee88">
              Det intressanta med delikatessjävet är att det bygger på att
              det finns en särskild omständighet som är ägnad att rubba förtroendet
              för Carl Bildts opartiskhet i ärendet. Här kan man finna ett utrymme
              för tyckande i sammanhanget. Jag medger att det finns ett utrymme
              för tyckande när det gäller delikatessjäv. Men på något sätt uppfattar
              jag att man tar 6 kap. 9 § regeringsformen baklänges. Sedan kan
              man kritisera Carl Bildt i sammanhanget. Det finns alltså ett
              utrymme här.
            </seg>
            <seg n="22d2386b">
              Etikkommittén säger att det är möjligt för utskottet att göra
              den bedömningen utifrån de regler som regeringen satt upp. Ytterst
              tillkommer det utskottet att göra det, säger man i sina papper.
            </seg>
            <seg n="b00b978e">
              Jag har några frågeställningar som det är intressant att belysa
              här. Jag blir nämligen lite konfunderad när jag läser reservationen
              där man säger: Etikkommittén har i sina rekommendationer för statsråds
              placeringar uttalat att statsråd bör avhålla sig från optioner.
            </seg>
            <seg n="871b1ba8">
              Men så står det faktiskt inte! Det står att statsråd bör avhålla
              sig från placeringar i aktier och optioner. Det är en helt annan
              sak, för det är ett aktivt handlande. Jag tycker att man där byggt
              upp ett resonemang omkring något som inte riktigt stämmer.
            </seg>
            <seg n="fe9cbbf3">
              Per Bill var inne på frågan om innehavet av optioner i Legg Mason.
              Jag kan bara notera att oppositionen över huvud taget inte kritiserar
              detta. Majoriteten kritiserar dock Carl Bildt. Man säger att uppgifter
              ska vara korrekta och heltäckande.
            </seg>
            <seg n="bbb1e1dd">
              När det gäller aktieinnehavet i Lundin Petroleum den debatten
              har Rojas tidigare här fört med Morgan Johansson står det i reservationen:
              Aktieinnehavet var därför enligt utskottets uppfattning olämpligt,
              och Carl Bildt borde omedelbart vid tillträdet som utrikesminister
              ha gjort sig av med det.
            </seg>
            <seg n="5d538dc4">
              Ja, det är en ganska intressant frågeställning. Konstitutionsutskottet
              ska alltså skaffa sig kompetens att bedöma kvaliteten på aktier.
              Detta är en innovation. Vi skulle alltså göra en materiell prövning
              av aktier.
            </seg>
            <seg n="5b130246">
              Här säger Etikkommittén och även både tidigare och för den delen
              nuvarande regering att det kan finnas en jävssituation eller problem
              i sammanhanget. Men om man överför det här innehavet till extern
              förvaltning har man löst problematiken.
            </seg>
            <seg n="65fe0b7f">
              Sedan kan jag inte låta bli att notera att man avslutar reservationen
              med att säga:
            </seg>
            <seg n="910ee5d6">
              Utskottet noterar det vidare som anmärkningsvärt att Carl Bildt
              underlåtit att svara på frågor från utskottet i den form som utskottet
              begärt.
            </seg>
            <seg n="34a32174">
              Vilken grund för kritik ligger egentligen i det? Vi fick faktiskt
              svar på frågorna även om det inte var i den form som utskottet
              av rent arbetsmässiga skäl helst ville ha.
            </seg>
          </u>
          <note type="speaker" n="7d49923c">
            Anf. 188 ULF HOLM (mp):
          </note>
          <u who="ulf_holm_0cd69a" xml:id="i-97d3225ecea86e11-0" n="93f15fa0" next="i-ce5f54e1f48e3898-0">
            <seg n="555e2055">
              Herr talman! Den 20 oktober förra året anmälde jag utrikesminister
              Carl Bildt till konstitutionsutskottet. Jag ville att konstitutionsutskottet
              skulle granska huruvida utrikesminister Carl Bildt kunde vara
              eller hamna i en jävssituation med anledning av hans aktieinnehav
              och de optioner han har, hade, bland annat i energibolaget Vostok
              Nafta. Bildt har också andra värdepapper, bland annat i det amerikanska
              bolaget Legg Mason och i Lundin Petroleum.
            </seg>
            <seg n="3eda23b2">
              Carl Bildt var tidigare ledamot i styrelsen för just Vostok Nafta
              men avsade sig detta uppdrag när han blev utrikesminister. Dock
              valde han att till exempel behålla sina 2 000 aktier och 15 000
              optioner i bolaget Vostok Nafta.
            </seg>
          </u>
          <note n="9e2b9ee3">
            Som sagts tidigare får statsråd enligt 6 kap. 9 § andra stycket
            regeringsformen inte utöva allmän eller enskild tjänst och inte
            heller inneha uppdrag eller utöva verksamhet som kan rubba förtroende
            för honom eller henne.
          </note>
          <u who="ulf_holm_0cd69a" xml:id="i-ce5f54e1f48e3898-0" n="93f15fa0" prev="i-97d3225ecea86e11-0">
            <seg n="3aa94e9e">
              Etikkommissionen har sagt att statsråd bör iaktta ett betryggande
              säkerhetsavstånd till gränsen för vad som kan vara ägnat att skada
              tilltron till dem.
            </seg>
            <seg n="568c64ab">
              Utrikesminister Carl Bildt har betydande privatekonomiska intressen
              i olika bolag. Det intressanta är att bolagen har en sak gemensamt:
              Alla har de verksamhet i andra länder än Sverige. I rollen som
              utrikesminister är detta klart besvärande.
            </seg>
            <seg n="50c8bdce">
              Bildt hade före inlösen optioner i Vostok Nafta för närmare 5
              miljoner kronor. Företaget har 90 procent av sina aktier i det
              ryska Gazprom, ett företag som man brukar benämna som ett maktverktyg
              för Moskva. Gazprom köper upp tidningar och byter ut redaktioner
              för att få Putintrogna på posterna. Gazprom stänger också gasledningar
              till andra länder för att utöva politisk makt.
            </seg>
            <seg n="248922e9">
              Vad är det för företag som utrikesministern äger aktier och optioner
              i?
            </seg>
            <seg n="ef865860">
              Utrikesministern är Sveriges röst i världen. Frågan är vilken
              röst Bildt tillhör. En sak är dock säker: Utrikesminister Bildt
              har ett privatekonomiskt intresse i att företaget Vostok Nafta
              går bra. Därmed är Gazproms intresse i gasledningen mellan Ryssland
              och Tyskland av stort intresse.
            </seg>
            <seg n="de6545e8">
              Gasledningen är politiskt omstridd såväl utifrån miljöhänsyn
              som utifrån säkerhetspolitiska aspekter. Ändå ansågs Bildt inte
              jävig när han den 9 november 2006 satt vid regeringsbordet och
              fattade beslut om Gazproms bolag Peter Gaz som fick förlängt tillstånd
              för att utforska den svenska kontinentalsockeln just för gasledningen
              på Östersjöns botten. Jag tycker att det är märkligt.
            </seg>
            <seg n="344d31ae">
              Genom ett särskilt beslut från ledningen i Vostok Nafta fick
              Bildt också behålla optionerna i bolaget trots att rätten till
              optionerna enligt bolagets optionsplan förfallit optioner till
              ett värde av 5 miljoner kronor.
            </seg>
            <seg n="b88602bb">
              Enligt Åklagarmyndighetens bedömning skulle förmånen till Carl
              Bildt kunna utgöra en muta objektivt sett med hänsyn till att
              tjänsten som statsråd kräver särskilt integritetsskydd.
            </seg>
            <seg n="49e397eb">
              Men sedan gör åklagaren Christer van der Kwast en samlad bedömning
              av läget och kommer då fram till att risken för att Carl Bildts
              tjänsteutövning som statsråd konkret skulle påverkas till följd
              av den erhållna förmånen måste sammanfattningsvis bedömas som
              mycket begränsad mycket begränsad, men risken finns alltså enligt
              Åklagarmyndigheten.
            </seg>
            <seg n="39c188e8">
              Själv förstår jag mig inte på den politiska bedömning som gjorts
              från åklagarhåll, men det får stå för dem.
            </seg>
            <seg n="5e132f48">
              Utrikesminister Carl Bildt äger aktier i Lundin Petroleum och
              har också suttit i styrelsen för Lundingruppen Lundin Oil tror
              jag. Det var för att agera dörröppnare åt företagsgruppen, bland
              annat i Sudan.
            </seg>
            <seg n="697e7a59">
              Återigen är det ett kontroversiellt företag som Bildt säljer
              sig till och försöker tjäna pengar på. Verksamheten i Sudan är
              starkt kritiserad av Human Rights Watch och andra organisationer
              för mänskliga rättigheter.
            </seg>
            <seg n="5ac75a0b">
              70 procent av Sudans intäkter från olja går till krigsindustrin
              en krigsindustri som skördar människooffer, hjälper diktaturen
              att sitta kvar och tillåter folkmorden i Darfur.
            </seg>
            <seg n="b0de836f">
              Sedan förra hösten uppmanas företag att bojkotta oljeindustrin
              i Sudan. Detta verkar inte bekymra utrikesministern. Tvärtom hyllas
              oljeindustrin av Bildt. Några betänkligheter kring att Lundin
              Petroleum äger företag tillsammans med den sudanesiska regeringen
              för att leta olja i södra Sudan finns inte.
            </seg>
            <seg n="7504b944">
              Med vilken kraft hörs den svenske utrikesministern när frågan
              om folkmordet i Darfur förs på tal?
            </seg>
            <seg n="197dcec3">
              Utrikesministern har ekonomiska intressen i frågan och har inga
              problem med att ha ett ekonomiskt samarbete med regimen. Är detta
              trovärdigt? Nej, jag tycker inte det.
            </seg>
            <seg n="8bc4ef92">
              Utrikesministern har intressen i investmentbolaget Legg Mason,
              ett stort företag som bland annat har investerat stora summor
              i krigsindustrin till exempel i Lockheed Martin. Legg Mason har
              fonder, till exempel Zenix Income Fund som har aktier i företaget
              Alliant Techsystems, ett företag som har levererat 1,2 miljoner
              klusterbomber som Israel sommaren 2006 släppte över södra Libanon.
            </seg>
            <seg n="275504de">
              Är någon förvånad över att utrikesminister Carl Bildt har ekonomiska
              intressen i detta företag? Det tycks ligga helt i linje med hans
              investeringsprincip. Utrikesministern behöll de optioner han fått
              till ett värde av närmare 10 miljoner.
            </seg>
            <seg n="87e97317">
              Är det verkligen lämpligt av utrikesministern att göra så?
            </seg>
            <seg n="c1b3fb66">
              Etikkommissionen har i sina rekommendationer för statsråds placeringar
              uttalat att statsråd bör avhålla sig från optioner för att inte
              riskera att hamna i beroendeställning i förhållande till bolaget.
              Det bryr sig utrikesministern inte om. Jag är inte förvånad. Däremot
              är jag bekymrad.
            </seg>
            <seg n="e11799e0">
              Dock är jag förvånad över att majoriteten i konstitutionsutskottet
              tar så lätt på detta faktum. Därmed ser jag ett mycket stort problem
              i att riksdagens konstitutionsutskott har politiserats så som
              skett. Ett stort ansvar ligger här på nämndens ledamöter, framför
              allt de borgerliga ledamöterna.
            </seg>
            <seg n="f8379091">
              Konstitutionsutskottets vice ordförande, moderaten Per Bill,
              sade efter det att KU-granskningen var klar: Vi ser Bildts internationella
              engagemang som en stor tillgång för svensk politik. Därför ville
              de borgerliga ledamöterna inte pricka Carl Bildt.
            </seg>
            <seg n="1ccbd23c">
              Visst har utrikesministern ett stort internationellt engagemang,
              framför allt därför att han kan tjäna pengar på det. Men kan det
              vara en tillgång att ha en utrikesminister som har ekonomiska
              kopplingar till rysk mediecensur i ett allt mindre demokratiskt
              Ryssland? Kan det vara en tillgång att ha en utrikesminister som
              har kopplingar till diktaturen i Sudan och den stora oljeutvinningen
              där som tycks generera pengar bara till krigsindustrin eller som
              har kopplingar till vapenindustrin?
            </seg>
            <seg n="31ee5576">
              Det är alltmer uppenbart att de nya moderaterna är desamma som
              de gamla moderaterna. Men så går det kanske när de nya moderaterna
              hämtar in personen som tydligt har personifierat de gamla moderaterna.
              Att de borgerliga ledamöterna i konstitutionsutskottet inte kan
              se problemen är ledsamt. Att KU inte kan uttala att det vore klädsamt
              om utrikesministern gjorde sig av med sitt aktieinnehav och avstod
              från optionerna när han tillträdde kommer att vara ett stort misstag,
              inte bara för de borgerliga ledamöterna utan också för svensk
              utrikespolitik eftersom vi inte vet vilka intressen som styr och
              gynnas.
            </seg>
            <seg n="ca42b259">
              Slutligen, herr talman, vill jag säga att jag inte tycker att
              det är fel av vare sig statsråd eller riksdagsledamöter att äga
              aktier. Tvärtom anser jag att detta är mycket bra för alla i Sverige
              och borde uppmuntras. Dock bör just statsråd iaktta ett betryggande
              säkerhetsavstånd till gränsen för vad som kan vara ägnat att skada
              tilltron till dem, precis som Etikkommissionen slagit fast detta
              därför att statsråd har betydande makt såväl vid regeringsbordet
              som i att företräda Sverige i utlandet.
            </seg>
            <seg n="062768de">
              Vid debatten här i förmiddags, herr talman, om EU-konstitutionen
              valde de borgerliga ledamöterna jag kan inte låta bli att nämna
              det att lyfta fram framför allt klimatfrågan men också till exempel
              frågan om mänskliga rättigheter som viktiga i EU-konstitutionen.
              Man lyfte fram att statsministern i EU verkat för en målsättning
              för att koldioxidutsläppen ska minska som ett bevis på att EU
              är bra. Men är det då inte konstigt att deras egen utrikesminister
              mest äger aktier, fonder och optioner i företag som sysslar med
              att utvinna och tjäna pengar på en ökad försäljning av just olja
              och gas, just de fossila, det som aktivt motverkar en minskning
              av koldioxidutsläppen och som är ett klart klimathot för framtiden?
              Att då ha en utrikesminister som hyllar oljans viktiga funktion
              för fred och säkerhet rimmar mycket dåligt. Det luktar de gamla
              moderaterna som giriga miljonärer som inte har några etiska eller
              moraliska invändningar mot att tjäna pengar på klimatförstörande
              verksamhet och vapenindustri. Jag beklagar detta.
            </seg>
            <seg n="29f5dda5">
              Regeringens beredning av ärenden (avsnitt 3.5) och Upphandlingen
              av PR-uppdrag om nystartsjobb för Ams (avsnitt 3.7)
            </seg>
          </u>
          <note type="speaker" n="b68e0dd5">
            Anf. 189 PHIA ANDERSSON (s):
          </note>
          <u who="phia_andersson_a10c1e" xml:id="i-029ff9112ea5a963-0" n="ceb2c4aa">
            <seg n="dbc39b77">
              Herr talman! I regeringsformens 7 kap. 2 § regleras beredningskravet
              som en del i en demokratisk process som syftar till att säkerställa
              kvaliteten i regeringsärenden. Det är mycket viktigt, för människor
              berörs av de beslut vi fattar i denna riksdag. Det kan gälla försämringar
              i ekonomin genom ökade kostnader eller att man helt enkelt blir
              arbetslös på grund av en nedläggning av den myndighet man arbetar
              för eller att någon får ett uppdrag som inte kan göras på rätt
              sätt för att det ska ske så snabbt.
            </seg>
            <seg n="ddb457de">
              Aldrig någonsin har en regering lagt fram så omfattande förslag
              på så kort tid med så bristande beredning och bristande kvalitet
              i beslutsärenden. Det gäller förändrade regler i arbetslöshetsförsäkring,
              nedläggning av Arbetslivsinstitutet och Djurskyddsmyndigheten,
              slopad förmögenhetsskatt, fastighetsskatt, upphandling av nystartsjobb
              där Ams inte gavs förutsättningar att upphandla enligt gängse
              regler.
            </seg>
            <seg n="53780f43">
              Vid utfrågningarna den 19 april frågade jag statsministern vilket
              ansvar han hade som regeringschef för beredningen av ärenden,
              om det var ny praxis för regeringen som vi nu ser växa fram, inga
              offentliga utredningar, korta remisstider, ingen hänsyn till Lagrådets
              kritik och så vidare. Jag frågade om politiken måste genomföras
              oavsett beredningens resultat och konsekvenser eller om det bara
              var en tillfällighet byggd på brådskan och orsakad av regeringsskiftet.
            </seg>
            <seg n="2d355a95">
              Vad gäller ansvaret för beredning av ärenden svarade statsministern
              att ansvaret i första hand ligger på föredragande statsråd. Men
              det finns också ett kollektivt ansvar i regeringen för beslutsfattande.
              Statsministern betonade att detta var en avvikande situation jämfört
              med vad man har upplevt tidigare som var kopplad till att vi fick
              ett regeringsskifte för första gången sedan introduktionen av
              den nya budgetordningen. Statsministern hänvisade även till valrörelsen,
              där de borgerliga partierna talat om för väljarna vad man tänkt
              göra om man kom till regeringsmakten.
            </seg>
            <seg n="6f67ade2">
              Både Riksdagskommittén och Lagrådet har anfört att en regering
              inte får ge avkall på den grundlagsfästa beredningsskyldigheten
              på grund av regeringsskifte trots den nya budgetordningen. Det
              är dessutom uppenbart att en valrörelse aldrig kan liknas vid
              en beredning.
            </seg>
            <seg n="a3eb95a2">
              Drygt en månad efter utfrågningen kom Riksrevisionens rapport
              om utförsäljningen av statliga bolag med svidande kritik mot beredningen
              av det ärendet. Det visar att trots att statsministern betonade
              att det var en avvikande situation och att det därför var bristande
              beredningar visste statsministern troligtvis inte hur många bristande
              beredningar som det fanns, eller så förde han KU bakom ljuset.
            </seg>
            <seg n="f84f32b4">
              Ett mönster av slarv och hafsverk är vad man ser, inte den noggrannhet
              som man har rätt att förvänta sig av en regering. Risken är att
              en majoritetsregering vid sin maktfullkomlighet kan missbruka
              det grundlagsfästa beredningskravet för att man vet att man har
              majoritet i riksdagen.
            </seg>
            <seg n="1ce13d1e">
              Konsekvensen av denna nonchalans blir ett demokratiskt underskott
              som direkt påverkar kvaliteten i besluten, som drabbar de människor
              som berörs av dessa beslut. Att få genomslag för sin politik blir
              då viktigare än konsekvenserna av besluten.
            </seg>
            <seg n="d6389b74">
              Herr talman! Regeringen borde inte ha låtit intresset av att
              få snabbt genomslag för sin politik gå ut över behovet att uppfylla
              beredningskravet i regeringsformen. KU bör dessutom noga följa
              kommande beredningar av ärenden så att regeringsformen och den
              svenska beredningstradition som varit rådande under väldigt lång
              tid inte urholkas för att vi nu har en majoritetsregering.
            </seg>
            <seg n="fc51ec74">
              Med detta sagt vill jag yrka på godkännande av anmälan i reservation
              4.
            </seg>
          </u>
          <note type="speaker" n="dd5e8c0b">
            Anf. 190 MARIANNE BERG (v):
          </note>
          <u who="marianne_berg_93b5f2" xml:id="i-7487d51678a024c1-1" n="5a1b67fe" next="i-dbe40051230dabc5-1"/>
          <note n="671415b5">
            Herr talman! Jag väljer att i detta anförande lägga vikten vid
            regeringens beredning av arbetslöshetsförsäkringsärendet. Som
            tidigare talare tog upp ska enligt 7 kap. 2 § regeringsformen
            beredning av ett regeringsärende behövliga upplysningar och yttranden
            inhämtas från berörda myndigheter. I den omfattning som behövs
            ska tillfälle lämnas till sammanslutningar och enskilda personer
            att yttra sig.
          </note>
          <u who="marianne_berg_93b5f2" xml:id="i-dbe40051230dabc5-1" n="5a1b67fe" prev="i-7487d51678a024c1-1">
            <seg n="54382f3d">
              Det är verkligen viktigt att man tittar på regeringsformens 7
              kap. 2 §. Att remisstiden beträffande a-kassan var en vecka är
              skrämmande. I propositionshandboken står det mycket klart och
              tydligt att som huvudregel bör remisstiden inte sättas till kortare
              än tre månader. Och det är ganska stor skillnad mellan en vecka
              och tre månader.
            </seg>
            <seg n="9a7c3d11">
              Lagrådet har också yttrat sig. De tar upp följande: Särskilt
              vid sådana tillfällen då ett allmänt val lett till regeringsskifte
              finns det ett intresse, från rent politiska utgångspunkter, av
              att valresultatet så snart som möjligt får genomslag i den förda
              politiken. Ja, så kan det vara. Men de påpekar också att sådana
              strävanden inte får leda till att grundläggande bestämmelser om
              beredningen av lagstiftningsärenden sätts åsido.
            </seg>
            <seg n="b6663fd7">
              Allt detta som jag tagit upp har regeringen inte tagit någon
              som helst hänsyn till. Det är skrämmande att vårt lands regering
              på ett så nonchalant sätt genomfört förslaget om ändringar i lagen
              om arbetslöshetskassan, som berör så många människor i negativ
              bemärkelse jag vill då speciellt poängtera kvinnor.
            </seg>
            <seg n="4235bad2">
              Regeringen vill framstå som den genom tiderna bästa regeringen
              ur ett jämställdhets- och diskrimineringsperspektiv. Hoppsan,
              hoppsan, säger jag. Det är stora ord som verkligen förpliktar
              men som i praktiken har visat sig bara vara luft.
            </seg>
            <seg n="a8152a95">
              Att det är tomma ord går att finna i regeringens egen proposition
              2006/07:15 En arbetslöshetsförsäkring för arbete . I sjunde kapitlet
              under rubriken Konsekvenser kan vi läsa följande: Att ta bort
              studerandevillkoret och ändra arbetsvillkoret från 70 till 80
              timmar innebär att antalet personer som kvalificerar sig för arbetslöshetsersättning
              minskar. Det går dock inte att närmare bedöma i vilken utsträckning
              de som inte får arbetslöshetsersättning i stället kommer att få
              försörjningsstöd.
            </seg>
            <seg n="98028ca8">
              Lite längre fram i texten citerar jag följande: Vissa av de i
              sig neutralt utformade förslagen i denna proposition kan sedda
              var för sig anses medföra konsekvenser som inte är helt neutrala
              ur ett jämställdhets- eller diskrimineringsperspektiv.
            </seg>
            <seg n="751bc1e6">
              Herr talman! Efter detta som regeringen själv tagit upp i sin
              proposition genomdrev man dessa så stora förändringar av a-kassan
              med en remisstid på en vecka. Om man hade berett ärendet enligt
              praxis, tre månader, hade man kunnat inhämta fler yttranden, fler
              synpunkter och eventuellt också kunnat göra en konsekvensanalys
              av vad det skulle innebära att förändra denna lagstiftning.
            </seg>
            <seg n="6293b0ec">
              Statsministern anser, som tidigare talare också sade, att valrörelsen
              är en typ av beredningsprocess. När blev valrörelsen en del i
              beredningen av regeringsärenden? Det var för mig en nyhet.
            </seg>
            <seg n="0870db50">
              Beredningskravet är ur ett demokratiskt perspektiv otroligt viktigt.
              Då räcker det inte med en remisstid på en vecka.
            </seg>
            <seg n="32a14613">
              Efter vad jag här har tagit upp anser jag inte att regeringen
              följt 7 kap. 2 § i regeringsformen vid beredningar av regeringsärenden.
            </seg>
          </u>
          <note n="e8ac1641">
            Det som är angivet i regeringsformen och i propositionshandboken
            struntade regeringen fullständigt i.
          </note>
          <note n="ac043198">
            Jag vill härmed, herr talman, yrka på godkännande av anmälan
            i reservation 4.
          </note>
          <note type="speaker" n="bfc0e233">
            Anf. 191 MIKAEL JOHANSSON (mp):
          </note>
          <u who="mikael_johansson_ede7e6" xml:id="i-631c8cf6549b7db0-5" n="1fedf13a">
            <seg n="018290ae">
              Herr talman! Jag vill belysa de anmälningar som konstitutionsutskottet
              nu behandlar med anledning av regeringens beredning med den anmälan
              som miljöpartisten Helena Leander gjorde i höstas efter att hon
              hade läst regeringens budgetproposition som kom till riksdagen
              den 16 oktober. I den skriver hon så här: I budgetpropositionen
              aviserade regeringen att man avsåg lägga ned Djurskyddsmyndigheten
              den 1 juli 2007. Hur nedläggningen skulle hanteras och vad som
              skulle hända med de frågor som Djurskyddsmyndigheten i dag hanterar
              skulle utredas genom en särskild snabbanalys. Denna snabbanalys
              presenterades först den 13 december, vilket innebar att miljö-
              och jordbruksutskottet i riksdagen helt saknade möjlighet att
              beakta denna när man justerade sitt betänkande.
            </seg>
            <seg n="7e4f2304">
              Förvisso bestämmer regeringen själv hur man vill lägga upp myndighetsorganisationen,
              men när man samtidigt stryper anslagen till Djurskyddsmyndigheten
              från halvårsskiftet, utan att överföra pengarna till något annat
              anslag, innebär det i praktiken att riksdagen beslutar om nedläggning.
            </seg>
            <seg n="79d5ac45">
              Att besluta om nedläggning av en myndighet utan något utförligare
              beslutsunderlag än några rader om att regeringen önskar effektivisera
              den statliga administrationen och därför avser att lägga ned Djurskyddsmyndigheten
              och inordna verksamhetsområdet djurskydd under Jordbruksverket
              kan svårligen anses uppfylla kraven på tillräcklig beredning.
            </seg>
            <seg n="6e8c80e8">
              Så långt anmälan. Svaret på den sistnämnda frågan från Helena
              Leander är väl ganska klart: Nej, det kan inte betraktas som tillräcklig
              beredning. Och det är en del av den kritik som oppositionen har
              i den reservation som är avlämnad.
            </seg>
          </u>
          <note type="speaker" n="cd4179c9">
            Anf. 192 ANNA BERGKVIST (m):
          </note>
          <u who="ulf_berg_ddcf6d" xml:id="i-52db3ac8030cf778-0" n="16082139">
            <seg n="d478c0b7">
              Herr talman! I den här delen av konstitutionsutskottets granskningsbetänkande
              har utskottet att granska regeringens beredning av regeringsärenden.
            </seg>
            <seg n="a3193b19">
              De anmälningar som ligger till grund för granskningen har föregående
              talare redovisat, men de berör alltså förändringar i reglerna
              för arbetslöshetsförsäkringen, förändringar i skattelagstiftningen
              och avvecklingen av Djurskyddsmyndigheten och Arbetslivsinstitutet.
            </seg>
            <seg n="a7aa2d09">
              Jag vill börja med att betona det som utskottet tar upp i sitt
              betänkande och understryka utrednings- och remissväsendets viktiga
              ställning i den svenska politiska beslutsprocessen.
            </seg>
            <seg n="aad6aa57">
              Utskottet har flera gånger tidigare tagit upp frågan om beredning
              av regeringsärenden och enats om att ett skriftligt remissförfarande
              är och alltid bör vara det normala sättet att inhämta synpunkter.
              Planeringen av ett ärende bör vara så god att regeringen inte
              behöver ta till remissmöten på grund av tidsbrist. Ett remissmöte
              kan däremot vara ett bra komplement till det skriftliga remissförfarandet.
            </seg>
            <seg n="5e3c4b7a">
              Remissbehandlingen utgör enligt utskottet ett viktigt inslag
              i arbetet med att upprätthålla en god kvalitet i lagstiftningen.
              Att inte genomföra en fullgod remissbehandling medför risk för
              att lagförslag inte uppnår tillräcklig kvalitet och att den fortsatta
              beredningsprocessen försvåras.
            </seg>
            <seg n="d3c10171">
              Herr talman! I utskottet har vi nu haft att granska och bedöma
              huruvida regeringen i de aktuella fallen har följt de lagar och
              regler som finns uppställda för beredning av regeringsärenden.
              Jag tycker att granskningen har varit mycket spännande, då flera
              konstitutionellt intressanta och viktiga områden har ställts mot
              varandra.
            </seg>
            <seg n="97b343ab">
              I de aktuella fallen har regeringen att ta hänsyn till en rad
              olika aspekter, dels beredningskravet, som jag har redogjort för
              tidigare, dels budgetlagen och vallagen. Samtidigt måste regeringen
              också respektera väljarna och det mandat som man faktiskt har
              fått i valet att genomföra den politik som man gick till val på.
              Situationen är alltså inte helt okomplicerad.
            </seg>
            <seg n="50bda0a7">
              En ny budgetprocessordning infördes den 1 januari 1997. Denna
              nya ordning innebär att regeringen ska avlämna budgeten till riksdagen
              senast en vecka efter riksdagens öppnande, det vill säga tre veckor
              efter valet. Men sker det ett regeringsskifte, såsom i höstas,
              ska budgeten överlämnas tio dagar efter skiftet.
            </seg>
            <seg n="0158a662">
              Den nya budgetprocessordningen innebär således att regeringen
              får mycket kort tid på sig att lägga fram sitt budgetförslag.
              Har det då skett ett regeringsskifte, såsom i höstas, blir tiden
              än mer knapp. Detta var något som lagstiftaren uppmärksammade
              och kritiserade redan när riksdagen införde den nya lagen men
              som vi i praktiken inte fick erfarenhet av förrän i höstas, då
              det var ett valår med ett regeringsskifte.
            </seg>
            <seg n="20b6ee56">
              Herr talman! Det framstår enligt utskottet, eller majoriteten
              i utskottet i alla fall, som naturligt att den nya regeringen
              ville få ett snabbt genomslag för sin politik. Regeringen ville
              också undvika att budgeten för påföljande år i allt för stor utsträckning
              skulle präglas av den gamla regeringens ställningstaganden och
              politik.
            </seg>
            <seg n="71dadc74">
              I och med detta står det klart att det föreligger ett visst demokratiskt
              dilemma. Vikten av att regeringen får genomslag för den politik
              man gick till val på står mot beredningskravet.
            </seg>
            <seg n="6150d0a7">
              I valrörelsen framförde alliansen de aktuella förslagen, och
              de debatterades flitigt under hela valrörelsen och var väl kända.
              Utskottet vill dock poängtera att detta på intet sätt kan ses
              som en del av beredningsprocessen.
            </seg>
            <seg n="b5c81909">
              De nu granskade ärendena bereddes under en mycket kort tid. Samtidigt
              går det inte att bortse från att tiden för beredning av budgetpropositionen
              är mycket begränsad för en ny regering, vilket också var en insikt
              när den nya budgetordningen infördes men som man valde att bortse
              från.
            </seg>
            <seg n="85ca01f8">
              Utskottets granskning visar att regeringen har gjort ett så grundligt
              beredningsarbete som var möjligt utifrån den tidsram som fanns.
              Med tanke på de särskilda förhållanden som regeringen hade att
              ta hänsyn till vid regeringsskiftet finner utskottet alltså ingen
              anledning att rikta någon invändning mot regeringen. Granskningen
              väcker dock åter frågan om tidsutrymmet för avlämnande av budgetpropositionen
              kan anses tillräckligt en fråga som vi kanske får tillfälle att
              återkomma till en annan gång i konstitutionsutskottet samt om
              valdagen är optimalt placerad.
            </seg>
          </u>
          <note type="speaker" n="5d2d0a6d">
            Anf. 193 PHIA ANDERSSON (s) replik:
          </note>
          <u who="phia_andersson_a10c1e" xml:id="i-029ff9112ea5a963-1" n="ceb2c4aa">
            <seg n="8ef8551b">
              Herr talman! Det är riktigt som Anna Bergkvist säger. Det är
              svårare vid ett valår.
            </seg>
            <seg n="474bc5b3">
              Detta har också tagits upp. Riksdagskommittén med instämmande
              av Författningsutredningen ansåg att budgetprocessen kan klaras
              även under valår. En ny majoritet hinner lägga in flera av sina
              prioriterade frågor i budgetpropositionen. Därutöver är det under
              valår möjligt att lämna budgetpropositionen något senare än annars.
              Vidare kan smärre ändringar i budgeten göras i riksdagen, till
              exempel under utskottsberedningar. Om den nya regeringen inte
              hinner få med allt kan den återkomma med förslag under våren efter
              valet, till exempel i tilläggsbudgeten.
            </seg>
            <seg n="2acdfd80">
              Denna fråga är faktiskt utredd, men regeringen har inte kommit
              till samma ståndpunkt som ni, utan man har valt att prioritera
              politiken före de människor som berörs av besluten. Varför?
            </seg>
          </u>
          <note type="speaker" n="e0121bf9">
            Anf. 194 ANNA BERGKVIST (m) replik:
          </note>
          <u who="ulf_berg_ddcf6d" xml:id="i-52db3ac8030cf778-1" n="16082139">
            <seg n="31aa7941">
              Herr talman! Det är helt enkelt en fråga om att väga två viktiga
              saker mot varandra. Med den tidsram som man hade och under de
              förutsättningar man hade med den nya budgetlagen och så vidare
              gjorde regeringen ett fullgott arbete när det gäller beredningen.
            </seg>
            <seg n="7f98bccf">
              Det handlar om att respektera väljare och det demokratiska mandat
              man fick i valrörelsen och att även respektera beredningskravet.
              Det finns ingen tidsangivelse i regeringsformen. Det finns en
              praxis på tre månader, men det finns inga regler uppsatta.
            </seg>
          </u>
          <note type="speaker" n="77916db9">
            Anf. 195 PHIA ANDERSSON (s) replik:
          </note>
          <u who="phia_andersson_a10c1e" xml:id="i-029ff9112ea5a963-2" n="ceb2c4aa">
            <seg n="eb58c309">
              Herr talman! Är det då en ny praxis vi ser där politiken går
              före de människor som berörs av politiken? Är det så att om man
              får ett förtroende i fyra år så behöver man hantera det på detta
              sätt?
            </seg>
            <seg n="adaf2ab8">
              Det skrämmande är att detta fortsätter. Det var det som jag försökte
              peka på med Riksrevisionen. Detta är ett mönster som börjar växa
              fram. Vi får inte ens yttra oss i utskotten för att man i kraft
              av sin majoritet kan rösta bort det. Vad är det vi ser?
            </seg>
            <seg n="e269f2a8">
              Det är särskilt det jag vill peka på. Och de som drabbas är inte
              några partier utan människorna som omfattas av besluten.
            </seg>
          </u>
          <note type="speaker" n="c7c9286d">
            Anf. 196 ANNA BERGKVIST (m) replik:
          </note>
          <u who="ulf_berg_ddcf6d" xml:id="i-52db3ac8030cf778-2" n="16082139">
            <seg n="5e6b5735">
              Herr talman! Nej, Phia Andersson, jag tror inte att det är en
              ny praxis. Konstitutionsutskottet har haft uppe dessa frågor flera
              gånger tidigare. Jag är förvisso ny i riksdagen, men vi såg i
              det utredningsarbete som vi hade när vi tog ställning till detta
              ärende att det har förekommit många gånger tidigare. Man har haft
              en vecka eller två veckor, och det har kritiserats både från borgerligt
              och socialdemokratiskt håll tidigare.
            </seg>
            <seg n="1fc320ff">
              Det är ingen ny praxis. Eftersom det inte finns lagstadgat en
              specifik tidsram handlar det om att man utifrån de förutsättningar
              man har gör på bästa möjliga sätt.
            </seg>
            <seg n="bf50d842">
              När vi i dag tittar på detta ärende finns det inga lagstadgade
              felaktigheter som regeringen har begått.
            </seg>
          </u>
          <note type="speaker" n="0081ab31">
            Anf. 197 ANNIE JOHANSSON (c):
          </note>
          <u who="annie_johansson_9b42fa" xml:id="i-762736a52339808e-0" n="0d52ef9a" next="i-01912efdd427109a-0"/>
          <note n="0cb99b45">
            Herr talman! Konstitutionsutskottet har granskat en rad anmälningar
            rörande beredning av förslag om förändringar såsom lyfts fram
            av tidigare debattdeltagare.
          </note>
          <u who="annie_johansson_9b42fa" xml:id="i-01912efdd427109a-0" n="0d52ef9a" prev="i-762736a52339808e-0">
            <seg n="40478569">
              Jag vill understryka KU:s roll som granskare av den formella
              processen runt förslagen och inte själva sakfrågan. KU granskar
              inte det politiska sakinnehållet utan hur statsråden agerat gentemot
              svenska grundlagar.
            </seg>
            <seg n="73434bbf">
              Regeringsformen 7 kap. 2 § beskriver den beredning som ska ske
              av regeringsärenden. Behövliga upplysningar och yttranden ska
              inhämtas från berörda myndigheter, och sammanslutningar och enskilda
              kan yttra sig i den omfattning som behövs. Denna beredningsskyldighet
              är ett viktigt inslag i svensk demokratisk beslutsprocess.
            </seg>
            <seg n="4caf54b0">
              Regeringsformens remissregel gäller alla typer av regeringsärenden.
              Dock kan man varken av regeringsformen eller av förarbetena till
              grundlagen läsa ut hur ett remissförfarande bör gå till. Däremot
              finns det en propositionshandbok med anvisningar om hur remissbehandlingen
              bör arrangeras och vilka undantagsmöjligheter från den sedvanliga
              remissbehandlingen som finns. Det är med denna handbok som stöd
              för tolkning av aktuell paragraf som regeringen sedan en lång
              tid agerat.
            </seg>
            <seg n="18968e0e">
              Då detta inträffar blir det, för att citera Riksdagskommittén
              svårt för en tillträdande regering att hinna forma sitt budgetalternativ.
              Eftersom den avgående regeringen i praktiken redan gjort nödvändiga
              förberedelser för att kunna lägga fram en budget, hänvisas i stort
              sett den nya regeringen till att lägga fram den gamla regeringens
              budgetförslag. Kritikerna menar att det är ett odemokratiskt inslag.
              En ny majoritets vilja måste kunna få utslag i den tillträdande
              regeringens första budget.
            </seg>
            <seg n="808bd4a2">
              Det är viktigt att understryka att det år 2006 var första gången
              som ett regeringsskifte ägde rum efter den nya budgetlagen. Lika
              viktigt är det att understryka att de farhågor som under flera
              år har lyfts fram efter reformen nu visade sig då regeringen enbart
              hade tio dagar på sig att lägga fram sin budget.
            </seg>
            <seg n="598b80e2">
              En utväg för att möjliggöra en längre beredningsprocess även
              vid en regerings första sammanhängande budget vore att man i Grundlagsutredningen
              nu överväger möjligheten att ha valdag på våren eftersom budgeten
              ska följa kalenderåret. Författningsutredningen tryckte på detta,
              liksom att utskottsinitiativ, enligt regeringsformens 3 kap. 7
              §, blir ett viktigare inslag det år det är val för smärre förändringar
              under själva utskottsberedningen.
            </seg>
            <seg n="39220772">
              Jag vill i mitt anförande understryka vikten av att förslag som
              läggs fram av regeringen måste rymmas inom ramen för beredningsskyldighet
              enligt regeringsformens 7 kap. 2 §.
            </seg>
            <seg n="e3270a3e">
              Jag vill också understryka det som konstitutionsutskottets majoritet
              påpekar, nämligen att valrörelsen och det man där säger över huvud
              taget inte ligger inom ramen för vad som är beredningstid.
            </seg>
            <seg n="d9fb97c5">
              Jag vill slutligen också understryka att Lagrådet ansåg att den
              aktuella beredningen var godtagbar, precis det som KU:s ställningstagande
              meddelar. Lagrådet säger att förändringarna i arbetslöshetsförsäkringen
              inte är särskilt omfattande men att de kommer att beröra ett stort
              antal människor. Man menar att tiden är knapp men att remissinstanserna
              är många och rimligt avvägda. Lagrådet anser därmed att beredningen
              var godtagbar.
            </seg>
            <seg n="f528a83d">
              Regeringen har ett betydande ansvar för att upprätthålla god
              kvalitet i lagstiftningsprocessen och för att man följer de riktlinjer
              som finns. Samtidigt är det viktigt att se till de farhågor som
              man redan i utredningens förslag till ny budgetlag förutspådde.
              Lagstiftaren godtog också genom denna lag att en sådan situation
              skulle kunna komma att hanteras på ett särskilt sätt.
            </seg>
            <seg n="46df8c08">
              Med detta, herr talman, vill jag yrka på godkännande av utskottets
              anmälan.
            </seg>
          </u>
          <note n="b861e7d0">
            Från den 1 januari 1997 finns det en ny budgetprocessordning
            som innebär att budgetåret sammanfaller med kalenderåret. I 16
            § budgetlagen står det också att regeringens förslag till statsbudget
            ska omfatta alla inkomster och utgifter med vissa angivna undantag.
            Riksdagskommittén som tillsattes av talmannen 1998 utvärderade
            dessa arbetsformer och anmärkte då särskilt på problemen vid valår
            då det blir regeringsskifte.
          </note>
          <note type="speaker" n="37472d66">
            Anf. 198 MARIANNE BERG (v) replik:
          </note>
          <u who="marianne_berg_93b5f2" xml:id="i-eb088f8b18bad829-9" n="5a1b67fe">
            <seg n="6af05c9f">
              Herr talman! Annie Johansson tog i sitt anförande upp att regeringen
              har propositionshandboken som stöd och hjälp när det gäller beredningen
              av regeringsärenden. Om den ska vara ett stöd för regeringen kanske
              man borde läsa den också. I propositionshandboken är det en praxis,
              en huvudregel, att ett beredningsärende ska vara på tre månader,
              inte en vecka. Då undrar jag en sak, Annie Johansson. Om man nu
              har denna som stöd, handboken, hur kan det då komma sig att beredningstiden
              endast var en vecka?
            </seg>
          </u>
          <note type="speaker" n="c583e5d3">
            Anf. 199 ANNIE JOHANSSON (c) replik:
          </note>
          <u who="annie_johansson_9b42fa" xml:id="i-26bb2e7073dd1a59-1" n="0d52ef9a">
            <seg n="137b049e">
              Herr talman! Marianne Berg tar upp en viktig fråga, som jag också
              belyste i mitt inledningsanförande, nämligen att den nuvarande
              budgetordningen som instiftades 1997 innebär att en ny regering
              får mycket kort tid på sig för att lägga fram ett budgetförslag.
              Den nuvarande budgetordningen prövades också för första gången
              nu i höstas, vid regeringsskiftet. De farhågor som presenterades
              i slutet av 90-talet av Riksdagskommittén besannades nu också.
              Det var saker som inte minst borgerliga partier framförde vid
              det tillfället.
            </seg>
            <seg n="737f56ba">
              Den borgerliga sidan tyckte också att det var viktigt att ha
              valdagen på våren, något som den dåvarande majoriteten inte heller
              ville ställa sig bakom. Den dåvarande majoriteten kom fram till
              att det var viktigt att ha kvar valdagen på hösten alldeles oavsett
              att det skulle leda till stora svårigheter att få till en budget
              vid ett regeringsskifte. Då detta var en förutsedd situation torde
              också detta kunde ersättas med andra beredningsformer, precis
              som det står i propositionshandboken, i vad som kan kallas undantagssituation
              i de anvisningar som finns.
            </seg>
          </u>
          <note type="speaker" n="55788c5e">
            Anf. 200 MARIANNE BERG (v) replik:
          </note>
          <u who="marianne_berg_93b5f2" xml:id="i-eb088f8b18bad829-10" n="5a1b67fe">
            <seg n="b69ec7eb">
              Herr talman! Tack för det svaret. Men faktum kvarstår: en veckas
              beredningstid. Då har jag en fråga till Annie Johansson. Ni skriver
              själva i er proposition, som jag tidigare tog upp, att det kan
              få konsekvenser som inte är helt neutrala ur ett jämställdhets-
              och diskrimineringsperspektiv. Man tar själv upp detta i propositionen.
              När denna insikt har kommit driver man bara på snabbt, snabbt.
              Den insikten var faktiskt positiv. Men den betyder ju ingenting.
              Det är just många kvinnor i dagens samhälle som är de stora förlorarna
              på att arbetslöshetsförsäkringen har förändrats, försämrats. Det
              finns många kvinnor i dag som inte ens kan kvalificera sig för
              försäkringen. Så min fråga till Annie Johansson är: Med handen
              på hjärtat, när ni själva tar upp konsekvenserna ur just jämställdhets-
              och diskrimineringsperspektivet, anser Annie Johansson fortfarande
              då att en vecka, ur en demokratiaspekt, är godtagbart för beredning
              av dessa ärenden?
            </seg>
          </u>
          <note type="speaker" n="be6c2c27">
            Anf. 201 ANNIE JOHANSSON (c) replik:
          </note>
          <u who="annie_johansson_9b42fa" xml:id="i-26bb2e7073dd1a59-2" n="0d52ef9a">
            <seg n="66cdf21c">
              Herr talman! I budgetpropositionen för år 2007 aviserade regeringen
              ett antal förändringar av arbetslöshetsförsäkringen. Dessa ändringar
              var en del av en större reform för att stärka arbetslinjen men
              också öka sysselsättningen. Man ansåg från regeringens sida att
              de skulle träda i kraft samtidigt. Men detta är sakinnehåll och
              inte det som konstitutionsutskottet hanterar, eftersom vi ser
              på de formella bitarna.
            </seg>
            <seg n="49f13686">
              Jag vill påpeka i min slutreplik att Lagrådet ansåg att den aktuella
              beredningen var godtagbar. Lagrådet säger att förändringarna i
              arbetslöshetsförsäkringen faktiskt inte är särskilt omfattande
              men att de kommer att beröra ett stort antal människor. De säger
              också att tiden är knapp men att remissinstanserna var många.
              De var väl avvägda. Således anser Lagrådet att beredningen var
              godtagbar.
            </seg>
          </u>
          <note type="speaker" n="334d11d1">
            Anf. 202 MAURICIO ROJAS (fp):
          </note>
          <u who="mauricio_rojas_02ffb5" xml:id="i-6cebb92c612bde52-16" n="c21cae6e">
            <seg n="7425ff5a">
              Herr talman! Jag tycker att Anna Bergkvist i uttrycket demokratiskt
              dilemma har sammanfattat mycket väl vad det handlar om. Det är
              ett dilemma som vi själva frivilligt har försatt oss i. Så här
              har vi velat ha det. Vi har velat ge en ny majoritet tio dagar
              efter maktskiftet för att få fram en ny budget. Det här är ingenting
              som den nya majoriteten hittade på. Det är de regler som finns.
              När riksdagen för tio år sedan antog de här reglerna, den nya
              budgetlagen, visste man att det här skulle inträffa.
            </seg>
            <seg n="c7aa0847">
              Så vi vet att om Socialdemokraterna vinner nästa val tillsammans
              med Vänstern kommer det att inträffa en liknande situation. Vi
              kommer också då att få se en regering som har mycket bråttom,
              och det är mycket begripligt. För man har fått ett mandat för
              en förändring. Och då står man där just i ett demokratiskt dilemma.
              För det är klart att kravet från väljarna gör någonting, sätt
              i gång med ett omfattande reformarbete! och kravet på beredning,
              tio dagar, är svåra att få ihop. Det är inte omöjligt, men man
              måste förstå att sådana är villkoren. Det finns inget annat.
            </seg>
            <seg n="38550a03">
              I argumenteringen mot dessa så kallade snabba förändringar, som
              också en ny regering skulle vara tvungen att genomföra, sägs det
              ofta att det berörde många människor. Många drabbades, brukar
              det sägas. Ja, det berörde många människor. Alla de människor
              som socialdemokratin hade lämnat i utanförskap berördes, över
              en miljon människor som en kapsejsad ekonomisk politik hade lämnat
              utanför. Skulle vi fortsätta med det? Hur skulle en ny regering
              kunna gå till nationen, folket, och säga: Vi fortsätter med en
              budget som vi har ärvt från den regering som ni har gett oss mandat
              att skicka någon annanstans för att vi skulle ta över och göra
              något annat. Hur skulle vi kunna göra det? Det är en omöjlighet.
            </seg>
            <seg n="dcd3dc0a">
              Ja, det är många som berördes. Det var oerhört viktigt att få
              igenom de reformer som skulle sätta fart på sysselsättningen,
              och det har vi gjort. Vi är stolta över det, och nu ser vi resultaten.
              Nu pratas det om att det kanske i stället är för mycket jobb som
              skapas. Det är ett angeläget problem som vi har fått. Vi måste
              hantera det. Det kan också bli problematiskt om det går för bra,
              vilket det kan göra. Vi hade ett mycket tydligt mandat för sysselsättningen
              som förutsatte, i och med att budgeten är en helhet, att vi givetvis
              skulle finansiera de jobbskapande, jobbuppmuntrande reformer som
              vi hade föreslagit. Vi fick mandat för en politik för mindre bidrag
              och mer jobb. Det var den politiken som vi, så gott det gick,
              försökte genomföra.
            </seg>
            <seg n="749058c6">
              Jag förstår att man från Socialdemokraternas, Vänsterns och Miljöpartiets
              sida betonar de personer som av olika anledningar drabbas av det
              här. Men ni ser inte det stora hela; de som är värst drabbade
              av alltihop, de som aldrig fick en chans att få ett jobb. Det
              handlar om att vända på den processen, skapa hopp och möjligheter.
              Och jag ser det i dag. Jag ser det bland de ungdomar som jag träffar
              så ofta. Vilken efterfrågan på deras arbetskraft! Vilken skillnad
              gentemot för ett år sedan, två år sedan! Då gick de runt och hittade
              ingenting. I dag hittar de.
            </seg>
            <seg n="e4124118">
              Nu är det arbetsgivarna som måste slåss. Vi har till och med
              fått en bekymmersam löneutveckling, kanske finansministern kan
              tycka, för att konjunkturen är av den sorten som gynnar de människor
              som arbetar.
            </seg>
            <seg n="c2282fb6">
              Den här regeringen har skapat bästa möjliga villkor för dessa
              människor. Det var det som budgetprocessen syftade till. Vi gjorde
              det. Vi har klarat det mycket bra inom de budgetramar som vi har
              fått i budgetlagen.
            </seg>
          </u>
          <note type="speaker" n="8ff05d52">
            Anf. 203 INGVAR SVENSSON (kd):
          </note>
          <u who="ingvar_svensson_4c39cd" xml:id="i-770f8f0f3f6ef416-0" n="5a90860a" next="i-e0520db33f2c2cd1-0">
            <seg n="ba58c43f">
              Herr talman! Klockan börjar bli mycket så jag ska försöka fatta
              mig kort.
            </seg>
            <seg n="e1540fad">
              Man kan tycka att vi egentligen borde ha kommit överens när det
              gäller beredningskraven. Här finns ett problemområde. När man
              lägger utskottsmajoritetens text bredvid reservationen upptäcker
              man att det knappast är ljusår mellan dem. Man skulle ha kunnat
              hitta gemensamma beröringspunkter och diskuterat problematiken.
            </seg>
            <seg n="7b7a9b40">
              Grunden är regeringsformen 7 kap. 2 §. Det beror på hur man läser
              det. Vid beredningen av regeringsärenden ska upplysningar och
              yttranden inhämtas, läser man gärna. Det står faktiskt inte så.
              Det står: Vid beredningen av regeringsärenden ska behövliga upplysningar
              och yttranden inhämtas från berörda myndigheter.
            </seg>
          </u>
          <note n="92faac2d">
            Jag vill notera vem som bestämmer över ordet behövliga. Jag ska
            tala om vad departementschefen sade 1973 i proposition nr 90 om
            7 kap. 2 §:
          </note>
          <u who="ingvar_svensson_4c39cd" xml:id="i-e0520db33f2c2cd1-0" n="5a90860a" prev="i-770f8f0f3f6ef416-0">
            <seg n="dc0328eb">
              Rent allmänt vill jag emellertid framhålla att det förhållandet
              att regeringen måste bära det slutliga ansvaret för utformningen
              av och innebörden i förslag som läggs fram för riksdagen bör föra
              med sig att det ytterst får ankomma på regeringen att avgöra hur
              den utredning bör bedrivas som anses behövlig som grundval för
              förslagen.
            </seg>
            <seg n="24264332">
              Det är just behövligheten som är det centrala. Här finns det
              alltså en del problem. Det pekar vi också på i majoritetstexten
              med korta remisstider och så vidare.
            </seg>
            <seg n="1c37873a">
              Till slut vill jag säga att det har åberopats att Riksrevisionen
              nu går in och kritiserar ett pågående ärende i riksdagen. Jag
              vill anföra att det kunde vara intressant för utskottets ledamöter
              att läsa vad Leif Pagrotsky sade inför utskottet i en liknande
              fråga 2004. Pagrotsky gjorde då samma bedömning som den nuvarande
              regeringen gör.
            </seg>
          </u>
          <note type="speaker" n="ab068352">
            Anf. 204 BJÖRN LEIVIK (m):
          </note>
          <u who="bjorn_leivik_c959c8" xml:id="i-4e746f8f3189e3da-0" n="d4ab6208" next="i-4b92e9e83c634486-0">
            <seg n="2c82a538">
              Herr talman! Inledningsvis vill jag uttrycka mitt stöd för uppfattningen
              att KU måste bli mer granskande utifrån det regelverk som regering
              och riksdag har att följa och mindre partipolitiskt. Det är inte
              någon ensidig kritik mot oppositionen, utan det gäller oss alla.
            </seg>
            <seg n="6b7c80e0">
              Herr talman! Jag kommer nu att uppehålla mig vid det ärende som
              betecknas 3.7 och handlar om upphandling av informationstjänster
              om nystartsjobb. När det gäller detta ärende har utskottet konstaterat
              att upphandlingen var en fråga för Ams och således inte föranleder
              något uttalande i övrigt om regeringens handlande.
            </seg>
            <seg n="49169e7b">
              Bakgrunden till granskningen är en anmälan om att regeringen
              skulle ha gett Ams ett fribrev att slippa upphandling. Om så varit
              fallet skulle regeringen naturligtvis ha fått kritik för det.
            </seg>
            <seg n="b5721567">
              Av de svar som utskottet har fått på sina frågor till Regeringskansliet
              framgår att alla inblandade var medvetna om den korta tid som
              stod till förfogande inför ikraftträdandet, men när Ams fick uppdraget
              att informera om nystartsjobben överläts alla bedömningar av informationssatsningarnas
              utformning, tidsåtgång och eventuella upphandlingar åt Ams.
            </seg>
            <seg n="3d06bff6">
              Inom parentes kan man konstatera att nystartsjobben har blivit
              en stor framgång och gett tusentals människor en ny möjlighet
              på arbetsmarknaden.
            </seg>
            <seg n="6cf09894">
              Man kan hänvisa till lagen om offentlig upphandling, tidsfrister,
              belopp med mera som självklart ska följas, men det är en fråga
              för dem som granskar Ams och inte en fråga för KU som granskar
              regeringens agerande.
            </seg>
            <seg n="81c26e6d">
              I KU-anmälan refereras till tidigare uttalanden från KU som då
              riktade sig mot den tidigare regeringen. Skillnaden nu mot då
              var att Regeringskansliet under den socialdemokratiska regeringen
              genomförde upphandlingar som inte följde gällande regelverk och
              lag. I detta fall är det inte Regeringskansliet som har upphandlat
              en tjänst utan Ams.
            </seg>
            <seg n="e28bab3d">
              Herr talman! Jag kan ha förståelse för den uppfattning som kommer
              till uttryck i reservationen, nämligen att regeringen i beredningen
              av frågan borde ha beaktat möjligheterna att med kort varsel genomföra
              stora informationsinsatser, antingen med myndighetens egna resurser
              eller genom upphandlade tjänster. Men för KU:s del är detta av
              underordnad betydelse.
            </seg>
          </u>
          <note n="228d620f">
            Herr talman! Avslutningsvis yrkar jag på godkännande av utskottets
            anmälan.
          </note>
          <u who="bjorn_leivik_c959c8" xml:id="i-4b92e9e83c634486-0" n="d4ab6208" prev="i-4e746f8f3189e3da-0">
            <seg n="d1094426">
              Regeringens handläggning av presstödet (avsnitt 3.6)
            </seg>
            <seg n="9b25b3b5">
              Herr talman! Detta avsnitt i granskningen handlar om regeringens
              handläggning av presstödet. Det är ett mycket intressant ärende
              med många speciella inslag. Ärendet omfattar tre kulturministrar
              från två regeringar, varav två har blivit anmälda till KU. Det
              omfattar en tid under expeditionsministär och ett regeringsskifte.
              Det omfattar också Sveriges förhållande till åtagande mot EU-kommissionen
              och vilka befogenheter ett enskilt statsråd har utifrån instruktion
              och arbetsordning.
            </seg>
            <seg n="1481ce68">
              Riksdagen beslutade om förändringar i presstödet innan riksmötet
              avslutades 2006, alltså för ungefär ett år sedan. Den 20 juni
              anmäldes förändringarna till kommissionen. Vi var och är överens
              över blockgränserna och partigränserna om att detta är en nationell
              verksamhet som är skräddarsydd för Sverige. Presstödet var anmält
              som ett befintligt stöd vid anslutningen till EES och EU. Nu anmäldes
              förändringarna.
            </seg>
            <seg n="f872c00d">
              Att hantera och ansvara för en notifiering ligger på regeringen.
              Även om hanterandet delegeras till en tjänsteman har statsrådet
              alltid det yttersta ansvaret. Detta har utskottet också understrukit
              i sitt ställningstagande till den förra regeringens hanterande.
              Den kommunikation som förekom förra sommaren var av upplysningskaraktär
              och fordrade inget ställningstagande av ministern. Således blev
              inte Leif Pagrotsky informerad om skriftväxlingen.
            </seg>
            <seg n="6f74f2a2">
              Den 11 september ändrar kommunikationen med kommissionens tjänsteman
              karaktär. Efter att tidigare ha varit formellt skriftlig börjar
              nu en mejlväxling som övergår till en muntlig kommunikation mellan
              kommission och departement. Med utgångspunkt i denna muntliga
              kommunikation tar statsrådet Stegö Chilò beslutet att avnotifiera
              hela ärendet.
            </seg>
            <seg n="61ca6c68">
              Här kommer det allvarliga, herr talman.
            </seg>
            <seg n="91aea475">
              För det första: Sverige har en öppenhet och en offentlighet som
              det är viktigt att slå vakt om. Därför är skriftlig dokumentation
              och skriftlig kommunikation en självklarhet och en förutsättning
              för att allmänheten och KU, som är riksdagens kontrollmakt med
              uppgift att granska regeringen, ska kunna följa ett ärendes hantering
              fullt ut.
            </seg>
            <seg n="5e747f44">
              Det är inte acceptabelt att utifrån ett telefonsamtal ta ett
              beslut som avbryter en påbörjad process mellan Sverige och EU
              som baseras på ett riksdagsbeslut. Det fanns ingen skriftlig dokumentation
              från kommissionen. Det efterfrågades heller inte av statsrådet
              Stegö Chilò. Om vi börjar acceptera detta, herr talman, kommer
              vi, inte bara KU utan också andra kontrollfunktioner i samhället,
              mycket snart att få problem med att följa, följa upp och granska
              ärenden.
            </seg>
            <seg n="e7e35e31">
              För det andra: Hade statsrådet Stegö Chilò själv befogenhet att
              fatta detta beslut? Nej, säger vi. Det var första gången en avnotifiering
              skedde i ett ärende som riksdagen fattat beslut om. Av instruktion
              och arbetsordning för Regeringskansliet framgår det inte uttryckligen
              att beslutsbefogenheten även omfattar rätten att återkalla en
              notifiering. Det var första gången. Nu godkänner majoriteten i
              KU den praxis som faktiskt utvecklats i Regeringskansliet eftersom
              det också har skett ytterligare en gång under hösten i ett annat
              ärende, som i och för sig inte är anmält till konstitutionsutskottet
              men där notifiering har skett innan riksdagen har fått säga sitt.
              Detta tycker vi också är mycket allvarligt. Det här innebär att
              KU sanktionerar och accepterar att regeringen sätter sig över
              riksdagens beslut utan att först inhämta och följa riksdagens
              uppfattning.
            </seg>
            <seg n="77c575fd">
              Enligt regeringsformen 7 kap. 3 § ska alla frågor som kräver
              ett ställningstagande från någon i regeringskretsen behandlas
              som ett regeringsärende. Vi tycker inte att det är acceptabelt
              att ett enskilt statsråd tar sig den befogenheten när grunden
              var ett redan fattat riksdagsbeslut. Det går inte heller att skylla
              på tidsbrist. Det hade gått att återkomma till riksdagen i andra
              former än i just budgetpropositionen.
            </seg>
            <seg n="d1f9a3d4">
              Per Bill tog i sitt inledningsanförande upp höstens administrativa
              granskning i KU och att notifiering och avnotifiering särskilt
              skulle belysas. Vi från KU kanske ska påtala att i framtiden bör
              regeringen tänka igenom sina beslut om just detta.
            </seg>
            <seg n="559adc95">
              Varför i framtiden? Om Moderaterna känner en tvekan huruvida
              det är ett korrekt fattat beslut bör väl inte KU sanktionera det
              sätt som denna avnotifiering har hanterats på? På sina åttatio
              dagar som kulturminister hann Cecilia Stegö Chilò fatta en hel
              del beslut. Frågan är om KU i efterhand ska sanktionera det sätt
              och de grunder besluten fattades på och göra detta till legitim
              praxis. Nej, säger vi som har reserverat oss från Socialdemokraterna,
              Miljöpartiet och Vänsterpartiet. Vi kan inte godkänna telefonsamtal
              som beslutsunderlag för att ta tillbaka notifieringen av de förändringar
              som riksdagen har fattat beslut om. Vi anser inte heller att kulturministern
              som enskilt statsråd hade befogenhet att avnotifiera det till
              kommissionen anmälda riksdagsbeslutet.
            </seg>
            <seg n="ddd86adc">
              Med detta, herr talman, vill jag yrka på godkännande av anmälan
              i reservation 5.
            </seg>
          </u>
          <note n="bd468594">
            Anf. 205 HELENE PETERSSON i Stockaryd (s):
          </note>
          <note type="speaker" n="98baf0f9">
            Anf. 206 MARIANNE BERG (v):
          </note>
          <u who="marianne_berg_93b5f2" xml:id="i-eb088f8b18bad829-11" n="5a1b67fe">
            <seg n="4dcb3cd8">
              Herr talman! Mycket är sagt, och nu kör jag en kortvariant. Det
              är också sent.
            </seg>
            <seg n="22802689">
              Som tidigare talare har tagit upp är detta ett intressant ärende,
              men det är också lite knepigt. Det är ett ärende med tre ministrar
              inblandade under en så kort period, och det kan inte sägas tillhöra
              vanligheten.
            </seg>
            <seg n="3a74f0e9">
              Jag vill ge en liten tillbakablick. Våren 2006 beslutade, precis
              som Helene Petersson i Stockaryd sade, riksdagen om förändringar
              i presstödet, varpå den socialdemokratiske regeringen anmälde
              förändringen till kommissionen. Om kommissionens behandling av
              ärendet skulle innebära att tidpunkten för ikraftträdandet behövde
              ändras avsåg regeringen att återkomma till riksdagen. Det var
              klart och tydligt vad som kan förväntas vid en markering från
              kommissionen.
            </seg>
            <seg n="d318bef8">
              I denna fråga, likt många andra, har den nuvarande regeringen
              rusat på och sagt att tiden är knapp. Det gäller att skynda. Skynda
              gjorde verkligen dåvarande kulturministern Cecilia Stegö Chilò.
              Hon sprang snabbt vidare och avnotifierade de förändringar som
              den dåvarande regeringen meddelat kommissionen och som fem partier
              hade ställt sig bakom i riksdagsbesluten våren 2006. Detta gjorde
              hon efter något mejl och några telefonsamtal. Det var alltså ingen
              skriftväxling.
            </seg>
            <seg n="d3faa932">
              Kulturministerns agerande medförde att det tidigare beslutet
              om förändrat presstöd inte kunde genomföras. Detta är ett märkligt
              förfaringssätt eftersom Cecilia Stegö Chilò i sitt agerande satte
              sig över vad riksdagen hade beslutat. Hon skulle naturligtvis,
              likt den socialdemokratiska regeringen hade gjort, inte fatta
              beslut förrän hon först inhämtat riksdagens uppfattning i frågan.
              Detta gjordes inte utan allt presenterades i efterhand i budgetpropositionen.
            </seg>
            <seg n="09da44e6">
              Regeringen satte sig här klart och tydligt över ett riksdagsbeslut.
            </seg>
          </u>
          <note n="061984ee">
            Därmed, herr talman, vill jag yrka på godkännande av anmälan
            i reservation 5.
          </note>
          <note type="speaker" n="e4b40420">
            Anf. 207 EVA BENGTSON SKOGSBERG (m):
          </note>
          <u who="eva_bengtson_skogsberg_fbef15" xml:id="i-7634ca98bd7d49c2-0" n="d6e10e44" next="i-29e1531c0396e95f-0">
            <seg n="3547fb4c">
              Herr talman! Det är mitt första år i konstitutionsutskottet och
              även i riksdagen, men jag har förstått att granskningen av regeringens
              handläggning av presstödet är ovanlig såtillvida att det handlar
              om tre ministrar från två olika regeringar som tidigare har nämnts
              i kammaren.
            </seg>
            <seg n="558cbfd2">
              Att utöka presstödet beslutades under första delen av förra året.
              Det är viktigt att påpeka att detta beslut inte ifrågasätts av
              den nuvarande regeringen. När beslutet hade fattats skickades
              en anmälan till EU-kommissionen angående förändringen, och en
              skriftväxling skedde under sommaren 2006 med förtydligande frågor
              och svar.
            </seg>
            <seg n="a54b4e61">
              När man på Kulturdepartementet fick underhandsinformation om
              att kommissionen inte kunde godkänna utökningen av driftsstödet,
              och eventuellt inte heller det befintliga stödet, drogs anmälan
              tillbaka. Orsaken till detta var, enligt det aktuella statsrådet,
              att hon ville undvika parallella granskningsprocedurer från kommissionen.
              Hon ville inte heller riskera att svenska tidningsföretag skulle
              bli återbetalningsskyldiga, vilket kunde bli fallet om det utökade
              stödet hade införts innan det blev godkänt av EU-kommissionen.
            </seg>
            <seg n="08c33edf">
              Detta inträffade under ett omtumlande skede i svensk politik,
              då vi var mitt uppe i ett regeringsskifte. Valet i september ledde,
              som bekant, till att vi fick ny regering. Det telefonsamtal som
              kom att betyda så mycket i denna fråga kom till Näringsdepartementet
              tre dagar efter valet. Varför det dröjde 13 dagar innan Kulturdepartementet
              fick informationen är en fråga som fortfarande inte är riktigt
              klarlagd, men den har kanske inte så stor betydelse för själva
              granskningen.
            </seg>
            <seg n="8c50d654">
              Under dessa veckor hade vi, som bekant, en expeditionsregering.
              Denna ansåg tydligen att informationen om att kommissionen inte
              godkände förändringen i presstödet kunde vänta till dess att den
              nya regeringen tillträtt. Därför blev det också ont om tid.
            </seg>
            <seg n="e4115595">
              Budgetordningen är inte anpassad till maktskiften. Detta berörde
              Anna Bergkvist närmare i ett tidigare ärende. Budgeten skulle
              föreläggas riksdagen tio dagar efter det att en nya regering tillträtt.
              Detta var ett av skälen till att frågan inte togs upp för samråd
              med övriga regeringen. Beslutanderätten har i det här fallet delegerats
              till kulturministern, och det föreligger inte något formellt krav
              på beredning för den typen av ärende.
            </seg>
            <seg n="e3a5c7d2">
              Herr talman! Enligt alliansen föranleder inte granskningen något
              uttalande för något av de tre inblandade statsråden. Däremot är
              det av intresse för konstitutionsutskottet att under hösten titta
              på hur expeditionsministärer fungerar och bör fungera. Utskottet
              vill även titta närmare på det lämpliga i att EU-kommissionen
              under sin arbetsprocess har muntliga kontakter med medlemsstaten
              och att dessa samtal sedan kan utgöra beslutsunderlag. Från offentlighetssynpunkt
              är skriftligt underlag att föredra framför telefonsamtal.
            </seg>
          </u>
          <note n="bc7cb38b">
            Anf. 208 HELENE PETERSSON i Stockaryd (s) replik:
          </note>
          <u who="eva_bengtson_skogsberg_fbef15" xml:id="i-29e1531c0396e95f-0" n="d6e10e44" prev="i-7634ca98bd7d49c2-0">
            <seg n="93e82f51">
              Herr talman! Jag vill fråga Eva Bengtson Skogsberg om hon känner
              tveksamhet inför frågan om ett statsråd har rätt att avnotifiera.
              En sådan tveksamhet tycker jag att andra moderata företrädare
              har gett uttryck för i olika sammanhang.
            </seg>
          </u>
          <note type="speaker" n="24973edd">
            Anf. 209 EVA BENGTSON SKOGSBERG (m) replik:
          </note>
          <u who="eva_bengtson_skogsberg_fbef15" xml:id="i-7634ca98bd7d49c2-1" n="d6e10e44" next="i-29e1531c0396e95f-1">
            <seg n="f7455af6">
              Herr talman! Nu har jag inte papperen med mig, men rättschefen
              har i sina svar skrivit att hon hade rätt att avnotifiera. Det
              har vi fått besked om i våra handlingar.
            </seg>
          </u>
          <note n="aac0dbf0">
            Anf. 210 HELENE PETERSSON i Stockaryd (s) replik:
          </note>
          <u who="eva_bengtson_skogsberg_fbef15" xml:id="i-29e1531c0396e95f-1" n="d6e10e44" prev="i-7634ca98bd7d49c2-1">
            <seg n="c7195c9d">
              Herr talman! Rättschefen skriver så och gör den tolkningen, och
              det är den tillämpningen man har haft i Regeringskansliet. Men
              min fråga är: Tycker Eva Bengtson Skogsberg att vi ska sanktionera
              att det är rätt? Utskottet har självt under sin utredning kommit
              fram till att det inte någonstans uttryckligen står att ett statsråd
              har rätt att avnotifiera. Detta är en tolkning som regeringen
              har gjort.
            </seg>
            <seg n="78bf810a">
              Man har också tillämpat den på två sätt. Två ärenden har vi haft
              nu under hösten. Det ena var flygskatten, och där vet vi att inställningen
              var att man inte ville ha den. Där avnotifierade man också innan
              riksdagen hade fattat beslut.
            </seg>
            <seg n="8b24faee">
              Det andra var presstödet. Eva Bengtson Skogsberg säger nu att
              regeringen står bakom presstödet, men vi vet vilka kommittémotioner
              Moderaterna har lagt fram under alla år, senast för ett år sedan,
              om att presstödet ska avvecklas. Det skulle öka pressfriheten.
              Att öka driftsstödet är att sätta in konstgjord andning, menar
              Moderaterna. Så Moderaternas inställning till presstödet är väl
              inte okänd här. Men ska ett statsråd få ta sig denna rätt? Det
              är den frågan det gäller.
            </seg>
            <seg n="48cd7ca3">
              Eva Bengtson Skogsberg nämner också tidsbristen. Anser ni att
              regeringen kunde ha återkommit på ett annat sätt än genom budgetpropositionen?
            </seg>
          </u>
          <note type="speaker" n="4ad76732">
            Anf. 211 EVA BENGTSON SKOGSBERG (m) replik:
          </note>
          <u who="eva_bengtson_skogsberg_fbef15" xml:id="i-8b8933c320f2d14f-0" n="d6e10e44">
            <seg n="757dbd6b">
              Herr talman! Jag tror att det var viktigt att göra avnotifieringen
              just för att man annars hade behövt ta tag i frågan. Nu gjorde
              man den och kunde skjuta upp det här, så att det började vid årsskiftet,
              och i lugn och ro titta över frågan. Det hade varit värre om EU-kommissionen
              hade gjort kontroller och kanske inte godkänt någon av delarna.
              Det var ju därför vår kulturminister tog tillbaka det.
            </seg>
            <seg n="835b03a0">
              Jag förstår att det kunde ha varit annorlunda om vi hade haft
              en annan kulturminister, som inte var moderat. Just att hon var
              moderat och att ni känner till Moderaternas syn på presstödet
              har väl gett lite extra intresse för detta hos oppositionen, kan
              jag tänka mig. Men det är ju så att vi har en alliansregering,
              och regeringen har aldrig sagt annat än att presstödet ska finnas
              kvar.
            </seg>
          </u>
          <note type="speaker" n="bcea7de9">
            Anf. 212 ANNIE JOHANSSON (c):
          </note>
          <u who="annie_johansson_9b42fa" xml:id="i-762736a52339808e-1" n="0d52ef9a" next="i-01912efdd427109a-1">
            <seg n="2ad02d2b">
              Herr talman! Jag vill börja med att gratulera kammarens ledamöter.
              Vi är nu inne på vår 13:e debattimme i dag. Det känns skönt.
            </seg>
          </u>
          <note n="321ab883">
            Den socialdemokratiska regeringen lämnade under våren 2006 ett
            förslag om nya driftsstödsregler för start den 1 januari 2007.
            Samtidigt förvarnade också den socialdemokratiska regeringen riksdagen
            om att ändringarna och ikraftträdandet var beroende av kommissionens
            godkännande. Till följd av de ändringar som då gjordes av den
            dåvarande majoriteten tillsammans med Centerpartiet och Kristdemokraterna
            anmäldes dessa förändringar den 20 juni till kommissionen i sedvanlig
            ordning.
          </note>
          <note n="327b846f">
            Regeringen skulle återkomma i ärendet om kommissionens behandling
            visade sig kräva en ändring. Den nuvarande regeringen avnotifierade,
            precis som tidigare talare också har sagt, de föreslagna ändringarna
            och meddelade genom budgetpropositionen i oktober förra året riksdagen
            att det tidigare riksdagsbeslutet om ikraftträdande i januari
            2007 skulle äga rum vid ett senare tillfälle.
          </note>
          <u who="annie_johansson_9b42fa" xml:id="i-01912efdd427109a-1" n="0d52ef9a" prev="i-762736a52339808e-1">
            <seg n="6cd64af6">
              Som skäl för detta angavs och det är viktigt att ha med det i
              debatten att kommissionen den 20 september, under expeditionsministärens
              tid, meddelat att man skulle inleda en fördjupad granskning av
              det svenska presstödssystemet och om stödet var förenligt med
              gemenskapsrättens konkurrensbestämmelser. Denna granskning skulle
              ta stora delar av 2007 i anspråk, och att genomföra de ändringar
              som riksdagen beslutat om innan denna process var slutförd skulle
              enligt regeringen medföra att de tidningsföretag som skulle få
              ett ökat driftsstöd blev återbetalningsskyldiga för det de hade
              erhållit från och med den 1 januari 2007.
            </seg>
            <seg n="e59a6e16">
              Konstitutionsutskottet har innevarande år haft den delikata uppgiften
              att granska två regeringar. Det är viktigt för att förstå helheten
              att det är en och samma tidslinje, en och samma fråga.
            </seg>
            <seg n="1ddceddb">
              Detta sträcker sig från den 20 juni, då den socialdemokratiska
              regeringen och Leif Pagrotsky notifierar förändringarna, över
              sommaren, då Pagrotsky inte en enda gång blir underrättad, utan
              all kommunikation sker mellan tjänstemännen, och fram till det
              att kommissionen den 20 september under expeditionsministärens
              tid per telefon meddelar att man inte kan godkänna det svenska
              presstödet. Den 9 oktober får dåvarande kulturminister Cecilia
              Stegö Chilò rådet att återkalla notifieringen från den 20 juni
              och gör detta. Rutinerna på departementet gjorde att Leif Pagrotsky
              inte underrättades under sin tid som minister, och när det var
              nära till den nya regeringen valde man att invänta ett större
              formellt granskningsförfarande. Det är också någonting som ett
              enigt konstitutionsutskott står bakom.
            </seg>
            <seg n="12750581">
              Statsråden kan delegera arbetsuppgifter, men inte sitt konstitutionella
              ansvar. Tidigare granskningar av konstitutionsutskottet visar
              att man hållit statsråd ansvariga för brister i handläggning trots
              att det inte är själva statsrådet som handlat bristfälligt. Det
              har till och med varit fall då KU ansett att bristerna varit av
              sådan art att man inte kunnat kräva av statsrådet att denne personligen
              skulle ha kontroll över dem.
            </seg>
            <seg n="3c0af3c5">
              Utskottet konstaterar att Leif Pagrotsky inte har gett särskilda
              instruktioner för att säkerställa att han blev underrättad. Han
              förblev då omedveten. Det är också ett enigt konstitutionsutskott
              som står bakom de formuleringarna. Han gav inte särskilda instruktioner,
              trots att det fanns ett riksdagsbeslut, vars ikraftträdande var
              beroende av kommissionens ställningstagande, och trots att man
              kunde förvänta sig vissa invändningar från kommissionen.
            </seg>
            <seg n="5f676cb9">
              Dåvarande kulturminister Cecilia Stegö Chilò fattade ett beslut
              om att avnotifiera anmälningen till kommissionen. Hon fattade
              beslutet enligt bestämmelserna i förordningen med instruktion
              för Regeringskansliet och arbetsordningen för Regeringskansliet
              efter det att tjänstemännen redogjort för ärendet. Det var exakt
              samma tjänstemän som Leif Pagrotsky hade haft dagen tidigare.
              Jag håller med Helene Petersson om hennes resonemang om kommunikation
              mellan kommissionen och departementen.
            </seg>
            <seg n="50316412">
              I Sverige har vi en stolt tradition av att värna offentlighetsprincipen
              och att den kommunikation som sker med myndigheter ska vara offentlig.
              Kommissionen har en annan praxis, vilket blev påtagligt just i
              detta ärende. Det är, tycker jag, beklagligt att det skedde genom
              ett telefonsamtal och inte genom ett skriftligt förfarande enligt
              den svenska offentlighetsprincipen. Detta torde vara en sak för
              KU att under hösten se över formerna kring.
            </seg>
            <seg n="11149aab">
              Att inte ens tjänstemännen på departementen reagerade på formen
              för kontakten är också ett bevis på att det är en väl inarbetad
              praxis. Samtidigt är kommissionens kortfattade rutiner per telefon
              beklagliga, då det är ett beslut som får stor inverkan på den
              svenska mediemarknaden. Det tolkades som ett underhandsbesked,
              samtidigt som det också fungerade som ett viktigt beredningsunderlag
              för beslutsfattande i svensk politik.
            </seg>
          </u>
          <note n="1f0a4490">
            Herr talman! Jag yrkar på godkännande av konstitutionsutskottets
            anmälan.
          </note>
          <note type="speaker" n="3c447564">
            Anf. 213 MAURICIO ROJAS (fp):
          </note>
          <u who="mauricio_rojas_02ffb5" xml:id="i-6cebb92c612bde52-17" n="c21cae6e">
            <seg n="b1dbe03b">
              Herr talman! Ärendet handlar om tre saker. Det första är att
              minister Leif Pagrotsky på ett för mig obegripligt sätt frigjorde
              sig från ärendet mycket tidigt i processen. Det andra är märkliga
              kommunikationsrutiner mellan EU-kommissionen och de olika nationella
              regeringarna. Det tredje är att praxis för avnotifieringsprocessen
              är oklar eller obefintlig, någonting som egentligen är det på
              lång sikt viktigaste. Jag tror att det framgår att vi måste kunna
              reglera det här eller åtminstone få regler som är med genomtänkta.
            </seg>
            <seg n="92730574">
              Det började med riksdagsbeslutet under försommaren 2006 om en
              förändring av driftsstödet. Det är en del av vårt presstöd. I
              det beslutet gjorde riksdagen klart att man kunde förvänta sig
              invändningar från kommissionen. I det fallet skulle regeringen
              återkomma till riksdagen.
            </seg>
            <seg n="ff2eadde">
              Att det skulle kunna bli komplicerat var ingen nyhet. Det visste
              man. Det man inte visste då var hur komplicerat det skulle kunna
              bli. Som det visade sig blev det otroligt komplicerat och egentligen
              ett hot mot hela vårt presstödssystem.
            </seg>
            <seg n="694f890c">
              Här finns Leif Pagrotskys ansvar. Han frigör sig från ärendet
              och delegerar hela den fortsatta processen till tjänstemännen.
              Det är den normala rutinen. Men med tanke på ärendets betydelse
              och att man redan vid beslutet kunde förvänta sig invändningar
              tycker jag att Leif Pagrotsky här gjorde en missbedömning.
            </seg>
            <seg n="b1cf8401">
              Den missbedömningen ledde till att han inte gav några särskilda
              instruktioner och inte blev inblandad i ärendet trots att det
              under hela sommaren pågick en viktig kommunikation med EU-kommissionen.
              Hade ministern gjort annorlunda hade han antagligen redan den
              14 juli förstått när man fick ett frågeformulär från kommissionen
              som tydligt antydde att hela det svenska presstödet skulle granskas.
            </seg>
            <seg n="07203b18">
              Då hade ministern antagligen fattat andra beslut och satt i gång
              en process för att försvara presstödet. Det gjordes inte. På det
              viset blev det väldigt bråttom när den nya regeringen tillträdde.
              Bland de första om inte det första ärende som den nya kulturministern
              fick ta tag i var just detta.
            </seg>
            <seg n="32f9e0a5">
              Tjänstemännen hade förberett ett beslutsunderlag som ministern
              kom att följa, och det var Cecilia Stegö Chilò i det här fallet.
              Man hade fått det märkliga samtalet den 20 september. Det verkar
              vara rutin inom kommissionens arbete. Där aviserade man att om
              Sverige inte avnotifierade beslutet från riksdagen skulle två
              parallella granskningsprocesser inledas. Den ena gällde hela presstödet
              från början till slut, och den andra gällde förändringarna i det.
            </seg>
            <seg n="8e07bdf7">
              Hade man inte gjort någonting hade vi kanske i dag suttit i det
              mycket besvärliga läget att hela vårt presstöd hade hamnat i en
              formell granskningssituation. Vi hade kanske på ett sätt som varit
              mindre fördelaktigt fått förändra hela vårt system.
            </seg>
            <seg n="821a4c88">
              Som Cecilia Stegö Chilò påpekade under utfrågningen gjorde hon
              detta som bästa försvar för att undvika en sådan situation. Tjänstemännen
              gav henne inga andra rekommendationer än att göra så. Som vi har
              konstaterat är det kanske den första avnotifieringen av ett beslut
              från riksdagen.
            </seg>
            <seg n="8fe2f64b">
              Vi kan inte klandra Cecilia Stegö Chilò för någonting vi inte
              har regler om. Vi kan säga att det är en brist och en ny situation
              som vi måste tänka på.
            </seg>
            <seg n="52833b82">
              Helene Petersson i Stockaryd frågar om det är rätt eller inte
              rätt. Vi måste diskutera det i vanlig politisk ordning här i kammaren.
              Jag är faktiskt inte säker på svaret i det här fallet. Att Cecilia
              Stegö Chilò skulle ha brutit mot obefintliga, icke existerande
              regler, är givetvis någonting som trotsar all logik.
            </seg>
            <seg n="faa7c99f">
              Vi kan sammanfatta detta på två sätt. Ministrarna får inte frigöra
              sig från sådana ärenden på det vis som Leif Pagrotsky gjorde.
              Det var en missbedömning, och han bär ansvaret för detta. Å andra
              sidan måste vi inleda ett politiskt samtal om hur vi ska göra
              med avnotifieringsprocessen.
            </seg>
            <seg n="a4df10d0">
              Herr talman! Med detta slutar jag mitt anförande. Jag vill tacka
              alla debattörer, kombattanter, vänner och kanske också ovänner
              för den långa men mycket intressanta debattomgången.
            </seg>
          </u>
          <note type="speaker" n="7b3a1923">
            Anf. 214 INGVAR SVENSSON (kd):
          </note>
          <u who="ingvar_svensson_4c39cd" xml:id="i-770f8f0f3f6ef416-1" n="5a90860a" next="i-e0520db33f2c2cd1-1">
            <seg n="1c32e621">
              Herr talman! Det här är ett intressant ämne, men kvällen är sen.
            </seg>
            <seg n="61637f18">
              Först ska jag säga något om Pagrotsky. Han hade ansvaret för
              kommunikationen med kommissionen i det första inledande skedet.
              Där kan man fundera på om han var tillräckligt aktiv utifrån frågans
              vikt och så vidare. Det har vi också haft gemensamma synpunkter
              på från alla i utskottet.
            </seg>
            <seg n="bea5dec7">
              Sedan gäller det den intressanta frågan om avnotifieringar och
              notifieringar som dyker upp i reservationen. När det gäller frågor
              som presstödet är det regeringen som bestämmer presstödsförordningen
              men den gör det efter föreskrifter från riksdagen.
            </seg>
            <seg n="eba79a84">
              Har man väl en gång börjat på det sättet måste man fortsätta
              med föreskrifter från riksdagens sidas innan regeringen fattar
              beslut om ändringar av presstödsförordningen. Det är alltså inte
              i den meningen absoluta beslut från riksdagens sida utan föreskrifter.
            </seg>
            <seg n="c0222f6b">
              Det förutsattes att det ändrade förslaget till presstöd skulle
              notifieras. Men det är inte riksdagen som notifierar eller beslutar
              om notifiering utan det hanteras av regeringen.
            </seg>
            <seg n="5b296a59">
              Det är därför intressant att konstatera vad som sägs i reservationen.
              Jag får ta på mig mina läsglasögon, eftersom mina ögon börjar
              bli trötta.
            </seg>
            <seg n="23f3040a">
              Det sägs att den beslutsbefogenhet som tillkommer ett enskilt
              statsråd kan under inga omständigheter anses innefatta befogenhet
              att besluta på ett sätt som åsidosätter av riksdagen fattat beslut
              utan att först inhämta och följa riksdagens uppfattning i frågan.
              Det är ett ganska intressant konstaterande.
            </seg>
            <seg n="47d9e859">
              Hade reservanterna pekat på att avnotifieringen egentligen borde
              vara föremål för ett regeringsbeslut skulle man ha kunnat diskutera
              om det borde vara på det sättet i instruktionerna.
            </seg>
            <seg n="88282a1e">
              Här talar man om att åsidosätta av riksdagen fattat beslut. Det
              har man inte gjort. Man har inte åsidosatt riksdagens beslut.
              Liksom angavs i propositionen har man blivit tvungen att uppskjuta
              ikraftträdandet av beslutet.
            </seg>
            <seg n="1ec844c4">
              Det här är en intressant frågeställning. Helene Petersson i Stockaryd
              säger att man inte har denna befogenhet. Jag läser i recittexten
              på s. 198 i utskottets betänkande om Ulrica Messing och stormen
              Gudrun och de ärenden som skulle notifieras där.
            </seg>
            <seg n="ce044870">
              Där står: Beslutet att återkalla delar av notifieringen fattades
              av dåvarande statsrådet Ulrica Messing efter det att kommissionens
              tjänstemän tydligt påtalat att behandlingen skulle underlättas
              om delar av notifieringen återtogs. Förlåt en okunnig yngling,
              men var inte också detta i strid med de befogenheterna, om man
              har de åsikter som man i sammanhanget har i reservationen?
            </seg>
            <seg n="4da9faec">
              När det gäller telefonsamtalet är vi överens om att det inte
              är lyckligt att man vidarebefordrar uppgifter utan skriftlig dokumentation.
              Det har KU påpekat ett antal gånger. Det påpekandet gör både reservanterna
              och utskottsmajoriteten.
            </seg>
            <seg n="6797b6c2">
              Samtidigt kan man fråga sig: Var uppgiften som lämnades den 20
              december felaktig eller har det bekräftats i efterhand att denna
              tjänsteanteckning var korrekt?
            </seg>
            <seg n="6c2a9b53">
              Jag kan också erinra utskottet och kammaren om att utskottet
              självt ett antal gånger har tagit tjänsteanteckningar som underlag
              för sina beslut, så det är inte helt fel.
            </seg>
            <seg n="f522052a">
              Men samtidigt är det rimligt att kräva att den här typen av kommunikationer
              sker skriftligt och att man har en sådan dokumentation när man
              ska fatta beslut.
            </seg>
          </u>
          <note n="e740abb2">
            Anf. 215 HELENE PETERSSON i Stockaryd (s) replik:
          </note>
          <u who="ingvar_svensson_4c39cd" xml:id="i-e0520db33f2c2cd1-1" n="5a90860a" prev="i-770f8f0f3f6ef416-1">
            <seg n="336bfe3d">
              Herr talman! Jag vill beröra några saker som Ingvar Svensson
              tog upp. Jag börjar med ett utdrag som jag hittade i Medievärlden,
              där Ingvar Svensson själv i november säger: Jag är formalist.
              Jag kan inte acceptera att ett beslut bygger på ett telefonsamtal.
            </seg>
            <seg n="ee7c85b6">
              Men det är ju precis det Ingvar Svensson gör med majoritetens
              ställningstagande. Ingvar Svensson säger också att Cecilia Stegö
              Chilò fattade beslutet om att dra tillbaka stödet för snabbt.
              Ingvar Svensson är kritisk till detta. Men nu sanktionerar ni
              hanterandet när ni ställer er bakom majoritetens text.
            </seg>
            <seg n="07719494">
              Ingvar Svensson tar också upp notifieringarna med Ulrica Messing.
              Det är fyra notifieringar som vi har hittat under 2000-talet.
              Det är två från den gamla regeringen och två från den nya regeringen.
              För den gamla eller förutvarande regeringen är det två beslut
              som inte har föregåtts av riksdagsbeslut. Båda var under beredning.
              Båda gällde ett nytt stöd. Det ena var stödåtgärderna till Gudrun
              och det andra var ett funktionstest av lantbrukssprutor, som man
              till och med helt och hållet drog tillbaka. Man fick ett klart
              besked om att det inte ens var lönt att försöka med. Då plockade
              man tillbaka det.
            </seg>
            <seg n="45de5d16">
              Men inget av stöden hade beslutats om av riksdagen. Båda notifieringarna
              som har dragits tillbaka från den nuvarande regeringen hade riksdagsbeslut
              i ryggen. Så visst är det skillnad på dessa avnotifieringar.
            </seg>
          </u>
          <note type="speaker" n="9623f731">
            Anf. 216 INGVAR SVENSSON (kd) replik:
          </note>
          <u who="ingvar_svensson_4c39cd" xml:id="i-770f8f0f3f6ef416-2" n="5a90860a" next="i-e0520db33f2c2cd1-2">
            <seg n="0956806b">
              Herr talman! Det kan vara så om vi tittar på bakgrunden. Men
              den intressanta frågeställningen här gäller befogenheterna för
              ett statsråd att avnotifiera eller inte. Det är en central fråga
              i sammanhanget för att man ska kunna följa med i resonemanget
              i reservationen. Om detta att man inte har rätt att avnotifiera
              gäller i det ena fallet gäller det också i det andra. Då kan man
              inte bara ägna sig åt bakgrundsresonemang om huruvida det har
              beslutats av riksdagen eller inte. Har man befogenheten eller
              inte? Det är den väsentliga frågan i sammanhanget.
            </seg>
            <seg n="f226f8d3">
              Om man sitter i konstitutionsutskottet måste man vara formalist.
              Annars har man hamnat i fel utskott. Jag är fortfarande kritisk
              till den situation som uppstod. Enligt min bedömning står inte
              presstödet i strid med de statsstödsregler som finns i artikel
              87 och 88. Det tror jag också kommer att visa sig i det fortsatta
              arbetet i förhållande till kommissionen. Det kommer inte att vara
              något problem eftersom de här frågorna inte står i strid med konkurrensreglerna
              mellan medlemsstaterna. Det är fortfarande min åsikt.
            </seg>
          </u>
          <note n="7dc97d2c">
            Anf. 217 HELENE PETERSSON i Stockaryd (s) replik:
          </note>
          <u who="ingvar_svensson_4c39cd" xml:id="i-e0520db33f2c2cd1-2" n="5a90860a" prev="i-770f8f0f3f6ef416-2">
            <seg n="2e08ee5b">
              Herr talman! När det gäller avnotifieringen finns det två olika
              tolkningar. Regeringen och Regeringskansliet har gjort en tolkning
              av något som inte klart uttrycks. Det står inte att ett statsråd
              också har befogenhet att avnotifiera. Vi tycker definitivt inte
              att man kan lägga den beslutsbefogenheten på ett enskilt statsråd.
            </seg>
            <seg n="36b17a5a">
              Jag tog upp i mitt anförande att ett ställningstagande ska vara
              ett regeringsbeslut. Man kan också fråga sig om detta inte är
              en form av ställningstagande där man faktiskt drar tillbaka ett
              helt ärende och avgör att man inte ska fullfölja det.
            </seg>
            <seg n="0937d645">
              Man flyttar fram tidpunkten för presstödet. Man säger fortfarande
              att man kommer att jobba för att det ska kunna införas. Men vi
              har våra tvivel i dag när vi ser vartåt det bär. Det krävs förändringar
              som man kanske måste återkomma till.
            </seg>
            <seg n="0e1691ea">
              Men här gäller det ett enskilt statsråd. Ingvar Svensson sanktionerar
              detta genom att skriva att utskottet inte har någon annan uppfattning.
              Om jag kommer ihåg rätt var det till och med Ingvar Svensson som
              lade in den meningen i utskottets majoritetstext.
            </seg>
          </u>
          <note type="speaker" n="06da2503">
            Anf. 218 INGVAR SVENSSON (kd) replik:
          </note>
          <u who="ingvar_svensson_4c39cd" xml:id="i-3dfef6e777b49c48-13" n="5a90860a">
            <seg n="e0b882b7">
              Herr talman! Om Stegö Chilò var fel ute var också Ulrica Messing
              det när det gäller befogenhet.
            </seg>
            <seg n="d5edd175">
              Men jag läser ingenstans i reservationen att det handlar om att
              det borde vara ett regeringsbeslut. Det står ingenting om det
              i reservationen. Man kan diskutera befogenheterna och om det ska
              vara ett kollektivt regeringsbeslut eller om ett enskilt statsråd
              ska kunna hantera detta eller inte. Inom Regeringskansliet har
              man tolkat det som att det är möjligt eftersom man har rätt att
              anmäla författningar och så vidare till kommissionen.
            </seg>
            <seg n="6e376329">
              Det kan diskuteras, men det sägs ingenting om det i reservationen.
              Det är en intressant frågeställning. Varför tar man inte upp den
              ganska spännande diskussionen om att regeringen kanske borde ha
              fattat ett kollektivt beslut i frågan i stället för att låta ett
              enskilt statsråd göra det?
            </seg>
            <seg n="a0824e29">
              Man kan mycket väl införa de rutinerna. Men det bör som sagt
              gälla samtliga statsråd, även tidigare socialdemokratiska.
            </seg>
          </u>
          <note n="8f3cac5c">
            Övrigt Regeringens granskning av Osmo Vallo-fallet (avsnitt 3.3)
          </note>
          <note type="speaker" n="8ddf7811">
            Anf. 219 MIKAEL JOHANSSON (mp):
          </note>
          <u who="mikael_johansson_ede7e6" xml:id="i-631c8cf6549b7db0-6" n="1fedf13a">
            <seg n="33396c6d">
              Herr talman! Jag vill belysa Osmo Vallo-fallet det som utskottet
              enigt har ställt sig bakom när det gäller vilket ställningstagande
              utskottet ska göra.
            </seg>
            <seg n="cbe1e107">
              Jag tar tillfället i akt att belysa frågan från en kulturarbetares
              synvinkel. Det är en kulturarbetare som 1999 på plattan Elsinore
              gav uttryck för vad frågan handlar om. Kammaren bör kanske särskilt
              notera utvecklingen av refrängen. Det handlar om låten Vem dödade
              Carlos? Text och musik är skrivna av Björn Afzelius. Jag läser
              upp den för er.
            </seg>
          </u>
          <note n="c0aaa07c">
            Överläggningen var härmed avslutad.
          </note>
          <note n="4f14c65b">
            8 § Bordläggning
          </note>
          <note n="22037136">
            Anmäldes och bordlades
          </note>
          <note n="9ae6e59d">
            9 § Anmälan om frågor för skriftliga svar
          </note>
          <note n="5dae1b55">
            Anmäldes att följande frågor för skriftliga svar framställts
          </note>
          <note n="79a1e3c5">
            den 19 juni
          </note>
          <note n="7f7ff80a">
            Fredrik Olovsson
          </note>
          <note n="2e5917b3">
            Carina Moberg
          </note>
          <note n="aa9265b3">
            Yilmaz Kerimo
          </note>
          <note n="f28ad5e3">
            Thomas Bodström
          </note>
          <note n="2e5917b3">
            Carina Moberg
          </note>
          <note n="df17c4d8">
            Marie Nordén
          </note>
          <note n="f39bd8de">
            Lennart Axelsson
          </note>
          <note n="099eadc7">
            Yvonne Andersson
          </note>
          <note n="099eadc7">
            Yvonne Andersson
          </note>
          <note n="6df7fd86">
            Lars Johansson
          </note>
          <note n="71424d63">
            Lars Wegendal
          </note>
          <note n="bb1a28dd">
            Maria Lundqvist-Brömster
          </note>
          <note n="d8cee93d">
            Frågorna redovisas i bilaga som fogats till riksdagens snabbprotokoll
            tisdagen den 18 september.
          </note>
          <note n="427c1553">
            10 § Anmälan om skriftliga svar på frågor
          </note>
          <note n="a0c30954">
            Anmäldes att skriftliga svar på följande frågor inkommit
          </note>
          <note n="79a1e3c5">
            den 19 juni
          </note>
          <note n="71808815">
            Peter Jeppsson
          </note>
          <note n="a1d09f0e">
            Johan Pehrson
          </note>
          <note n="a699b2a7">
            Carina Adolfsson Elgestam
          </note>
          <note n="dfd7b2e5">
            Carina Hägg
          </note>
          <note n="f192f06a">
            Svaren redovisas i bilaga som fogats till riksdagens snabbprotokoll
            tisdagen den 18 september.
          </note>
          <note n="d888afc1">
            11 § Kammaren åtskildes kl. 22.02.
          </note>
          <note n="fdf84b7e">
            Förhandlingarna leddes
          </note>
          <note n="7bfa3d1a">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
