<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2006</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2006</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200607--94</head>
          <docDate when="2006-04-19">2006-04-19</docDate>
        </div>
      </front>
      <body>
        <div>
          <note n="f2ca1a53">
            ﻿
          </note>
          <note n="e4ea1ddd">
            Riksdagens protokoll
          </note>
          <note n="f79dd0f6">
            2006/07:94
          </note>
          <note type="date" n="e0e02505">
            Torsdagen den 19 april
          </note>
          <note n="6fb15553">
            Kl. 12:00 - 17:15
          </note>
          <note n="105f0411">
            1 § Justering av protokoll
          </note>
          <note n="1f60e9fd">
            Justerades protokollet för den 13 april.
          </note>
          <note n="ad9be23c">
            2 § Anmälan om val av ordförande i EU-nämnden
          </note>
          <note n="5c9c3704">
            Tredje vice talmannen anmälde att Anna Kinberg Batra (m) valts
            till ordförande i EU-nämnden från och med den 13 april.
          </note>
          <note n="2d16935c">
            3 § Anmälan om fördröjda svar på interpellationer
          </note>
          <note n="ab5e2485">
            Till riksdagen hade inkommit följande skrivelser:
          </note>
          <note n="415468e0">
            Interpellation 2006/07:443
          </note>
          <note n="eaa587ca">
            Interpellation 2006/07:443 Sommarjobb för ungdomar
          </note>
          <note n="f256decc">
            Interpellationen kommer att besvaras fredagen den 20 april 2007.
          </note>
          <note n="abe5925c">
            Skälet till dröjsmålet är tjänsteresor.
          </note>
          <note n="15c878aa">
            Karin Renman
          </note>
          <note n="260ad37d">
            Interpellation 2006/07:444
          </note>
          <note n="1ec1b96c">
            Interpellation 2006/07:444 Avsteg från arbetsrätten inom Försvarsmakten
          </note>
          <note n="a73833cd">
            Interpellationen kommer att besvaras måndagen den 23 april 2007.
          </note>
          <note n="ebde0337">
            Skälet till dröjsmålet är att statsrådet befinner sig på tjänsteresa
            till USA, tjänsteresa inom Sverige med anledning av vårpropositionen
            samt tjänsteresa till Portugal under de svarstillfällen som finns
            före den 23 april 2007.
          </note>
          <note n="8ca202b1">
            Helena Lindberg
          </note>
          <note n="a6b21a46">
            Interpellation 2006/07:446
          </note>
          <note n="0097dba8">
            Interpellation 2006/07:446 Försvarsmakten och samhällsintresset
          </note>
          <note n="a73833cd">
            Interpellationen kommer att besvaras måndagen den 23 april 2007.
          </note>
          <note n="31cfb0a2">
            Skälet till dröjsmålet är att statsrådet befinner sig på resa
            till USA, resa inom Sverige med anledning av vårpropositionen
            samt resa till Portugal under de svarstillfällen som finns före
            den 23 april 2007.
          </note>
          <note n="8ca202b1">
            Helena Lindberg
          </note>
          <note n="3c23234b">
            Interpellation 2006/07:452
          </note>
          <note n="261864f0">
            Interpellation 2006/07:452 Försvarsmakten och försämringar för
            föreningslivet
          </note>
          <note n="a73833cd">
            Interpellationen kommer att besvaras måndagen den 23 april 2007.
          </note>
          <note n="31cfb0a2">
            Skälet till dröjsmålet är att statsrådet befinner sig på resa
            till USA, resa inom Sverige med anledning av vårpropositionen
            samt resa till Portugal under de svarstillfällen som finns före
            den 23 april 2007.
          </note>
          <note n="8ca202b1">
            Helena Lindberg
          </note>
          <note n="a4642111">
            4 § Anmälan om inkomna faktapromemorior om förslag från Europeiska
            kommissionen
          </note>
          <note n="efe005b7">
            Tredje vice talmannen anmälde att följande faktapromemorior om
            förslag från Europeiska kommissionen inkommit och överlämnats
            till utskott:
          </note>
          <note n="6d57f609">
            KOM(2007)37, KOM(2007)53
          </note>
          <note n="b41950d0">
            KOM(2006)787, KOM(2006)786
          </note>
          <note n="f5163dce">
            5 § Djurskydd
          </note>
          <note n="7b31f9ff">
            Föredrogs
          </note>
          <note type="speaker" n="c6486bb7">
            Anf. 1 HELÉN PETTERSSON I UMEÅ (s):
          </note>
          <u who="helen_pettersson_dfaea7" xml:id="i-013992a4796037bb-0" n="eed116d6">
            <seg n="6cbc6b21">
              Fru talman! Vi socialdemokrater i riksdagens miljö- och jordbruksutskott
              vill i den här kammardebatten betona hur viktigt det är att Sverige
              också fortsättningsvis bedriver en framgångsrik djurskyddspolitik.
              Sverige har hittills haft världens bästa djurskydd. Det är någonting
              som vi har utvecklat i kombination med ett konkurrenskraftigt
              jordbruk och en framgångsrik forskning, och så vill vi att det
              ska förbli. Vi vill att Sverige fortsätter att hålla en hög profil
              vad gäller djurskydd, djurhälsa och djurtransporter. Vi vill också
              att djuren i övriga EU ska ha samma goda skydd och hälsa som djuren
              har i Sverige.
            </seg>
            <seg n="9bc5659b">
              Under förra mandatperioden inrättades Djurskyddsmyndigheten i
              Skara. Reglerna kring djurförsök skärptes, kommunernas djurskyddstillsyn
              förbättrades, och vid rådsmöten inom EU lade den socialdemokratiska
              jordbruksministern ned sin röst när reglerna för djurtransporter
              inte blev tillräckligt skarpa. Vår inställning till djurhållning
              och djurskydd är glasklar.
            </seg>
            <seg n="d5888f4b">
              Regeringens inställning däremot gör oss oroliga. Regeringen förklarar
              att den arbetar för att skapa förutsättningar för att det goda
              djurhälsotillståndet och det goda djurskyddet i Sverige upprätthålls.
              Samtidigt lägger man inom kort ned den ansvariga tillsynsmyndigheten,
              redan den 1 juli i år. Regeringen förklarar nedläggningen med
              att det är nödvändigt med en effektivisering av den statliga administrationen.
              Det är därför vi ser de många myndighetsnedläggningar som sker
              just nu. Huruvida det verkligen är kostnadseffektivt att förlägga
              djurskyddet till Jordbruksverket återstår att se.
            </seg>
            <seg n="6c4e3f34">
              Vi har heller inte sett att åtgärden verkligen kan förbättra
              djurskyddet. Snarare kan vi ana att resultatet blir motsatsen.
              En av anledningarna till att Djurskyddsmyndigheten inrättades
              var kritik från bland annat Riksrevisionen om hur djurskyddet
              hanterades inom Jordbruksverket. Inrättandet av Djurskyddsmyndigheten
              har lett till en tydligare hantering av djurskyddsfrågorna, både
              från ett myndighetsperspektiv och för dem som jobbar med frågorna
              ute på fältet.
            </seg>
            <seg n="22184c6e">
              Nära en tredjedel av Djurskyddsmyndighetens budget har utgjorts
              av forskningsmedel. Forskningen har varit central för verksamheten.
              En stor del av medlen har gått till forskning kring alternativa
              metoder till djurförsök. Alternativa metoder avser metoder som
              förfinar, minskar eller ersätter användningen av försöksdjur.
              Också djurskyddsbefrämjande åtgärder har fått forskningsanslag.
              Det har handlat om etologiska studier eller forskning som syftar
              till att ta fram teknik för att lösa djurskyddsproblem.
            </seg>
            <seg n="01da6869">
              Regeringen har i många skilda sammanhang berömt sig själv för
              att satsa stort på forskning. Vi undrar nu vart den särskilda
              djurskyddsforskning som bedrevs och skulle bedrivas länge än vid
              Djurskyddsmyndigheten kommer att ta vägen. Likaväl undrar vi vart
              den tillsyns-, informations- och utbildningsverksamhet som myndigheten
              förfogar över kommer att ta vägen. Samma sak gäller en del utredningsverksamhet.
            </seg>
            <seg n="d98abee9">
              Ett exempel på det är att Djurskyddsmyndigheten hade ett uppdrag
              att utreda frågan om möjligheten att ta ut tillsynsavgifter för
              cirkusar med djur. Uppdraget drogs tillbaka nyligen, bland annat
              med anledning av att myndighetens verksamhet ska flyttas till
              Jordbruksverket. Var hamnar den frågan nu? frågar vi oss.
            </seg>
            <seg n="7d2cb015">
              Många frågetecken kvarstår kring överförandet av Djurskyddsmyndighetens
              verksamhet till Jordbruksverket, och nu är det bara drygt två
              månader kvar tills själva flytten ska ske. När får vi svaren?
            </seg>
            <seg n="c0d32e4a">
              Att initiativ eventuellt kommer att tas för att så småningom
              få en EU-institution för djurskydd och forskning till Sverige
              räcker inte långt. Det är som med regeringens övriga miljö- och
              jordbrukspolitik. Man förlitar sig på EU och försämrar den nationella
              verksamheten. Vad är det förresten som gör att EU skulle tycka
              att det vore intressant att använda just Sverige som ett land
              där djurskyddet skulle ha sitt centrum? De signaler som den svenska
              regeringen sänder ut till övriga EU och världen genom att lägga
              ned den djurskyddsmyndighet vi har lär ju tala sitt tydliga språk.
            </seg>
            <seg n="d35ae3c7">
              Svensk djurhållning har hittills varit unik i Europa. Det har
              betytt mycket, också som försäljningsargument för svenska varor.
              De etiska aspekterna blir allt viktigare för konsumenterna. Vi
              vill veta att maten vi äter kommer från ett djur som inte har
              fått lida. Vi vill veta att djuret har levt i en miljö som har
              tillgodosett biologiska förutsättningar och naturligt beteende.
              Vi vill veta att djuret har fått foder av god kvalitet utan onödiga
              tillsatser och att djurtransporterna har skett under drägliga
              förhållanden. Många svenska bönder har tagit fasta på dessa krav,
              och ett svenskt mervärde har skapats. Vi socialdemokrater vill
              kunna behålla detta mervärde av respekt för djuren och för konsumenterna
              samt för Sveriges trovärdighets skull när regeringen även i andra
              sammanhang ställer krav inom EU.
            </seg>
            <seg n="47e64648">
              En annan viktig aspekt när det gäller konsumentpolitiken är varumärkning
              av olika slag. I betänkandet säger den borgerliga majoriteten:
              Utskottet ser positivt på arbetet med att få ett märkningssystem
              för pälsprodukter till stånd, men finner inte skäl att föreslå
              vidare åtgärder med anledning av motionerna.
            </seg>
            <seg n="9cb3c308">
              Jag kan ge er ett skäl till att vi från svenskt håll borde gå
              före med förslag till vidare åtgärder. Likväl som att vi konsumenter
              vill veta varifrån maten vi äter kommer vill vi också veta varifrån
              våra kläder kommer. Om jag som konsument ska gå ut och köpa mig
              en skinnjacka blir jag inte nöjd om jackan är märkt med en lapp
              som säger att det är äkta skinn i den, vilket är ganska vanligt.
              Jag vill för egen del kunna välja vilken typ av skinn det handlar
              om, så att jag till exempel vet att jackan inte är tillverkad
              av hundskinn. Jag är helt övertygad om att fler konsumenter än
              jag önskar ha just den valmöjligheten. Denna typ av märkning är
              något som vi åtminstone borde kunna driva på inom bland annat
              EU för att införa och inte bara sitta still och vänta på att andra
              ska agera i frågan. Vi socialdemokrater tycker att det är dags
              att införa en märkning av skinnprodukter.
            </seg>
            <seg n="1a520f3c">
              Fru talman! Vad gäller hund- och kattskinn anser vi socialdemokrater
              att Sverige ska ha en mer aktiv och pådrivande politik. Vi bör
              införa ett förbud mot import av hund- och kattskinn och inte bara
              sitta still och vänta på att beslut fattas på EU-nivå. Andra länder
              har redan fattat beslut om förbud, och jag har svårt att se anledningen
              till att Sverige inte kan sälla sig till den skaran.
            </seg>
            <seg n="0ae9a947">
              Det är inte alltid enkelt att förstå hur den borgerliga majoriteten
              resonerar. Ett exempel på det är vad som sägs i betänkandet gällande
              de motioner som har inkommit som rör förbud mot sexuellt utnyttjande
              av djur. Det råder inga tvivel om att djur i dag utsätts för sexuella
              övergrepp. Det råder heller inga tvivel om att djuren lider av
              det. Trots det finns det ingen lagtext som uttryckligen förbjuder
              det. Vi anser att det bör göra det. I betänkandet säger den borgerliga
              majoriteten med hänvisning till en rapport från Djurskyddsmyndigheten
              att det är få anmälningar om sexuella övergrepp mot djur som resulterar
              i åtal och att anledningen till detta är att spaningsuppslag saknas
              därför att det ofta inte är känt vem gärningsmannen är, och därför
              krävs noggranna överväganden om man ska gå vidare med ytterligare
              lagstiftningsåtgärder.
            </seg>
            <seg n="78e8bdc2">
              Om alla svårlösta brott skulle göras lagliga just på grund av
              att de är svårlösta vore vår värld inte speciellt trevlig. Vi
              anser att förbud mot sexuellt utnyttjande av djur ska införas.
            </seg>
            <seg n="407f23c5">
              Hundar och katter intar hos många en särställning bland de svenska
              husdjuren. Det finns i Sverige uppskattningsvis 1,4 miljoner katter
              och 900 000 hundar. Vi har sedan länge genom registrering och
              ID-märkning haft ganska god kontroll på hundarna i landet, men
              vi saknar motsvarande kontroll på katterna. Det gör att många
              katter far mycket illa.
            </seg>
            <seg n="f9810872">
              Vi känner alla till problemet med så kallade sommarkatter, som
              familjerna lämnar i skogen när de åker hem från landet. Det finns
              många hemlösa katter i Sverige, och vi bör titta på vad vi kan
              göra för att förbättra katternas situation i vårt samhälle. Vi
              föreslår därför tillsättandet av en kattutredning som ska se över
              de alternativ som finns, bland annat när det gäller märkning och
              registrering.
            </seg>
            <seg n="205efff5">
              I fråga om hundar är, som sagt, kontrollen bättre, men vi har
              trots det problem och ganska mycket debatt om aggressiva hundar
              och hanteringen av dem. I debatten talas ofta om kamphundar, men
              problemet är större än så. Det handlar inte enbart om vissa specifika
              hundraser. Problemet ligger alltsomoftast hos ägaren till den
              hund som har ett aggressivt beteende. Det beror inte på vilken
              ras hunden tillhör utan på uppfostran och träning. Vi anser att
              polisen borde få en klarare lagstiftning om vad som gäller vid
              omhändertagande av aggressiva hundar.
            </seg>
            <seg n="c26aabc6">
              Avslutningsvis vill jag säga att jag självklart står bakom samtliga
              socialdemokratiska reservationer, men av tidsskäl väljer jag att
              yrka bifall till reservation 1 och reservation 12.
            </seg>
          </u>
          <note type="speaker" n="26691d82">
            Anf. 2 WIWI-ANNE JOHANSSON (v):
          </note>
          <u who="wiwi-anne_johansson_62b46d" xml:id="i-a23a69920923c944-0" n="2f38ea0f">
            <seg n="7d69e111">
              Fru talman! Djur är inte människor. Djur är djur, men djur har
              också rättigheter, tycker vi i Vänsterpartiet. Djur exploateras
              av oss människor. Vi äter dem, har dem som sällskapsdjur och kommersialiserar
              dem genom livsmedelsindustrin. Djur vanvårdas och far illa. De
              transporteras till slakterier under många gånger vidriga förhållanden.
            </seg>
            <seg n="93c76b92">
              Sverige har gått i spetsen för att förbättra djurens villkor.
              Vi har en stark djurskyddslagstiftning, och vi är först bland
              alla länder med att ha en särskild myndighet som ska värna just
              djurskyddet, Djurskyddsmyndigheten eller snarare hade, för nu
              lägger alliansregeringen ned Djurskyddsmyndigheten. Om drygt två
              månader finns den inte längre.
            </seg>
            <seg n="8b7b3c00">
              Tyvärr är Djurskyddsmyndigheten endast ett exempel på de nedläggningar
              och försämringar, för både djur och människor, som alliansen snabbt
              åstadkommit. Förutom Djurskyddsmyndigheten lägger regeringen ned
              Arbetslivsinstitutet, Miljövårdsberedningen och Hållbarhetsrådet.
              Man gör det lättare att skjuta varg, och föreslagna förbättringar
              för minkar genomförs inte. För alliansen är det pengarna som räknas.
              Näringen går först.
            </seg>
            <seg n="300b58b4">
              Det är trist att Djurskyddsmyndigheten läggs ned, för den behövs.
              Skälet till att myndigheten kom till var att djurskyddet ofta
              kolliderade med näringsintressena när Jordbruksverket skulle sköta
              tillsynen. Djurskyddet fick stryka på foten, och djuren reducerades
              ofta till produktionsenheter. Dessutom finns stora problem med
              hur djurskyddslagen efterlevs, och myndigheten har haft den viktiga
              uppgiften att se till att lagen efterföljs. Ingen vet hur det
              går när Jordbruksverket åter ska ta hand om djurskyddet och tillsynen,
              och några nya pengar har vi heller inte sett till. Kanske alliansen
              kan förklara varför det inte behövs några pengar till djurskyddet.
            </seg>
            <seg n="05aa8614">
              Sverige ska fortsätta att vara ett föregångsland i fråga om djurskyddet
              säger allianspartierna i utskottets ställningstagande vad gäller
              djurpolitik. Det tycker Vänsterpartiet också. Vi tycker att Sverige,
              som hittills haft världens bästa djurskydd, ska ha det också i
              fortsättningen. Vi har utvecklat världens bästa djurskydd samtidigt
              som vi utvecklat ett konkurrenskraftigt jordbruk och en framgångsrik
              forskning. De går att kombinera. Vi vill, som sagt, fortsätta
              att vara ett föregångsland vad gäller djurskydd. Tyvärr signalerar
              det som regeringen gjort hittills det motsatta.
            </seg>
            <seg n="12f7044d">
              Samtidigt som regeringen lägger ned Djurskyddsmyndigheten säger
              man sig arbeta för att så småningom få hit en EU-institution för
              djurskydd och forskning. Det är inget fel med det, men varför
              då försämra verksamheten på hemmaplan, och varför alltid vänta
              på EU? Den svenska djurhållningen har varit unik i Europa, för
              att inte säga i världen, och det har också blivit ett försäljningsargument.
              Konsumenter är alltmer kritiska till hur djuren föds upp. Man
              vill veta att djuren fötts upp och levt i en miljö som så långt
              det är möjligt liknar deras naturliga miljö.
            </seg>
            <seg n="6c5239fe">
              Som konsumenter vill vi dessutom veta att fodret är av bra kvalitet
              och att djuren inte transporteras till slakterier under vidriga
              förhållanden och under många timmar. Många svenska bönder har
              anpassat sig och anammat dessa krav, och som vi hörde Helén Pettersson
              säga har det skapats ett mervärde för svenska varor. Vi vill ha
              kvar detta för djurens skull, för vår egen skull som konsumenter
              och för vår trovärdighets skull inom EU. Därför yrkar jag bifall
              till reservation 1.
            </seg>
            <seg n="0de22960">
              Fru talman! Det finns bilder man aldrig vill minnas, bilder från
              Sydostasien, bilder som etsar sig fast, rörliga bilder, bilder
              av hur katter och hundar föds upp i trånga burar under fullständigt
              vidriga förhållanden och hur de sedan avlivas på de mest horribla
              och smärtsamma sätt.
            </seg>
            <seg n="8c8b917e">
              Nej, jag har inte sett det i verkligheten, men jag har sett bilderna,
              och det räcker. Det räcker för att jag ska tycka att Sverige,
              i likhet med bland annat Danmark, Belgien och Frankrike, ska införa
              förbud mot import av hund- och kattskinn. I EU förbereds ett förslag
              om att införa förbud mot import av hund- och kattskinn till EU;
              vänsterpartisten Eva-Britt Svensson är rapportör där. Men när
              det gäller EU vet vi att det tar tid. Varför vill alliansen aldrig
              gå före med positiva regler? Varför skulle inte vi kunna när Danmark,
              Belgien och Frankrike kan? Det är klart att vi kan, och det är
              klart att vi ska. Jag yrkar därför bifall till reservation 2.
            </seg>
            <seg n="09f469d7">
              Samma skäl, bland annat, som finns till ett förbud mot import
              av katt- och hundskinn finns för att införa ett system för märkning
              av skinnprodukter som finns att köpa på marknaden i Sverige. I
              dag finns ingen skyldighet för handlare och producenter att tala
              om vad det är för skinn som används i en viss vara av äkta skinn.
              En kvalificerad gissning är att många producenter inte ens är
              intresserade av att vi får veta vad mössan, handskarna och väskan
              är gjorda av, ifall de är gjorda av katt- eller hundskinn. Många
              svenska konsumenter skulle givetvis i sådana fall låta bli att
              köpa den där mössan, de där handskarna eller den där väskan.
            </seg>
            <seg n="b9f6e4d6">
              Vi vill ju ha valfrihet. Alliansen talar ofta om valfrihet. Som
              konsumenter vill vi naturligtvis ha valfrihet att veta att vi
              inte går omkring med hund- eller kattskinn i våra mössor och kläder.
              Så vill vi ha det. Vi vill veta vad det är för skinn vi köper,
              och det bör således snarast införas ett regelverk om märkning
              av skinn så att vi vet vad vi köper om vi köper något i skinn.
              Jag yrkar därför bifall till reservation 10.
            </seg>
            <seg n="1c693753">
              Jag står givetvis bakom även våra övriga reservationer, men för
              att vinna tid yrkar jag bifall endast till reservationerna 1,
              2 och 10.
            </seg>
          </u>
          <note type="speaker" n="b3bc359a">
            Anf. 3 TINA EHN (mp):
          </note>
          <u who="tina_ehn_f52113" xml:id="i-10d567aaf40a532c-0" n="a98534c4">
            <seg n="7dfd86a0">
              Fru talman! Vi ska diskutera betänkandet Djurskydd . Det kommer
              att ske en del upprepningar, men det gäller samtidigt att vara
              tydlig.
            </seg>
            <seg n="01545106">
              Det är svårt att diskutera djurskydd utan att återigen ta upp
              regeringens starkt ifrågasatta beslut om att lägga ned Djurskyddsmyndigheten
              i Sverige. Samtidigt talar de om ett gott djurskydd. Vi har hört
              att vi ska ha ett gott skydd av djuren och ett väl fungerande
              och aktivt djurskyddsarbete. Men vi har inte hört om några pengar
              till det arbetet och inte fått några svar på hur man ska få ihop
              alla visioner och mål utan direkta medel, alltså kronor och ören.
            </seg>
            <seg n="2e923baa">
              Regeringens hantering av nedläggningen av Djurskyddsmyndigheten
              är en skandal, inte bara i sak utan också i form. Hanteringen
              tycks ha gått till så att man beslutat först och tagit reda på
              fakta sedan. Till skillnad från beslutet att inrätta myndigheten
              föregicks inte beslutet att lägga ned den av någon utredning.
              Utredningen har man gjort i efterhand med ytterst pressat tidsschema
              och resultat därefter.
            </seg>
            <seg n="63ed2ab2">
              Jag tror inte att Jordbruksverket inte kan hantera djurskyddet.
              Men även Jordbruksverket behöver medel för ändamålet. Det behövs
              sisådär 40 miljoner per år, säger man, för att upprätthålla den
              nuvarande djurskyddsnivån. Bara fram till årets slut 2007 saknas
              det 15 miljoner ytterligare. Det som är avsatt i vårpropositionen
              är dryga 16 miljoner för år 2007.
            </seg>
            <seg n="5fb86656">
              Grundläggande för svensk djurskyddslagstiftning är att djur ska
              behandlas väl och få sina arttypiska behov och beteenden väl tillgodosedda.
              Det stadgas i den svenska djurskyddslagens portalparagraf att
              djur inte ska utsättas för onödigt lidande och att djuren ska
              kunna leva i ett arttypiskt beteende. Det är en fin och bra djurskyddslag,
              som jag tycker att vi ska ha och jobba efter. Den ska gälla för
              alla de djur som vi människor har omsorg om.
            </seg>
            <seg n="c8c87d3f">
              Vad är det då som händer? Jo, vi debatterar djurskydd i stora
              och små ordalag. Vi kommer alla att stå här och tala om hur duktiga
              vi är och ska bli och hur duktiga vi ska vara i det europeiska
              perspektivet. Men se, det vill jag allt se först. Med färskt minne
              från debatten om att skärpa lagen om hållande av mink tror jag
              mig veta hur den borgerliga alliansen resonerar. Det är inte bevisat
              att minkar behöver badvatten. Det är inte rätt att Sverige ska
              ha andra regler än minkuppfödare i Europa. Vi ska inte ha andra
              regler. Vems rättigheter företräder man med ett sådant argument?
              Inte djurens.
            </seg>
            <seg n="dbd12648">
              Vi människor har tagit oss rätten, men också ansvaret, att hålla
              djur i fångenskap. Om man vill uttrycka det annorlunda kan man
              säga att vi håller djur till nytta och sällskap. Vi ska också
              arbeta med att förbättra. Ju mer kunskap vi har om djurs beteende
              och behov, desto viktigare är det att vi arbetar för att genomföra
              förändringar som denna kunskap leder till. Vi lever väl i en modern
              civilisation, eller?
            </seg>
            <seg n="08362215">
              Vi har alla sett upprörande bilder på hur djur transporteras,
              hanteras och fullkomligt negligeras som kännande individer. De
              här bilderna skapar en enorm reaktion hos människor med rätta.
              De ger också en bild av hur fullkomligt vansinniga vissa system
              är. Om det finns ett vinstintresse kan man bokstavligen gå över
              lik. I det här fallet menar jag de djur som stryker med under
              vidriga djurtransporter och som går en grym död till mötes på
              grund av ekonomiska mekanismer, där alla bara tar en liten del
              av ansvaret. Man gör sitt jobb, och man tror kanske att man gör
              rätt. I det här sammanhanget ska vi i Sverige verka för att få
              bort dessa avarter. Bidrag till export av levande djur är inte
              bra.
            </seg>
            <seg n="f3d42a4e">
              Vi politiker talar oss gärna varma om valfrihet, om människans
              fria val. Man vill självklart tro att människan tar det ansvar
              som behövs. De fria valens möjlighet är en god grund. Även jag
              har den som grund. Men jag accepterar inte att vissa individer
              i det fria valets värld kan hanteras under kränkande och olyckliga
              förhållanden. Jag tror att det är viktigt att arbeta med beslutsamhet
              och medvetenhet för att nå genombrott i frågor som har med människans
              hållande av djur att göra. Jag påstår att man i regeringen gör
              fel när man skrotar Djurskyddsmyndigheten, som har jobbat med
              de här frågorna effektfullt.
            </seg>
            <seg n="5f64c666">
              Att kunna välja rätt när man gör det fria valet kräver att man
              vet varifrån produkten kommer, vare sig det gäller mat eller skinnprodukter
              på kroppen. Det är gott att utveckla märkningssystemen. Kan man
              också få reda på att djuren har haft ett sjyst liv under den tid
              de levt är det bra. I det sammanhanget vet vi som är med i detta
              utskott att det behövs opinion, drivkraft och beslut för att förverkliga
              det som alla vill ha och möjliggöra småskalig slakt. När man har
              småskalighet är det oftast nära mellan producent och konsument.
              Kontrollen är enklare; man vet varifrån produkten, till exempel
              köttet, kommer. I betänkandet finns en motion om gårdsnära slakt
              som Kristdemokraterna har lagt fram. Det ska uppmuntras och stödjas.
              Det är upp till dem att yrka bifall till den, tycker jag.
            </seg>
            <seg n="f32abff8">
              Den svenska djurhållningen är i dag ifrågasatt på många punkter.
              Jag tror att det är mycket bra. Vi kanske tror att grisen vi äter
              har haft ett liv som Griseknoen i Emil i Lönneberga . Men tyvärr
              är det mycket få grisar som får glädjen att springa omkring utomhus
              och böka, det som de faktiskt älskar. Grisar är hejare på att
              bruka jorden! Att de i många fall inte får möjlighet att vistas
              utomhus är tragiskt. Att vi fortfarande tillåter kastrering av
              obedövade grisar är inte hänsynsfullt. Det är närmast pinsamt
              att behöva erkänna att det fortfarande förekommer.
            </seg>
            <seg n="279a649b">
              Det finns en del att ta tag i i Sverige, och ännu mer om vi lyfter
              blicken och vidgar vyn. Vad gäller försöksdjur och deras situation
              tycker jag att det jobb man har lagt ned på Djurskyddsmyndigheten
              med att utveckla alternativa metoder till försöksdjur är viktigt
              att nämna. Jag känner stor oro och jag undrar verkligen hur det
              här kommer att hanteras framöver.
            </seg>
          </u>
          <note n="4fc47d4b">
            Jag ställer mig bakom samtliga Miljöpartiets reservationer och
            yrkar bifall till reservation 1, 5 och 10.
          </note>
          <note type="speaker" n="50266c81">
            Anf. 4 BENGT-ANDERS JOHANSSON (m):
          </note>
          <u who="bengt-anders_johansson_f23e14" xml:id="i-e745f0702432608f-0" n="ab8ce024">
            <seg n="f01401fa">
              Fru talman! Först av allt vill jag naturligtvis yrka bifall till
              förslaget i betänkandet i dess helhet.
            </seg>
            <seg n="ffe58118">
              Eftersom detta är första gången under denna mandatperiod som
              vi diskuterar djurskyddet mer explicit, vill jag ta tillfället
              i akt att göra en liten utsvävning.
            </seg>
            <seg n="46ec731d">
              Jag måste säga att jag är oerhört glad att vi i Sverige har en
              ledarposition när det gäller djurskyddet. Det är oerhört viktigt
              att slå vakt om den positionen. Jag säger det därför att jag i
              andra kulturer, bland annat under en resa med utskottet, själv
              har sett prov på ett omhändertagande av djur som är avskyvärt.
              Jag vill inte nämna vilket land utskottet reste till.
            </seg>
            <seg n="2ddfd44d">
              Man transporterade nästan slaktvuxna grisar på pakethållare på
              cyklar. För att de skulle ligga still bedövade man dem med alkohol.
              Man lade tre grisar i en hög och drog spännband om dem.
            </seg>
            <seg n="a6503587">
              Man fraktade små hundvalpar i nätliknande burar på mopeder, skotrar
              och cyklar. Det var inte nog med att de täckte själva grundplattan,
              utan de var packade som små teddybjörnar i hela utrymmet.
            </seg>
            <seg n="3b662478">
              För mig, som har sysslat professionellt med djurskötsel och har
              djur omkring mig i bostaden och på gården hemma, var detta avskyvärt
              och vämjeligt. Det är viktigt att vi har en gradskillnad som visar
              var vi i det här landet står.
            </seg>
            <seg n="e92568ce">
              Fru talman! Det är detta som skiljer civilisationer från annat.
              Vi har mänskliga rättigheter, vi har demokrati och vi har fri
              radio och press, vilket sammantaget verkar i en riktning som gör
              att vi människor tar ansvar. Det är, enligt mitt sätt att se,
              också ett mycket tydligt tecken på civilisation att vi har ett
              bra djurskydd. Det är mot den bakgrunden det är viktigt att vi
              ser till att det blir fler länder som tillerkänner djuren de möjligheter
              till bra omsorg som faktiskt finns. Men det är också viktigt att
              vi håller isär begreppen människa och djur, att vi har den ordningen
              kristallklar för oss. Jag påstår att människovärdet är överordnat
              annat. Om du tillerkänns en rättighet, vilket kan ske i ett civiliserat
              samhälle, har du per omgående också en skyldighet som du måste
              leva upp till.
            </seg>
            <seg n="4ec60030">
              Det finns ingen rättighet utan att det är kopplat någon skyldighet
              till det. Jag påstår att det inte är rimligt att kräva att djur
              ska ha en skyldighet. Mot den bakgrunden faller också resonemanget
              om att ett djur kan ha en rättighet.
            </seg>
            <seg n="aded0ebc">
              Det är oerhört viktigt att vi människor tar ansvar för ett djurskydd
              som är värt namnet. Det påstår jag att vi gör i Sverige. Att jämställa
              människovärdet med djurvärdet är detsamma som att nedvärdera människovärdet.
              Det vill jag inte medverka till. Men det är ett oeftergivligt
              krav att djuren ska behandlas väl. Detta ska ske med hjälp av
              forskning och beprövad erfarenhet. Som jag sade för en stund har
              jag erfarenhet av professionell djurskötsel eftersom jag jobbat
              som djurskötare och alltid omger mig med djur hemma.
            </seg>
            <seg n="5d80f1eb">
              Det verkar som om de tidigare talarna ser en motsättning i bra
              djuromsorg och ekonomi etcetera. Det finns ingen bättre ekonomi
              än att sköta djuren på ett bra sätt, tro mig. Det ger mångfalt
              tillbaka i jämförelse med att driva djur, att plåga dem eller
              att behandla dem på ett orättmätigt sätt.
            </seg>
            <seg n="4bb2f248">
              Jag är glad att det i detta betänkande, och det kan mina vänner
              i utskottet intyga, hela tiden finns kopplingar till EU, OECD,
              FN och så vidare. Sverige arbetar på ett aktivt sätt på alla fronter.
              Från och med denna mandatperiod är Sverige också en spelare på
              den europeiska planhalvan på ett bättre sätt än tidigare.
            </seg>
            <seg n="ce575377">
              Vi har på alltför många områden inom EU isolerat oss genom att
              sätta oss i något hörn och tjura av det skälet att vi prompt skulle
              ha igenom någonting som var orimligt. Vi blev fullständigt negligerade.
              Vi kan se det på område efter område. Nu är vi med i spelet. Detta
              gör att vi nu på ett aktivt sätt och också på ett bättre sätt
              kan medverka till ett bättre djurskydd än vad man har gjort tidigare.
            </seg>
            <seg n="93fe2d0b">
              Därför är det lite intressant att notera den historiska uppfattning
              som åtminstone Vänsterpartiet och Miljöpartiet alltid hävdat:
              Vi ska inte vara med i EU, utan vi ska ha bilaterala avtal. Tror
              ni på fullt allvar att bilaterala avtal på djurskyddsområdet skulle
              få en bättre och snabbare genomsyrning i de 27 länderna inom EU
              än EU-samarbete? Om ni tror det vore det intressant att höra om
              det hade varit en mer framgångsrik väg.
            </seg>
            <seg n="75f6a4b3">
              Fru talman! För att något trötta dem som möjligen inte har läst
              betänkandet ska jag citera några meningar om var alliansens djurpolitik
              hämtar sin kraft, eller vad vi har för utgångspunkter: Målet för
              regeringens djurpolitik är bl.a. ett gott djurskydd och ett gott
              hälsotillstånd bland djur i människans tjänst. Grundtanken i den
              svenska djurpolitiken är att lägga stor vikt vid förebyggande
              åtgärder och kontrollprogram. Den svenska modellen bygger på aktiva
              producenter som samarbetat med myndigheterna i denna strävan.
            </seg>
            <seg n="dc4b6b2f">
              Sverige ska fortsätta att vara ett föregångsland. Utskottet har
              erfarit att regeringen har för avsikt att arbeta för att höja
              djurskyddsnivån inom EU. Man kan möjligen, fru talman, tro av
              de tidigare inläggen att vi skulle skrota djurskyddet i det här
              landet. Detta är inte sant. Det är ren och skär lögn.
            </seg>
            <seg n="dc3c112d">
              Därmed är det inte sagt att en djurskyddsmyndighet är detsamma
              som bra djurskydd. Djurskyddet är väsentligt viktigare än en myndighet
              hit eller dit. Vi har historiskt använt Statens jordbruksverk
              för att sköta de frågorna. Nu återför vi dem.
            </seg>
            <seg n="00955d07">
              Också här får man åtminstone från Miljöpartiet och Vänstern en
              känsla av att djurskyddet ska läggas ned i det här landet bara
              för att Djurskyddsmyndigheten försvinner. Detta är inte sant.
            </seg>
            <seg n="b852a648">
              Det kan vara intressant för den som inte har varit med hela vägen
              att känna till historien för Djurskyddsmyndigheten. Det var den
              lön som Miljöpartiet tilltvingade sig för att ge Socialdemokraterna
              ett stöd till regeringsmakten.
            </seg>
            <seg n="1ea696a8">
              Det kostade skattebetalarna 60 miljoner det första året och 90
              miljoner det andra året. Detta är sanningen. Det var det priset
              medborgarna i Sverige fick betala för att Miljöpartiet skulle
              stödja regeringen. Det blev ytterligare en myndighet till de 300500,
              eller vad det nu är.
            </seg>
            <seg n="b37c1ebd">
              Jag tolkar Socialdemokraternas reservation lite grann som en
              abdikation från kravet på djurskyddsmyndighet. Man skriver så
              här: Det är tveksamt om det verkligen är kostnadseffektivt att
              förlägga djurskyddet till Jordbruksverket. Man är inte riktigt
              säker. Det kanske är lika kostnadseffektivt att ha det på Jordbruksverket.
              Något annat kan man inte tolka in i den meningen. Vidare säger
              man: Djurskyddsmyndigheten bör finnas kvar och dess verksamhet
              utvecklas. Det står inte att den ska vara kvar.
            </seg>
            <seg n="42dee1fc">
              Det är ett halvt tillbakatagande. Det gläder mig att Socialdemokraterna
              nu kan frigöra sig från de bojor som Miljöpartiet har utgjort.
              Det är ett bra sänke för att vi ska kunna ha en bra djuromsorg
              i det här landet.
            </seg>
            <seg n="30cb2449">
              Jag tror att Socialdemokraterna kände det besvärande när Djurskyddsmyndigheten
              gick fram som den gjorde nere i Revingehed, när den efter ett
              par tusen års uppfödning av ponnyer på Gotland helt plötsligt
              sade att man skulle ha tak till de djuren eller när det skulle
              vara förbjudet att fiska med mete och använda daggmask.
            </seg>
            <seg n="ed84caf5">
              Det måste ha varit otroligt besvärande för Socialdemokraterna.
              Säg nu som det är. Ni är glada för att alliansen tar bort det
              oket från era axlar och vi därmed kan ägna oss åt djurskydd i
              stället för meningslösa mänskliga tyckanden utan forskarbakgrund.
            </seg>
            <seg n="6209b174">
              Fru talman! Betänkandet innehåller väldigt många detaljer. I
              alla de fall där majoriteten i utskottet avvisar motionerna beror
              det på att de antingen är fullständigt orimliga med hänvisning
              till det jag sade inledningsvis om människovärde etcetera, eller
              så pågår det utredningar som är på gång som vi kommer att få ta
              ställning till senare.
            </seg>
          </u>
          <note type="speaker" n="b0276d5b">
            Anf. 5 TINA EHN (mp) replik:
          </note>
          <u who="tina_ehn_f52113" xml:id="i-10d567aaf40a532c-1" n="a98534c4">
            <seg n="b346f4df">
              Fru talman! Det låter som att du verkligen har gått på den så
              kallade hatkampanjen som varit mot Djurskyddsmyndigheten, Bengt-Anders.
              Jag skulle vilja börja med att rekommendera att du läser den verksamhetsberättelse
              som Djurskyddsmyndigheten har gjort.
            </seg>
            <seg n="74d40f98">
              Du kommer där att upptäcka hur mycket du har missat av den verklighet
              som har bedrivits där. Du kommer då inte att gå på den hatopinion,
              som jag skulle vilja kalla den, som finns mot verksamheten i Djurskyddsmyndigheten.
            </seg>
            <seg n="32a030f3">
              Det är bra att alliansen infriar sitt löfte. Löftet var att lägga
              ned Djurskyddsmyndigheten. Men löftet var inte att inte avsätta
              pengar till djurskyddet. Där kvarstår ett stort frågetecken. Det
              är många med mig som är oroliga för att djurskyddet i sig kommer
              att urholkas.
            </seg>
          </u>
          <note type="speaker" n="08eceefa">
            Anf. 6 BENGT-ANDERS JOHANSSON (m) replik:
          </note>
          <u who="bengt-anders_johansson_f23e14" xml:id="i-e745f0702432608f-1" n="ab8ce024">
            <seg n="33d60539">
              Fru talman! Om man lutar sig mot Djurskyddsmyndighetens verksamhetsberättelse
              får man väl ändå i någon mån ha med sig att den är skriven av
              samma människor som också har föreslagit åtgärder som många av
              oss tyckte var otrevliga och obehagliga, där man satte veterinärer
              på olika håll i landet mot varandra. Att verksamhetsberättelsen
              har en viss inriktning tar jag inte speciellt hårt på. Dessutom
              har generaldirektören, som nu är på väg att avsluta sin verksamhet,
              framställt sin indignation över beslutet på ett sätt som inte
              jag är van vid att generaldirektörer gör. Detta har naturligtvis
              också genomsyrat verksamhetsberättelsen. Jag har all respekt för
              att Tina Ehn känner detta som ett stort politiskt nederlag, eftersom
              det var er man ville få med i båten och därigenom dra ut de här
              pengarna.
            </seg>
            <seg n="1c0ea3d7">
              På tal om pengar, fru talman, är det faktiskt så att det finns
              pengar i budgeten för djurskyddet när det nu flyttas över till
              Statens jordbruksverk. Dessutom kommer de dubbla kompetenser som
              man har varit tvungen att ha under den här perioden i någon mån
              att kunna samverka i större utsträckning än de har gjort tidigare.
              Där finns otvetydigt en effektivitetsvinst.
            </seg>
          </u>
          <note type="speaker" n="c2b073c5">
            Anf. 7 TINA EHN (mp) replik:
          </note>
          <u who="tina_ehn_f52113" xml:id="i-10d567aaf40a532c-2" n="a98534c4">
            <seg n="94529553">
              Fru talman! Jag skulle alltså se detta som ett politiskt nederlag.
              Det är inte det jag ser det som främst. Jag ser det som ett nederlag
              för djurskyddet i Sverige. Det är klart och tydligt att vi är
              många som gör det.
            </seg>
            <seg n="a9d57948">
              Det finns pengar, säger du. Tala om för mig var de pengarna finns!
              Dem har inte jag sett. Man är orolig på Jordbruksverket i dag
              för att man inte har fått de pengar man skulle behöva för att
              klara av djurskyddet till årets slut ens en gång. Jag tycker att
              det är jätteviktigt för alliansen att ta fram de pengarna och
              inte bara säga att ni tänker jobba med ett aktivt djurskydd.
            </seg>
            <seg n="f8addaaf">
              Jag tycker faktiskt att du ska läsa verksamhetsberättelsen. Du
              får gärna kritisera vem som har tagit fram den, men nu handlar
              det om djurskyddet. Här finns bland annat en inledningstext som
              lite grann förklarar hästhållningsreglerna som senast 2006 debatterades
              flitigt. Jag vet, för jag var själv på konferensen som hade med
              jordbruksanslutning att göra. Där jag fick höra rena lögner uttalas
              från talarstolen om vad Djurskyddsmyndigheten tyckte om hästhållningen
              i Sverige.
            </seg>
            <seg n="e9c0ee0a">
              Det Djurskyddsmyndigheten gjorde var till exempel att ta fram
              ett föreskriftsförslag. Då påstod flera kritiker att det var både
              ovetenskapligt och dogmatiskt. Man kan undra om det är dogmatiskt
              att föreslå att hästars behov av social kontakt ska tillgodoses,
              att de dagligen ska få röra sig fritt, få en minsta mängd grovfoder
              och att de inte ska tillåtas stå uppbundna i spilta mer än 16
              timmar per dygn. De allra flesta remissinstanserna var positiva
              till förslaget. De få som var negativa hade inte den vetenskapliga
              expertisen på sin sida. Jag tycker att det är ett slående exempel
              på hur Djurskyddsmyndigheten har hanterats.
            </seg>
          </u>
          <note type="speaker" n="a4b3ecf7">
            Anf. 8 BENGT-ANDERS JOHANSSON (m) replik:
          </note>
          <u who="bengt-anders_johansson_f23e14" xml:id="i-e745f0702432608f-2" n="ab8ce024">
            <seg n="4c1cfac3">
              Fru talman! Aktivt djurskydd kommer inte från någon djurskyddsmyndighet.
              Tro mig, Tina Ehn, det har inte med saken att göra. Ett riktigt
              bra djurskydd, aktivt för varje stund, kommer från människor som
              håller djuren, om vi nu talar om tamdjur. De ser i sin dagliga
              gärning, genom sin kunskap och genom sin omsorg, till att djuren
              får det de ska ha. Det är det riktiga och viktiga djurskyddet
              och djuromsorgen.
            </seg>
            <seg n="80a90efd">
              Återigen tycker jag att det nästan är lite generande att man
              från politisk nivå tillmäter en myndighet detta. Finns bara myndigheten
              kan vi slå oss till ro därför att då fungerar allt gott och väl.
              Detta är inte sant. Dessutom finns det mängder av djur som inte
              människan håller i sitt hägn. De ska också omfattas av ett bra
              djurskydd och hanteras på ett sådant sätt att de i alla fall undgår
              mer lidande än nöden kräver, exempelvis i samband med jakt.
            </seg>
          </u>
          <note type="speaker" n="29ca0d81">
            Anf. 9 HELÉN PETTERSSON I UMEÅ (s) replik:
          </note>
          <u who="helen_pettersson_dfaea7" xml:id="i-013992a4796037bb-1" n="eed116d6">
            <seg n="d966e644">
              Fru talman! Jag tycker att det är ganska intressant att Bengt-Anders
              Johansson kan berätta sina sanningar om hur det gick till i förhandlingarna
              mellan Miljöpartiet och Socialdemokraterna efter förra valet.
              Vad jag vet och hoppas satt inte Bengt-Anders vid förhandlingsbordet.
            </seg>
            <seg n="429abf07">
              Om det nu står bör i reservationen kan jag säga, för att få det
              till det här protokollet, att Socialdemokraterna tycker att Djurskyddsmyndigheten
              ska vara kvar. Därom råder ingen tvekan.
            </seg>
            <seg n="f20ce77f">
              Vi tycker inte heller att det är speciellt pinsamma utspel som
              har kommit från Djurskyddsmyndigheten. Det handlar om en expertis
              som uttrycker vad som är bäst för djurskyddet med den kunskap
              den har. Det tycker jag att vi ska respektera.
            </seg>
            <seg n="57374e10">
              Bengt-Anders Johansson nämner också att vi tidigare inte har
              drivit djurskyddsfrågorna speciellt hårt inom EU, vilket jag tycker
              är ganska anmärkningsvärt. Ett exempel är när Margareta Winberg,
              dåvarande jordbruksministern, lyfte fram djurtransportfrågan och
              faktiskt fick till stånd ganska betydande förändringar i det ärendet.
              Om det är Bengt-Anders Johanssons syn på att sitta i hörnet och
              vara inaktiv vet jag inte riktigt vad aktiv är. Vi har varit väldigt
              aktiva i djurskyddsfrågor både inom EU och, inte minst, nationellt
              med inrättande av Djurskyddsmyndigheten. I dag ser vi faktiskt
              inga tendenser till att den borgerliga majoriteten kommer att
              göra detsamma.
            </seg>
            <seg n="12709d00">
              Visst är det upp till den enskilde att leva upp till regler och
              ta hand om sina djur. Men någonstans måste det väl ändå finnas
              en myndighet som håller kontrollen över detta, så som det görs
              i så många andra fall i samhället.
            </seg>
          </u>
          <note type="speaker" n="da189941">
            Anf. 10 BENGT-ANDERS JOHANSSON (m) replik:
          </note>
          <u who="bengt-anders_johansson_f23e14" xml:id="i-e745f0702432608f-3" n="ab8ce024">
            <seg n="77495cdf">
              Fru talman! Det är riktigt som Helén Pettersson säger att jag
              inte var med vid förhandlingsbordet. Det är jag jätteglad för,
              därför att då skulle jag antingen ha varit miljöpartist eller
              socialdemokrat. Men det har faktiskt framgått ganska tydligt vilken
              avbetalningsplan ni hade just när det gällde att få Miljöpartiets
              stöd.
            </seg>
            <seg n="68a283bb">
              Jag ska ställa frågan på det här sättet. Socialdemokraterna älskar
              ju att säga att de är stolta men inte nöjda. Några raka frågor
              till Helén Pettersson är: Var du stolt över Revingehedfrågan?
              Var du stolt när man talade om att man efter 2 000 års ponnyuppfödning
              helt plötsligt skulle vara tvungen att ha tak över ponnyerna på
              Gotland eller att man inte skulle få fiska med krok, alltså mete?
              Var du stolt över detta?
            </seg>
            <seg n="f0754331">
              Jag ska inte säga att Socialdemokraterna aldrig har drivit frågorna
              i EU. Drivit har ni kanske gjort, och då plockar man fram gamla
              jordbruksministrar som Margareta Winberg. Det är väl två mandatperioder
              sedan. Men det var på den tiden då ni inte behövde stöd av Miljöpartiet.
              Jag ska ge er kredit för det. Den linjen fortsätter vi att driva
              när det gäller djurtransporter. Men när ni fick Miljöpartiet med
              i båten distanserade ni er från det europeiska samarbetet genom
              att inta rigida inställningar i sakfrågor som gjorde att ni blev
              fullständigt marginaliserade. Tro mig! Jag har jobbat tillräckligt
              många gånger i förhandlingspositioner i EU så jag vet vad det
              innebär att sitta med rabiata åsikter. Då sätts man obönhörligen
              i hörnet och har inget inflytande. Det var det som inträffade
              under förra mandatperioden.
            </seg>
          </u>
          <note type="speaker" n="bc959daa">
            Anf. 11 HELÉN PETTERSSON I UMEÅ (s) replik:
          </note>
          <u who="helen_pettersson_dfaea7" xml:id="i-013992a4796037bb-2" n="eed116d6">
            <seg n="91f3f3d5">
              Fru talman! Om jag är stolt över enskilda sakfrågor tänker jag
              faktiskt inte uttala mig om. Jag tänker säga att jag är väldigt
              stolt över att vi har haft en väl fungerande djurskyddsmyndighet
              i Sverige, och jag känner mig besvärad och sorgsen över att vi
              inte ska ha det i framtiden. Jag kan fråga Bengt-Anders detsamma
              tillbaka: Är du stolt över ert beslut att lägga ned Djurskyddsmyndigheten
              och sända ut de signaler som det gör till EU och resten av världen,
              att vi inte längre prioriterar djurskyddsfrågorna på det sätt
              som vi har gjort i Sverige?
            </seg>
            <seg n="c2f37d14">
              Vad gäller Revingehed kan jag bara göra den kommentaren att det
              faktiskt i det här betänkandet visas att inte heller den borgerliga
              majoriteten i dag vill sätta ned foten och säga hur det ska se
              ut. Det ska skjutas framåt, utredning pågår, eller vad det nu
              står i betänkandet. Det är kanske lite farligt att slänga ut den
              frågan till mig.
            </seg>
            <seg n="c661c8d8">
              Det finns en annan fråga som jag känner att jag vill ta upp med
              Bengt-Anders utifrån hans anförande. Du sade att djur inte har
              några skyldigheter och därför inte kan ha några rättigheter. Det
              tycker jag är ett mycket anmärkningsvärt uttalande från majoriteten.
              Betyder det att Bengt-Anders Johansson inte ställer upp på den
              djurskyddslagstiftning som vi har i Sverige i dag och som reglerar
              djurens rättigheter?
            </seg>
          </u>
          <note type="speaker" n="c1d50143">
            Anf. 12 BENGT-ANDERS JOHANSSON (m) replik:
          </note>
          <u who="bengt-anders_johansson_f23e14" xml:id="i-e745f0702432608f-4" n="ab8ce024">
            <seg n="adec9965">
              Fru talman! Jag glömde ett påstående i Helén Petterssons första
              inlägg, nämligen att det måste finnas en myndighet. Det kan jag
              hålla med om, och det gör det. Den som hör den här debatten tror
              att vi har lagt ned myndighetsutövningen när det gäller djurskydd,
              men det är inte sant. Nu säger jag det för andra gången. Att påstå
              att vi lägger ned djurskyddet bara för att Djurskyddsmyndigheten
              försvinner är ren och skär lögn och kommer att så förbli.
            </seg>
            <seg n="971aa01a">
              Jag är stolt och glad över att tillhöra en politisk gruppering
              som före val går ut och talar om vad vi ska göra och efter valet
              faktiskt gör det vi har sagt. Det har inte svenska folket varit
              bortskämt med. Tidigare majoriteter i det här landet har vunnit
              val på att de har sagt en sak och sedan gjort något annat när
              de väl fått makten. Det tycker vi är att lura människor, och det
              avhåller vi oss ifrån. Jag är mycket stolt över detta. Jag påstår
              att vi därigenom kan få ett ännu bättre djurskydd.
            </seg>
          </u>
          <note type="speaker" n="113a5ca1">
            Anf. 13 WIWI-ANNE JOHANSSON (v) replik:
          </note>
          <u who="wiwi-anne_johansson_62b46d" xml:id="i-a23a69920923c944-1" n="2f38ea0f">
            <seg n="6ff16ebe">
              Fru talman! Vänsterpartiet kramar inte Djurskyddsmyndigheten
              som en myndighet. Det är inte därför vi har kämpat för att den
              ska vara kvar. Vi tror inte heller att Djurskyddsmyndigheten uppfann
              djurskyddet. Men det fanns skäl till att Djurskyddsmyndigheten
              bildades. Som jag sade i mitt anförande tidigare blev det ofta
              problem och konflikter när det gäller synen på näringen och synen
              på djurhållningen.
            </seg>
            <seg n="0b8dc5c1">
              Sedan finns det också en hel mängd myter kring vad Djurskyddsmyndigheten
              har sagt och gjort. Man får inte ha levande agn har blivit att
              man inte får sätta mask på kroken längre. Jag vill minnas att
              det var Alf Svensson som sade det. Det har blivit en sanning,
              precis som flera andra myter har blivit sanningar. När det gäller
              till exempel hästhållning lät man förstå att Djurskyddsmyndigheten
              sade att man inte fick ha bara en häst, utan man måste ha flera
              hästar. I stället sade man att hästar har behov av sällskap. Det
              innebär att man inte kan lämna en häst utan sällskap eller mänsklig
              tillsyn. Det har blivit en sådan mytbildning kring Djurskyddsmyndigheten.
            </seg>
            <seg n="28536975">
              Jag hittar inte några mer pengar till Jordbruksverket i budgeten.
              Som Bengt-Anders säger ska ju inte tillsynen påverkas av att myndigheten
              i Skara läggs ned. Var finns då de pengarna? Jag har sett att
              man ska få 17 miljoner för att lägga ned, men jag har inte sett
              att Jordbruksverket ska få nya pengar till tillsynen. Det skulle
              jag gärna vilja veta mer om.
            </seg>
          </u>
          <note type="speaker" n="3b4ba076">
            Anf. 14 BENGT-ANDERS JOHANSSON (m) replik:
          </note>
          <u who="bengt-anders_johansson_f23e14" xml:id="i-e745f0702432608f-5" n="ab8ce024">
            <seg n="e5698a25">
              Fru talman! Jag har redogjort för de faktiska skälen till att
              Djurskyddsmyndigheten bildades, men det är naturligtvis obehagligt
              för åtminstone Miljöpartiet och Socialdemokraterna att vidgå detta.
              Nu ska jag inte lasta Vänsterpartiet för detta. Jag tror inte
              att ni drev fram detta. Däremot ställde ni upp bakom det. När
              man arbetar i en koalition eller i ett majoritetsunderlag får
              man hitta kompromisser.
            </seg>
            <seg n="0be3ef94">
              Det är intressant att höra att alla som nu slåss för Djurskyddsmyndigheten
              som myndighet säger att allt negativt som har sagts om den skulle
              vara myter. Vi kan ta Revingehed som exempel. Kvinnan i den familj
              som håller de här djuren är veterinär. De lokala veterinärerna
              och länsstyrelsen lokalt, som kunde förhållandena, höll med om
              att den drift som man har och har haft under många år är fullgod
              ur djurskyddssynpunkt. Mot detta stod Djurskyddsmyndigheten som
              satt i Skara och som initialt inte ville åka ned och se de faktiska
              förhållandena. Det var bekvämare att sitta på kontorsstolen i
              Skara och lägga fram förslag och förelägganden.
            </seg>
            <seg n="0d21d60a">
              Det är väl ändå ingen mytbildning. Det här med simhud mellan
              tårna på mink blev en stor sak. Det vilar ett löjets skimmer över
              det, men när myndighetsledigheten påstår saker som är fabulerade
              kan jag börja fråga mig var myterna kommer ifrån.
            </seg>
          </u>
          <note type="speaker" n="2d1eb9ee">
            Anf. 15 WIWI-ANNE JOHANSSON (v) replik:
          </note>
          <u who="wiwi-anne_johansson_62b46d" xml:id="i-a23a69920923c944-2" n="2f38ea0f">
            <seg n="282db08b">
              Fru talman! Jag kan tillstå att jag inte har varit hemma hos
              familjen i Revingehed. Jag har inte talat med dem och har inte
              den bakgrund som Bengt-Anders tydligen har. Det må vara så att
              även Djurskyddsmyndigheten inte gör allt rätt. Det är knappast
              någon enda myndighet som gör det. Men om man är väldigt missnöjd
              med generaldirektören behöver man kanske inte stjälpa hela verket.
              Jag har ingen aning om det finns någonting som ligger bakom det,
              men så kan det möjligen vara.
            </seg>
            <seg n="9700d2be">
              Jag fick fortfarande inget svar. Jag tror inte att Tina Ehn från
              Miljöpartiet heller fick något svar på frågan om pengarna som
              Jordbruksverket ska få för att ta sig an det här viktiga arbetet
              med tillsynen och att utveckla synen på djurhållning och andra
              saker. Det är den springande punkten. Finns det pengar avsatta
              till detta? Eller är pengarna bara till för avveckling?
            </seg>
          </u>
          <note type="speaker" n="54ca5dd7">
            Anf. 16 BENGT-ANDERS JOHANSSON (m) replik:
          </note>
          <u who="bengt-anders_johansson_f23e14" xml:id="i-e745f0702432608f-6" n="ab8ce024">
            <seg n="2bdc37b9">
              Fru talman! Anledningen till att jag inte svarade på det i den
              första repliken var att tiden var slut. Jo, det finns pengar.
              Nu tar jag detta fritt ur huvudet, och jag tror att det är 16
              eller 17 miljoner ytterligare som lades till nu i vårbudgeten
              som vi debatterade vi måndags, men jag har inte siffrorna framför
              mig.
            </seg>
            <seg n="fce045cf">
              Jag nämnde tidigare det dubbelarbete som har gjorts genom att
              Jordbruksverket var tvunget att ha en veterinär kompetens. Den
              veterinären kan utnyttjas mer effektivt genom att den kan arbeta
              direkt med djurskyddet i stället för att man har två kompetenser,
              det vill säga en både i Skara och i Jönköping.
            </seg>
            <seg n="4974f2ea">
              Det är klart att det kommer att kosta pengar att återföra detta,
              men i det långa loppet är det en budgetförstärkning i jämförelse
              med den miljonrullning som var fallet när man utlokaliserade.
              Dessutom ökade anslaget så snabbt. Man ökade med 50 procent från
              år 1 till år 2 från 60 till 90 miljoner. Det är miljoner vi talar
              om. Det är fruktansvärt mycket pengar. Jag påstår att detta dessvärre
              inte har återspeglats tillnärmelsevis i motsvarande bättre djurskydd
              i det här landet.
            </seg>
          </u>
          <note type="speaker" n="9d0e0177">
            Anf. 17 ERIK A ERIKSSON (c):
          </note>
          <u who="peter_eriksson_83518c" xml:id="i-cd21de60da427c3a-0" n="467c707b">
            <seg n="dd4128d8">
              Fru talman, medborgare i detta gamla land och övriga intresserade
              åhörare! Det är intressant att få ta del av den här debatten och
              även vara en del i debatten. Det är ett viktigt ärende som handlar
              om vårt djurskydd i Sverige. Det gäller smådjur, husdjur, tamboskap
              och kort sagt alla djur som vi människor håller. Övriga djur ryms
              under andra beslut och debatter i kammaren.
            </seg>
            <seg n="4ed1c2ad">
              Det är bra att vi har en stark djurskyddslag i Sverige. Den är
              viktig. Den är till för att skydda djuren, och den är till för
              att skydda sambandet mellan djur och människa. Det är inte så
              många som har sagt det förut. Bengt-Anders var inne på det lite
              grann tidigare. Sambandet mellan djur och människa är också viktigt.
              Ingenting står för sig själv, utan allt hänger ihop.
            </seg>
            <seg n="995c7fb9">
              Förebyggande åtgärder och kontrollprogram diskuteras, och det
              finns också omskrivet i utskottets betänkande. Det ska vara god
              djurhälsa och ett gott djurskydd. Det finns ingen debattör här
              som säger någonting annat, men för er åhörare, och för protokollets
              skull också, kan det vara bra att veta att det finns skillnader
              mellan partierna och blocken. Det finns skillnader, och det är
              bra. Så ska det kunna vara. Det är ingen som vill djur illa, men
              vi har olika vägar att gå för att uppnå god djurhälsa och god
              djuromsorg.
            </seg>
            <seg n="e7ca5ed1">
              Det finns olika uppgifter för en myndighet, men det handlar framför
              allt om att ge stöd och råd till företag, kommuner och länsstyrelser.
              De i sin tur ger stöd till privatpersoner och näringsidkare.
            </seg>
            <seg n="efde9e5c">
              Jag skulle vilja gå tillbaka till den djurskyddslag som alla
              före mig har pratat om. Den strängare versionen kom till efter
              en socialdemokratisk kongress för några år sedan. Den kom till
              nästan som lite av en happening. Det var egentligen väldigt roligt
              att den gjorde det på det sättet, men det som hände i och med
              det var tyvärr att det begicks ett antal misstag för att man hade
              så bråttom. Det fick djuren lida för under några år. Det är att
              beklaga. Ingen av oss är glad över det, framför allt inte jag
              som centerpartist. Jag är också lantbrukare och har hållit djur
              sedan jag var liten, och jag har fortfarande husdjur. Vi är inte
              glada över det.
            </seg>
            <seg n="cb160ee1">
              Politiken ska inte vara på det viset att de snabba replikerna
              avgör vilken fråga som är viktigast! De snabba replikerna ska
              inte avgöra vilka beslut som sedan ger följder för djuruppfödning
              eller annat i samhället. De snabba replikerna som låter bra för
              medierna ska icke styra! Det är då vi riskerar att begå misstag.
              Det är då vi riskerar att djuren får det sämre när tanken var
              att de skulle få det bättre. Precis så blev det! Vi är väldigt
              många som beklagar det.
            </seg>
            <seg n="a5f4581c">
              Det har gått några år sedan dess, och man har reparerat delar
              av felen. Men sedan blev Sverige medlem i EU, och vad hände då?
              Då infördes krav märk väl att det var svenska krav på till exempel
              hur stora båspallmåtten skulle vara, alltså hur mycket utrymme
              en ko skulle ha. Fattades det då tio centimeter kunde jordbrukarna
              inte ha sina djur länge. De var mönsterjordbrukare som visade
              stor kärlek till sina djur och levde med och för dem dygnet runt.
              De vakade under nätterna när kalvarna skulle födas. De var tvungna
              att sluta som jordbrukare och sluta att hålla djur beroende på
              dumdristig lagstiftning efter beslut som fattats här. Det är inte
              alliansens fel! Jag vill säga detta i dag, för alliansen får utstå
              mycket kritik.
            </seg>
            <seg n="2b38708e">
              Jag skäms för dessa beslut! Jag skäms. Där såg man inte till
              djurens bästa i första hand. Där såg man till centimeterns bästa
              i första hand.
            </seg>
            <seg n="71332a84">
              Vad hände sedan då? Ja, sedan inrättades Djurskyddsmyndigheten.
              Jag tror inte att någon från oppositionen kan påstå att det var
              effektivt i början. Det tog lång tid innan människor fick svar
              på frågor. Det är inte effektiv myndighetsutövning! Myndighetsutövningen,
              fru talman, ska vara effektiv, vara människan till gagn och medborgaren
              till hjälp. Det var icke effektivt i början!
            </seg>
            <seg n="01bb7ead">
              Man kan för all del likna det vid olycksfall i arbetet. När det
              dock gäller så här viktiga frågor för djuren och att denna myndighet
              har varit viktig för djurens väl och ve som flera före mig har
              talat om har vi inte tid med en myndighet som inte kommer i gång
              med sitt arbete med en gång och är den stöttning som den förväntas
              vara. Detta är icke godkänt!
            </seg>
            <seg n="95959dee">
              Jag ser mönstret. Allt från det snabba beslutet på s-kongressen
              för att snabbt klubba igenom en djurskyddslag som snabbt skulle
              ge resultat till att Sverige gick in i EU och snabbt skulle revidera
              för att korna snabbt skulle ha det ännu bättre 20 centimeter bättre
              skulle de ha det i vissa fall och 10 centimeter bättre i andra
              fall. Vad hände? De små jordbruken i Sverige lades ned till följd
              av denna anda. Det är bedrövligt och inget annat!
            </seg>
            <seg n="f0debac5">
              Nästa steg i detta var att Socialdemokraterna tyvärr bidrog till
              att starta Djurskyddsmyndigheten som vi nu debatterar. Det tar
              tyvärr alldeles för mycket plats i denna debatt, men jag känner
              att jag måste gå i svaromål på ett antal frågor här. Det är samma
              sak där: Är man inte effektiv är det ju inte djurens väl och ve
              det handlar om! Det är väl de som ska vara i första rummet!
            </seg>
            <seg n="1780115d">
              Jag kan tala om att för min del hade Djurskyddsmyndigheten gärna
              kunnat vara kvar om den hade varit effektiv! Jag kan säga det:
              Den hade gärna fått vara kvar för mig om den hade varit effektiv.
              Den var dock icke det. Därför gick vi till val med detta. Jag
              var på många möten i min valkrets i Värmland. Då sade jag att
              Djurskyddsmyndigheten ska läggas ned, vi ska bli effektivare och
              det ska vara en kort väg mellan människan, beslutsfattarna och
              djuren. En kort väg, och en effektiv myndighetsutövning.
            </seg>
            <seg n="35c397a8">
              Nu låter jag tyvärr väldigt negativ, och det beklagar jag, för
              jag vet att mycket av djurskyddsarbetet i Sverige är bra, såväl
              det som sker inom ideella organisationer som det som sker inom
              näringen, inom forskningen och även utifrån beslut som fattas
              i Sveriges riksdag.
            </seg>
            <seg n="76a98c81">
              Några beslut måste man dock ifrågasätta. Lyssnar vi på oppositionen
              låter det som att regeringspartierna står för allt ont och hemskt,
              och jag menar att det icke är så negativt som ni får det att låta.
              Vi har inte på en enda punkt ändrat djurskyddslagen. Jag vill
              bara säga det och få det till protokollet. Inte på en punkt har
              vi ändrat den!
            </seg>
            <seg n="27044fc2">
              Vi ska icke heller ändra den till det sämre. Vi ska fortsätta
              att driva på, för djurskyddslagen är viktig. Den är en viktig
              del av Sverige. För svenskar som är så engagerade i sina husdjur
              och djur i stort är den lagen viktig. Som centerpartist och som
              allianspolitiker tycker jag att det är självklart, och det finns
              det en total majoritet i riksdagen när det gäller detta, vilket
              är glädjande.
            </seg>
            <seg n="66b58c66">
              Sedan finns det några skrivningar som jag funderar över. Jag
              brukar aldrig yrka avslag på reservationer, men fru talman, jag
              måste få ställa en fråga i alla fall i anslutning till en reservation
              från Vänsterpartiet där det står: Grisar är sociala och intelligenta
              djur, med en kognitiv förmåga som är mer utvecklad än den hos
              hundar och treåriga människobarn. De har behov av stimulerande
              miljöer.
            </seg>
            <seg n="5c8f5fe4">
              Jag ber att vi inte ska blanda ihop begreppen och inte heller
              blanda in treåriga barn i detta! Detta är ryckt ur sitt sammanhang,
              jag vet det för all del, men vi blandar inte ihop treåriga barn
              med grisar. Vi gör inte det i debatten. Jag ber om det!
            </seg>
            <seg n="6475e880">
              Det finns motioner med texter som jag vet att veterinärer och
              andra yrkesmän blir förvånade av att läsa, för det stämmer inte
              överens med deras vardag. Det målas upp en svartare bild av djurhållningen
              än vad fallet är i verkligheten. Det är klart att det kan bli
              så eftersom vi som nyvalda ledamöter vill väl. Vi skriver motioner;
              vi är engagerade. Ibland kan det kanske hända att det inte är
              klockrent.
            </seg>
            <seg n="4a71cbdb">
              Jag får frågor om detta, och jag försöker svara. Även jag har
              gjort misstag, får jag lägga in som en passus. Det har hänt, även
              om jag låter väldigt redig nu.
            </seg>
            <seg n="600544bf">
              Jag får alltså frågor. Inte minst får jag frågor gällande de
              fäbodbrukare i Sverige som håller får och kor i fäbodar. Det är
              en liten grupp människor och en liten grupp djur också för all
              del i Sverige i dag. Den är dock icke desto mindre viktig. I andra
              beslut här i riksdagen säger vi att det är viktigt att det finns
              fäbodbruk.
            </seg>
            <seg n="5c6b251d">
              Jag får frågor från dessa människor och även från andra människor
              som tycker att detta är viktigt. De frågar sig: Hur kan de som
              vill att det ska finnas mer varg i den svenska skogen få det att
              gå ihop med att människorna som har fäbodbruk inte får försvara
              sin tamboskap mot angrepp från varg? Det har vi människor gjort
              i tusentals år, för det har varit självklart. Det är ingen trevlig
              syn att se sitt får plågsamt slitas ihjäl av ett rovdjur. Det
              är inte det.
            </seg>
            <seg n="99755e60">
              Det gäller alltså att vi som beslutsfattare någonstans hittar
              en harmoni i det vi förklarar för människor. Därför har alliansen,
              fru talman, gjort det möjligt för fäbodbrukarna att kunna försvara
              sin tamboskap vid angrepp. Det är viktigt.
            </seg>
            <seg n="15be436a">
              Det kom en nyhet i dag från någonting som heter Jordbruksbarometern.
              Den visar att bland Sveriges lantbrukare kände fyra av tio att
              förra året var mer lönsamt än tidigare år. Det tycker jag är glädjande
              med koppling till denna debatt.
            </seg>
            <seg n="9193fff2">
              Vi har en stark djurskyddslag i Sverige. Ändå ser näringen att
              man har en ökad lönsamhet. Alltså finns ju kopplingen där som
              Bengt-Anders Johansson pratade om före mig. Där finns kopplingen.
              Den som sköter om sina djur och som sköter dem väl och har väl
              anpassade stallar till sina djur kan också tjäna pengar. De som
              icke har det och de är få i Sverige tjänar heller inga pengar.
              Det är tragedier och inget annat. Jag vill att det också kommer
              till protokollet.
            </seg>
            <seg n="d30d058e">
              Det finns saker som inte var bra under den förra regeringen,
              det kan jag hålla med om. Det är kort tid som alliansen har styrt
              Sverige. Av det som har angripits här i debatten får vi nog ändå
              skyffla över lite grann på den tidigare regeringen.
            </seg>
            <seg n="0fd359a3">
              Karl Erik Olsson och Marit Paulsen har varit aktiva i EU-parlamentet,
              och nu tycker jag att vår jordbruksminister Eskil Erlandsson är
              en aktiv alliansföreträdare i EU-frågor. De internationella frågorna
              är viktiga för djurskyddet. Det är viktigt att vi engagerar oss
              och inte skyller på EU eller själva försöker få det att framstå
              som att Sverige är bättre än alla andra. Det krävs en ständig
              diskussion. Det finns ett jordklot, och vi har ett gemensamt ansvar.
            </seg>
            <seg n="c5cf2ed4">
              Väljarna har gett alliansen mandat, och det är allianspolitiken
              som vi verkställer nu. Att lägga ned Djurskyddsmyndigheten är
              en liten del i allt detta. Det handlar om att bli effektiva, som
              jag pratade om förut. Det kommer andra beslut som visar på förändringar
              gentemot tidigare majoritets beslut här i kammaren.
            </seg>
            <seg n="d75bd10e">
              Sedan var det det där med pengarna, men det kan vi återkomma
              till i ett replikskifte.
            </seg>
            <seg n="6e03f86f">
              Jag vill också ställa frågan: Vad har Arbetslivsinstitutet med
              djurskyddet att göra? Det kändes lite långsökt, men det kanske
              finns en förklaring på det också.
            </seg>
            <seg n="f276ad44">
              Det är viktigt att forskningen får fortsatta medel och att den
              prioriteras högt. Upplysning och kunskap hos allmänheten är viktigt.
              Vi svenskar känner mycket för djuren, och vi vill väl, men det
              är också viktigt att vi får tillträde så att vi kan se hur djurens
              beteende egentligen fungerar. Alla människor har inte möjlighet
              att hålla djur eller att ens bo i närheten av djur.
            </seg>
            <seg n="5f33708e">
              Vi ska ha en god och professionell myndighetsutövning utifrån
              starka och tydliga ramar och lagar, och vi ska ta vara på det
              folkliga engagemanget tillsammans med det internationella engagemanget.
              På det sättet kan vi få ett gott djurskydd.
            </seg>
          </u>
          <note n="da27621e">
            Fru talman! Jag yrkar bifall till förslaget i betänkandet.
          </note>
          <note n="49813fb5">
            I detta anförande instämde Claes Västerteg (c).
          </note>
          <note type="speaker" n="df6b8a49">
            Anf. 18 HELÉN PETTERSSON I UMEÅ (s) replik:
          </note>
          <u who="helen_pettersson_dfaea7" xml:id="i-013992a4796037bb-3" n="eed116d6">
            <seg n="72067725">
              Fru talman! Erik A Eriksson säger många intressanta saker, men
              först och främst vill jag säga att vi inte lagstiftar på våra
              socialdemokratiska kongresser även om vi gärna skulle vilja ha
              den möjligheten ibland. Men så är det faktiskt inte.
            </seg>
            <seg n="51f3e55a">
              Du pratar ganska länge om effektiviteten i myndigheter. Men något
              som Djurskyddsmyndigheten ju faktiskt har fått ganska mycket kredit
              för är just att de ganska fort blev en effektiv myndighet.
            </seg>
            <seg n="450b2f37">
              Erik talar också om problemet med uppstarten av en myndighet
              och att det tar lite tid innan det blir ordning och innan folk
              kan få svar på frågor. Det är ju just det som en del av vår kritik
              mot att man lägger ned Djurskyddsmyndigheten grundar sig i. Den
              1 juli ska verksamheten flyttas över till Jordbruksverket. Vi
              har fortfarande inte fått veta hur det ska organiseras, om djurskyddet
              ska ha en egen enhet eller om det ska smetas ut på befintliga
              enheter. Man har lagt ned utredningar eller lagt dem på is till
              framtiden, och man har dragit tillbaka uppdrag som eventuellt
              ska skickas in igen senare. Detta kommer enligt Socialdemokraterna
              att göra djurskyddet mindre effektivt under en övergångsperiod.
            </seg>
            <seg n="078a45ab">
              Jag undrar om inte Erik A Eriksson delar vår oro i detta.
            </seg>
          </u>
          <note type="speaker" n="82efcf5a">
            Anf. 19 ERIK A ERIKSSON (c) replik:
          </note>
          <u who="peter_eriksson_83518c" xml:id="i-cd21de60da427c3a-1" n="467c707b">
            <seg n="5bea3ee1">
              Fru talman! Helén Pettersson säger att s-kongressen inte fattar
              lagbeslut, och det är vi alla tacksamma över. Men när det här
              hände sig det är ett bra tag sedan var det detsamma som att säga
              att så skulle politiken utformas. Men jag har full respekt och
              förståelse för din beskrivning.
            </seg>
            <seg n="e5a545a4">
              När det gäller myndigheten är det väl positivt att den myndighet
              som överförs och går in i en annan myndighet har kredit. Det är
              något som är mycket bra. Det hade varit långt värre om allt hade
              varit bedrövligt om verksamheten skulle föras in i en annan myndighet,
              och man hade en massa elände med sig i bagaget. Men detta är positivt,
              och jag är fullständigt övertygad om att det kommer att skötas
              väl efter tingens ordning.
            </seg>
            <seg n="12aece73">
              Någon inte Helén Pettersson antydde tidigare att detta inte skulle
              bli enkelt för myndigheterna. En myndighet ska inte ge signal
              om att ingenting blir enkelt! Myndigheterna är till för medborgarna
              och ska ge signalen att det är roligt med uppdrag från riksdagen
              som handlar om att hjälpa våra medborgare. Det är signalen! I
              det här fallet hjälper man medborgare, och man hjälper djurskyddet.
            </seg>
            <seg n="322d35f1">
              Jag är fullständigt övertygad om att det kommer att bli bra.
              Att gå och oroa sig ger ont i magen och sömnlösa nätter. Då orkar
              man inte drömma, och drömma är viktigt!
            </seg>
          </u>
          <note type="speaker" n="87be989a">
            Anf. 20 HELÉN PETTERSSON I UMEÅ (s) replik:
          </note>
          <u who="helen_pettersson_dfaea7" xml:id="i-013992a4796037bb-4" n="eed116d6">
            <seg n="c9de9fc7">
              Fru talman! Jag känner att jag fortfarande inte riktigt fått
              svar på min fråga. Om vi nu har en effektiv myndighet som ses
              som effektiv utifrån, finns det då inte en risk, Erik A Eriksson,
              att det kommer att inträda ett visst skede av ineffektivitet när
              frågorna flyttas över och man fortfarande inte vet hur organisationen
              ska se ut?
            </seg>
            <seg n="01be87dc">
              Erik A Eriksson är väldigt mån om att vi ska ha effektiva myndigheter,
              och jag och Socialdemokraterna oroar oss verkligen för tendensen
              att flytta över fungerande, effektiva myndigheter till andra myndigheter
              utan att organisationen är fastslagen.
            </seg>
          </u>
          <note type="speaker" n="0c7880ae">
            Anf. 21 ERIK A ERIKSSON (c) replik:
          </note>
          <u who="peter_eriksson_83518c" xml:id="i-cd21de60da427c3a-2" n="467c707b">
            <seg n="af48f039">
              Fru talman! Angående effektiviteten kan man ju fundera över till
              vilken myndighet djurskyddet förs över. Det är ju inte till Elsäkerhetsmyndigheten
              utan till Jordbruksverket den absolut mest professionella myndighet
              vi har i Sverige, satt att lösa de frågor som bland annat rör
              djuromsorgen. Detta har Jordbruksverket gjort länge, och de har
              gott renommé. Jag känner ingen oro kring detta.
            </seg>
            <seg n="5b234e21">
              Du får som sagt var inte svar på din fråga, utan det här är det
              svar du får: Jag är inte orolig. Jag är det inte som person, för
              då skulle det bli väldigt jobbigt. Däremot vet jag ju inte hur
              det kommer att bli, men det vet inte Helén Pettersson heller.
              Vi kan hoppas att det blir bra, tycker jag, utifrån det beslut
              som är fattat.
            </seg>
          </u>
          <note type="speaker" n="c24561f0">
            Anf. 22 TINA EHN (mp) replik:
          </note>
          <u who="tina_ehn_f52113" xml:id="i-10d567aaf40a532c-3" n="a98534c4">
            <seg n="dc95a349">
              Fru talman! Vi är eniga, Erik A Eriksson, om att det finns olika
              vägar för djurhälsokontroll, och som du säger ska snabba repliker
              inte avgöra vilken fråga som är viktigast. Det kan jag hålla med
              dig om. Det är absolut helt korrekt.
            </seg>
            <seg n="ffd5b2d0">
              Men du säger att den här myndigheten inte har varit tillräckligt
              snabb eller tillräckligt effektiv tillräckligt snabbt, och då
              ska den inte få vara kvar. Men nu ska vi bli effektivare! Hur
              ska det gå till, Erik?
            </seg>
          </u>
          <note type="speaker" n="0640020b">
            Anf. 23 ERIK A ERIKSSON (c) replik:
          </note>
          <u who="peter_eriksson_83518c" xml:id="i-cd21de60da427c3a-3" n="467c707b">
            <seg n="5d5355e4">
              Fru talman! Jag är inte generaldirektör, utan jag är riksdagsledamot.
              Det är generaldirektören som drar upp riktlinjerna och som sköter
              arbetet att göra verket effektivt och se till att myndighetsutövningen
              är effektiv. Det är jag inte satt att göra. Vi har också en riksrevision
              som ska kunna granska detta sedan.
            </seg>
            <seg n="97546100">
              Men om vi ändå ska kunna hitta något gemensamt i det här, Tina
              Ehn, kan vi fråga oss: På vilket sätt är myndigheten effektiv?
              Nu begär vi att de i någon mening ska bli 25 procent mer effektiva
              för att det ska gagna våra medborgare och våra företagare. Det
              är klart att det möjligen med alla dessa beting skulle kunna uppstå
              en oro. Där kan jag möjligtvis ge dig en halv poäng.
            </seg>
            <seg n="eef02cff">
              Ytterligare arbetsuppgifter ska implementeras i verkets arbete
              och i diskussionen. Men jag är övertygad om att vi har en kompetent
              generaldirektör som kan lösa detta tillsammans med sin duktiga
              personal.
            </seg>
            <seg n="b9fdc8f7">
              Det är det svar du får av mig.
            </seg>
          </u>
          <note type="speaker" n="afaecc2a">
            Anf. 24 TINA EHN (mp) replik:
          </note>
          <u who="tina_ehn_f52113" xml:id="i-10d567aaf40a532c-4" n="a98534c4">
            <seg n="e04766b0">
              Fru talman! Mindre regelkrångel är det du tänker på. Det har
              vi också jobbat för länge, men det kanske inte riktigt hör till
              djurskyddsdebatten.
            </seg>
            <seg n="2ddee629">
              Jag tycker att det är ett samhällsekonomiskt slöseri att bara
              hugga av det som man har byggt upp när det gäller den här myndigheten.
              Man säger jag upprepar det att vi ska ha ett effektivt djurskydd
              och att det ska bli ännu effektivare. Men det finns inga pengar.
              Det finns 16,7 miljoner, tror jag, för att lägga ned myndigheten.
              Men djurskyddet kräver ju pengar hos Jordbruksverket. Detta kräver
              ett förtydligande: Hur ska man klara allt det som ändå har skett,
              utöver Revingehed? Det har tagits fram föreskrifter, och man har
              jobbat med kommunernas djurskyddsinspektörer som också krävde
              ett stöd. Det finns massor av saker, och jag rekommenderar dig
              att läsa verksamhetsberättelsen om du inte har gjort det, fast
              det kanske du har.
            </seg>
            <seg n="ba2a5c4c">
              30 personer av de 50 anställda man hade i Skara kommer att kunna
              fortsätta att jobba inom något slags liknande verksamhet nu, men
              det finns en massa frågetecken! Du säger själv att om man känner
              oro så får man ont i magen och kan inte sova ordentligt. Därför
              tycker jag att vi ska ge svar på fler av dessa frågor.
            </seg>
          </u>
          <note type="speaker" n="3325ab77">
            Anf. 25 ERIK A ERIKSSON (c) replik:
          </note>
          <u who="peter_eriksson_83518c" xml:id="i-6fe37f266c9e6083-0" n="467c707b" next="i-687af4be37989b6a-0">
            <seg n="0e270113">
              Fru talman! Jag är av åsikten att pengar inte är allt. Det är
              inte givet att en viss insats i kronor räknat ger ett visst resultat
              i form av djurskydd. Jag har tyvärr tydligt sett i kommunal verksamhet
              och även på länsstyrelsenivå att det inte alltid är så.
            </seg>
            <seg n="71cc0c82">
              Vi kan dra en parallell helt kort, fru talman, till naturreservaten.
              Där har vi också insatta kronor och ören där vi förväntar oss
              att få hektar tillbaka med ett förväntat ekologiskt högt värde,
              ett högt mångfaldsvärde och annat.
            </seg>
            <seg n="cd96d21b">
              Jag är övertygad om att det inte handlar om pengar i första hand
              utan om att snabbt få i gång verksamheten i en ny myndighet, det
              vill säga Jordbruksverket. Man för med 17 miljoner först och sedan
              10 miljoner till forskning. Det kommer en forskningsproposition.
              Men det är självklart att vi här i kammaren följer upp att djurskyddet
              får en central roll i forskningen även i fortsättningen, från
              olika synvinklar.
            </seg>
            <seg n="e1b2ef66">
              Men pengarna är inte allt, utan det handlar mycket om rätt person
              på rätt plats och om att vara effektiv. Och jag hoppas att vi
              efter den här debatten kan lyfta upp och diskutera djurskydd och
              inte myndigheterna. Det skulle verkligen vara glädjande.
            </seg>
            <seg n="042d1c65">
              Det var en sak till som du flaggar för men inte säger rent ut:
              Jag tror att du är ute efter kommunernas situation. Kommunerna
              är hårt trängda i många fall, och det finns nog anledning att
              återkomma till hur vi kan stötta dem.
            </seg>
          </u>
          <note n="6780e88b">
            Anf. 26 ANITA BRODÉN (fp):
          </note>
          <u who="peter_eriksson_83518c" xml:id="i-687af4be37989b6a-0" n="467c707b" prev="i-6fe37f266c9e6083-0">
            <seg n="5ec81bd6">
              Fru talman! Jag är övertygad om att vi alla här värnar ett gott
              djurskydd både i vårt land och internationellt. Många av oss har
              egen erfarenhet av både lantbruksdjur och sällskapsdjur. Men vi
              får inte heller glömma dem som har släktingar, vänner och bekanta
              som kanske inte hade levat i dag om vi inte hade haft försöksdjur.
              Oavsett varför vi har djur för sällskap, för tävling, för forskning
              eller för livsmedel ska det finnas ett gott djurskydd och ett
              gott djurhälsotillstånd.
            </seg>
            <seg n="62d9c365">
              Den betydelse som djur har för många människors välbefinnande
              kan inte nog betonas. Inom habiliteringen till exempel har djuren
              uppmärksammats alltmer på sistone. På en hel del äldreinstitutioner
              kan man exempelvis vittna om den positiva effekt som ett sällskapsdjur
              kan ge. Vi bör ta vara på alla möjligheter att ge de här positiva
              effekterna.
            </seg>
            <seg n="47368c20">
              Vad vi också bör uppmärksamma på ett annat sätt är det förmänskligande
              av djuren som sker alltmer i vårt samhälle. Vad står det för?
              Det kan vara värt en egen mässa.
            </seg>
            <seg n="df53d278">
              Fru talman! Kompetenta och engagerade djurägare har självfallet
              den allra största betydelse för en god djurhälsa och ett gott
              djurskydd. Men en fullgod kontrollverksamhet är också av stor
              betydelse. Utbildade djurskyddsinspektörer, utökad forskning också
              om alternativ till djurförsök och en väl fungerande myndighet
              det är viktigt.
            </seg>
            <seg n="d2d6b7cd">
              Fru talman! Jag anser att det inte längre är meningsfullt att
              försöka backa tillbaka bandet och kräva Djurskyddsmyndigheten
              åter. Man måste acceptera vissa beslut och nu medverka till att
              det fattade beslutet blir det allra bästa. Så har Folkpartiet
              gjort. Vi finns nu med och arbetar konstruktivt för att det ska
              bli det allra bästa när man nu inlemmar hela djurskyddet i Jordbruksverket.
              Jag uppmanar oppositionen att göra likadant. Det är inte fruktbart
              att hålla på och fastna i den här diskussionen i all evighet.
            </seg>
            <seg n="d31d3301">
              För oss handlar det om djurskydd. Det är det som är pudelns kärna.
              Det handlar inte om vilken myndighet eller vem som har det yttersta
              ansvaret, utan det är djurskyddet som är det primära. Jag är mer
              och mer övertygad om att det kommer att bli mycket, mycket bra.
              Grunden för min övertygelse är delvis alla de kontakter som jag
              självfallet har haft med Djurskyddsmyndigheten eftersom jag fortfarande
              finns med i den styrelsen. Det handlar också om alla kontakter
              jag har haft med Jordbruksverket.
            </seg>
            <seg n="c8bfd9fe">
              Det pågår ett gediget arbete med att nu få en helhetssyn. Man
              behåller dessutom den kompetens, den erfarenhet och den gedigna
              kunskap som under årens lopp har utarbetats i Djurskyddsmyndighetens
              regi genom att många i personalen flyttar över. Det välkomnar
              jag, och jag tycker att det är mycket bra.
            </seg>
            <seg n="7422b334">
              Dessutom vill jag påpeka att Jordbruksverket har tagit till sig
              av den kritik som tidigare har framförts. Detta rättar man till.
              Det är det som är det viktiga och riktiga. Man tar intryck och
              man förändrar saker.
            </seg>
            <seg n="ae8d8418">
              Jag anser att oppositionen här slår in öppna dörrar och fastnar.
              Jag anser också att oppositionen slår in öppna dörrar när det
              gäller många av de reservationer som jag har tagit del av. Mycket
              är ju på gång. Vi har besvarat det här, och det finns i hög grad
              ett arbete som det redan är beslutat om eller pågår.
            </seg>
            <seg n="3efedee4">
              Jag tycker ändå att det är viktigt och respektfullt gentemot
              er att besvara en hel del av reservationerna och ge min och vår
              syn på era förslag. Mot slutet av mitt anförande, fru talman,
              hoppas jag också kunna berätta en del om de visioner som vi har
              inte bara inför ett bibehållet gott djurskydd utan också när det
              gäller att arbeta framåtsyftande och få ett ännu bättre djurskydd
              här hemma och internationellt.
            </seg>
            <seg n="0eff645a">
              Jag börjar med att nämna importförbud av hund- och kattskinn.
              Det har varit uppe flera gånger tidigare här i kammaren. Det är
              en förordning på gång i EU. Den har kommit till parlamentet. Vi
              har också en svensk rapportör en vänsterpartist som intensivt
              har drivit frågan och kravet på ett EU-regelverk. Ett förbud för
              import av katt- och hundskinn är alltså på gång inom EU. Det är
              viktigt att vi nu tar tag i den organiserade brottslighet som
              sker på området. Om vi kan göra det sammantaget så är det så oerhört
              mycket starkare.
            </seg>
            <seg n="5e69ebac">
              Katter och hundar är en annan fråga som har engagerat många och
              som har kommit upp i en del av reservationerna. Jag vill börja
              med att påpeka att när man skaffar ett sällskapsdjur tar man på
              sig ett enormt stort ansvar. Man har ett ansvar och det är viktigt
              att man känner en omsorg om sina djur. Vi har i vårt land en djurskyddslagstiftning
              som det är ett brott att bryta mot. Det ska beivras. Vi har hela
              tiden både det personliga ansvaret och en strikt djurskyddslag.
            </seg>
            <seg n="3cbec7d8">
              En proposition är på gång när det gäller hundar och hundägares
              ansvar. Kamphundar nämndes som ett exempel, och fler sorter kommer
              givetvis in. Det kommer att pekas mycket på det ansvar som ägaren
              har men också på att samhället ska skyddas. Det är bra att det
              ges en tydlighet i ansvarsfrågan.
            </seg>
            <seg n="85b90670">
              Ett hundregister finns redan egentligen två hundregister. Vi
              har kennelregistret och det statliga registret. Vitsen med att
              ha två register har diskuterats, men man har tyckt att det fungerar
              och att det är någorlunda enkelt att hantera.
            </seg>
            <seg n="78df3d38">
              Ett kattregister är givetvis inte lika enkelt. Alliansen ser
              att det finns ett stort problem inte minst när det gäller hemlösa
              katter. Det finns oerhört många sådana katter och det finns ett
              stort engagemang i frågan. Många, både enskilda och organisationer,
              har engagerat sig. Det är bra, tycker jag. Det är framför allt
              viktigt eftersom man pekar på ansvarsbiten och påminner djurägare
              om hur viktigt det är att man tänker ett steg längre när man skaffar
              exempelvis en katt. Många av oss minns sommarkatter sedan ett
              antal år tillbaka i tiden. Det är sådan här kortsiktighet vi måste
              få bort. Om man skaffar ett djur så har man ett ansvar under lång
              tid framöver.
            </seg>
            <seg n="af5294ca">
              Den enskilde har givetvis huvudansvaret. Men i kommunerna, där
              det blir en sanitär olägenhet, blir det givetvis också ett kommunalt
              ansvar. Nu finns det möjligheter för kommuner att själva besluta
              om registrering. Det beslutet har man fattat i tre kommuner. Det
              tycker vi är mycket intressant att följa. Kommuner har för övrigt
              inte yrkat på eller skickat någon hälsning om att man önskar en
              lagändring. Man ser att varje kommun har den här rättigheten och
              möjligheten.
            </seg>
            <seg n="7dd60445">
              Jag tror att problemen är allra störst i tätorter och städer.
              På landsbygden har vi inte samma problematik med katter. Vi kommer
              från alliansen att följa utvecklingen i de här kommunerna, och
              jag är övertygad om att vi kommer att ha anledning att återkomma
              i frågan.
            </seg>
            <seg n="df86b74b">
              När det gäller pälsdjur arbetar vi för internationella överenskommelser.
              Det har fattats ett beslut, men alla länder har ännu inte skrivit
              under det. Här kommer Sverige att jobba på för att övriga länder
              också ska skriva under de internationella överenskommelser som
              innebär en restriktion om att vi inte godkänner pälsar av skinn
              från djur som har fångats i fällor som är vidriga.
            </seg>
            <seg n="3b490aac">
              Frågan om märkning är också viktig. Den har tagits upp i den
              här debatten. Det finns branschöverenskommelser, och det är viktigt
              att vi uppmärksammar det. Självklart har konsumenterna också ett
              enormt ansvar. Kan vi sedan inom EU komma överens om ett gemensamt
              regelverk och gemensam märkning är det värt mycket. Givetvis underlättar
              det för konsumenterna.
            </seg>
            <seg n="51f5d6f5">
              I fråga om djurförsök är det alldeles självklart att alliansen
              står bakom det vi kallar de tre R:ns princip, det vill säga förfina,
              minska och ersätta djurförsök. Det är därför vi såg till att öronmärka
              medel i budgeten så att försöken och forskningen kan fortsätta.
              Det handlar om att säkerställa de 10 miljonerna. Det är gjort.
            </seg>
            <seg n="d697b5e6">
              Det är också viktigt att frågan om de djurförsöksetiska nämnderna
              så snabbt som möjligt kommer till klarhet så att arbetet kan fungera
              bra framöver. Ska det bli en överprövningsnämnd eller ska det
              bli fristående nämnder?
            </seg>
            <seg n="d8088c95">
              Fru talman! Regeringen står bakom EU:s förslag om ett djurskyddscenter.
              Utskottet förutsätter nu att regeringen också, när det blir aktuellt,
              ska driva att det centret blir förlagt till Sverige. För egen
              del ser jag det som en unik möjlighet. Då kan vi samla forskningsrön
              om djurhälsa och djurskydd. Vi kan skaffa en bra bild över läget
              i hela EU, och vi kan tillsammans driva på för ett bra djurskydd
              i hela gemenskapen. EU har för övrigt utarbetat en handlingsplan.
              Det är fråga om miniminormer, men det är ändå en början. Men vi
              måste driva på ytterligare.
            </seg>
            <seg n="4ab5c01e">
              Det som är bekymmersamt och som måste förändras är djurtransporterna.
              Där är situationen ännu inte tillfredsställande, och här måste
              vi vara med och driva på. Samma sak gäller slaktkycklingar. Där
              måste Sveriges röst vara kraftfull och alla tillfällen tas där
              vi talar om att vi inte accepterar detta. Jag vet att också den
              tidigare regeringen var aktiv i frågorna, men när jag läser Socialdemokraternas
              reservation om djurskydd känner jag att det finns en skillnad
              i vårt förhållningssätt: Vid rådsmöten inom EU lade den socialdemokratiska
              jordbruksministern ned sin röst när reglerna för djurtransporter
              inte blev tillräckligt skarpa.
            </seg>
            <seg n="234b6874">
              Den nya regeringens politik är precis tvärtom. Vi höjer vår röst.
              Vi tar dialogen och debatterna. Vi försöker hela tiden medverka
              till att bygga allianser. Det är det som är den stora skillnaden.
              Vi sätter oss inte i ett hörn utan vi vill nu ligga på. Att vara
              förhandlingsbenägen har visat sig vara ett framgångsrecept. Vi
              kommer att i vårt land föra en dialog med såväl näring, djurorganisationer
              som enskilda. Vi kommer inom EU att visa att vi vill förändra
              genom att prata, förhandla, bygga allianser och hela tiden ta
              tillfället i akt att arbeta för förbättringar. På det internationella
              planet kommer vi att också där medverka till att förhindra smittspridning,
              att attityder förändras och djurens situation förbättras. På den
              inslagna vägen vill vi fortsätta.
            </seg>
            <seg n="f057f8f2">
              Med detta yrkar jag bifall till förslaget i betänkandet.
            </seg>
          </u>
          <note type="speaker" n="82eff528">
            Anf. 27 HELÉN PETTERSSON I UMEÅ (s) replik:
          </note>
          <u who="helen_pettersson_dfaea7" xml:id="i-9c01eab9571cee25-0" n="eed116d6" next="i-4a9528f41f869cc4-0">
            <seg n="14202368">
              Fru talman! Jag vill börja med att tacka Anita Brodén. Hon inledde
              anförandet med att säga att den borgerliga regeringen har för
              avsikt att stärka djurskyddet och inte bara upprätthålla det.
              Det var en god signal som vi fick höra för första gången i dag.
            </seg>
            <seg n="0a411139">
              Anita Brodén pratar mycket om katternas situation. Vi har en
              reservation på området. Socialdemokraterna, Vänstern och Miljöpartiet
              föreslår gemensamt att en kattutredning ska tillsättas. Vi delar
              oron för de hemlösa katterna och för katterna i allmänhet i vårt
              samhälle. Vi är också medvetna om att det kan se lite olika ut
              i olika delar av landet. I stället för att direkt lägga över allt
              ansvar på de enskilda kommunerna, vore det inte rimligt att tillsätta
              en kattutredning som ser över de olika möjligheter, svårigheter
              och potentialer som finns att få ordning på kattfrågan?
            </seg>
          </u>
          <note n="12e18385">
            Anf. 28 ANITA BRODÉN (fp) replik:
          </note>
          <u who="helen_pettersson_dfaea7" xml:id="i-4a9528f41f869cc4-0" n="eed116d6" prev="i-9c01eab9571cee25-0">
            <seg n="02aca49d">
              Fru talman! När jag talar om att stärka djurskyddet är det hela
              alliansens gemensamma synpunkt. Jag citerade Eskil Erlandsson,
              vår jordbruksminister. Han har också betonat detta. Här känner
              jag mig enormt trygg. Det är inte en enskild åsikt utan det här
              står alliansen bakom. Vi är tacksamma för det starka djurskyddet
              i Sverige, men vi har målet att jobba vidare med frågan.
            </seg>
            <seg n="54a08dbe">
              Sedan var det katterna. I går tog jag reda på att kommunerna
              inte har efterfrågat en utredning. Så länge kommunerna inte efterfrågar
              något utan känner att de har de verktyg de behöver ska inte vi
              ligga före i att driva frågan. Här är det viktigt att vi respekterar
              varandra. Däremot tycker vi i alliansen att det här är en fråga
              som vi inte ska släppa. Det är så många som signalerar att det
              är ett problem. Vi kommer att fokusera på att följa de tre kommunerna
              och se hur det arbetet fortskrider.
            </seg>
          </u>
          <note type="speaker" n="f0a47f5f">
            Anf. 29 HELÉN PETTERSSON I UMEÅ (s) replik:
          </note>
          <u who="helen_pettersson_dfaea7" xml:id="i-013992a4796037bb-5" n="eed116d6">
            <seg n="df3f4579">
              Fru talman! Anita pratade också om att det vore bra med märkning
              av skinn inom EU. Finns det en tanke från den borgerliga regeringen
              att driva på i de frågorna? Det framgår inte riktigt i betänkandetexten.
            </seg>
            <seg n="45acfba3">
              Jag måste få kommentera vad som togs upp angående vår reservation
              om djurpolitiken, nämligen att vi lade ned den svenska rösten
              vid omröstningar när vi inte tyckte att förslagen var tillräckligt
              bra. Det betyder inte på något sätt att vi lade ned vår röst i
              övriga dialoger. Vi förde dialoger och diskussioner samt drev
              på i frågorna. Det här handlade om själva röstningstillfället,
              att vi lade ned vår röst när det inte fanns tillräckligt starka
              förslag. Jag ville förtydliga det.
            </seg>
            <seg n="2630411b">
              Anf. 30 ANITA BRODÉN (fp) replik:
            </seg>
            <seg n="d4f76a4b">
              Fru talman! Gemensam märkning är att föredra. Framför allt måste
              det för konsumenternas del finnas en enkelhet. På EU-nivå håller
              man nu på att över huvud taget gå igenom allt vad märkning anbelangar.
              Då finns detta självklart med.
            </seg>
            <seg n="e65d4a21">
              Sedan var det vår röst och dialogen. Vi har tagit emot positiva
              signaler efter regimskiftet. EU har kommit till regeringen och
              sagt att de upplever att det är en skillnad. Vi är med i diskussionerna.
              Vi finns med som en partner, vill förhandla och vill pusha på.
            </seg>
            <seg n="2a9a749c">
              Vi tar till oss av detta och tycker att det är rätt väg att gå.
              Dialog är rätt väg.
            </seg>
          </u>
          <note type="speaker" n="ce17d7b4">
            Anf. 31 IRENE OSKARSSON (kd):
          </note>
          <u who="christina_oskarsson_258320" xml:id="i-280729110c3a2925-0" n="483e36d6" next="i-22e45b8827128795-0">
            <seg n="7eff7b61">
              Fru talman! Vi har i dag igen fått lyssna till inlägg från socialdemokrater,
              vänsterpartister och miljöpartister som har gett uttryck för att
              för att en fråga flyttas från en myndighet till en annan går hela
              jorden under i alla fall hela djuromsorgen i graven. Det är ett
              konstigt synsätt.
            </seg>
            <seg n="4616f5fb">
              Vi kristdemokrater förväntar oss att alla har ett ansvar för
              att vi behandlar djuren väl, att vi som människor har ett ansvar
              för den värld vi lever i, att vi är förvaltare. Ibland säger vi
              att vi har lånat världen av våra barn. Häromdagen kunde vi höra
              att vi kanske ska börja tala om sjugenerationersperspektiv när
              vi talar om vår värld för att göra förvaltarskapet tydligt. I
              förvaltarskapet ligger att vi ska vårda, inte vare sig vanvårda
              eller överutnyttja.
            </seg>
            <seg n="9aef579b">
              Hur vi ser på oss människor i förhållande till djur tycks variera
              ganska radikalt. Det framgår också tydligt av en del av reservationerna.
              Miljöpartiet och Vänstern skriver i en reservation på s. 59 som
              vi i och för sig redan har hört citeras, men det blir en del upprepningar
              att grisar har en kognitiv förmåga som är mer utvecklad än den
              hos hundar och treåriga människobarn. Om det är rätt eller inte
              vet inte jag, men det här sättet att uttrycka sig vittnar om en
              syn på människa och djur som är främmande för mig.
            </seg>
            <seg n="cad895f1">
              En av grundpelarna i den kristdemokratiska ideologin är förvaltarskapet
              och ansvaret. Bengt-Anders Johansson har varit inne på ungefär
              samma tankespår tidigare. Vi som människor är satta att ta ansvar,
              att vårda och värna alla andra levande varelser. Människan ska
              ta väl hand om de djur hon har i sin vård och sörja för att de
              får leva på ett så naturligt sätt som möjligt. Så långt det är
              möjligt ska de slippa stress, smärta, lidande och skador.
            </seg>
            <seg n="f99e53b7">
              Vi vet att det förekommer vanvård av djur, precis som det förekommer
              vanvård av människor. Orsaken till det är ofta att den som är
              satt att sköta och vårda inte själv mår bra eller inte är kapabel
              att ge den omsorg som krävs. Denna kammare har då i sin stora
              vishet beslutat om lagar och regler för hur vi ska kunna kontrollera
              detta och möjliggöra konstruktiva åtgärder när omsorgen inte fungerar
              som den borde. Vid djurhållning ska djurens hälsa främjas och
              hänsyn tas till djurs fysiologiska och beteendemässiga behov.
            </seg>
            <seg n="bb060010">
              Den svenska djurhållningen ska präglas av höga djurskyddsambitioner.
              En bra skötsel och en god hygien i djurhållningen är ett led i
              djurskyddet men också, precis som vi har hört tidigare, en förutsättning
              för en hög livsmedelskvalitet och en god produktion.
            </seg>
            <seg n="e8e959e6">
              Gott förvaltarskap i djurhållningen har dessutom stor betydelse
              för hur vi värdesätter livsmedlen. Vi har ett ansvar, ett mycket
              stort ansvar, för djurs vällevnad just utifrån att vi är människor.
              Vi har i Sverige varit föregångare på många områden, bland annat
              det här. När det gäller djurskyddet har vi en lagstiftning som
              är väl fungerande. Dock är ingenting så bra att det inte kan bli
              bättre. Inte minst handlar det om att vi behöver bli bättre på
              att samordna kunskap mellan vetenskap och profession och mellan
              olika områden. Vi behöver mer av samarbete i detta.
            </seg>
            <seg n="98f9a875">
              Utifrån det här gavs ett uppdrag till Djurskyddsmyndigheten den
              29 mars för att vi ska få ett bättre kontrollsystem och se hur
              näringens egna kontrollsystem kan användas, hur dessa kan utvecklas
              om de inte fullt ut uppfyller de krav som lagstiftningen ställer,
              för att tillsammans bygga upp ett bättre djurskydd och en enklare
              hantering. Tänk att kunna göra detta samtidigt! Ett annat viktigt
              arbete är att göra kontrollen likvärdig över vårt land. Det får
              inte vara så att kontrollen i kommun A är annorlunda än kontrollen
              i kommun B. Det ligger också i detta uppdrag.
            </seg>
            <seg n="87d529a8">
              Den förändring som görs när djurskyddet kommer åter till Jordbruksverket
              kommer att möjliggöra en större helhetssyn. Många tycks ha pratat
              med Jordbruksverket, och jag har varit där några gånger det är
              inte så långt till Jönköping för mig. Att se helheten är jätteviktigt.
              Det handlar om hur vi sköter våra åkrar för att få ett foder till
              djuren som fungerar. Det handlar om hur vi tar hand om avfall
              runt omkring. Hela processen ingår. Det går inte att lyfta ut
              en del, utan man måste se alltihop för att göra en klok bedömning.
            </seg>
            <seg n="e5121a8c">
              Men även om Sverige är bäst hjälper det föga i ett globalt perspektiv
              om inte fler gör som vi. Vi kristdemokrater menar att regeringen
              har varit mycket aktiv i dessa frågor på EU-nivå. Vi hörde senast
              för någon vecka sedan hur djurtransporter fortfarande tycks pågå
              på ett sätt som är fullständigt oacceptabelt. Då är det viktigt
              att vi ryter i. Jag vet att vår jordbruksminister tog upp den
              här frågan.
            </seg>
            <seg n="6a7216bb">
              Det gäller att vi får en likvärdig hantering, att vi har likvärdiga
              villkor inom EU. Då tangerar vi ämnet tvärvillkor. Sverige har
              jag tror att jag redan har hunnit säga det tre gånger i den här
              talarstolen i dag tvärvillkor som gör att vi är bäst i klassen.
              Det är jättebra.
            </seg>
            <seg n="023e4cc0">
              Det är jättebra om vi konsumenter då värdesätter detta genom
              att vara beredda att betala för det vi får. Och när vi ger restriktioner
              till dem som utför saker och ting ska de värderas utifrån den
              gemensamma EU-lagstiftningen. Vi ska arbeta för att alla andra
              länder inom unionen anammar samma nivåer som vi. Sverige har och
              kommer att ha en viktig roll i EU på det här området.
            </seg>
            <seg n="6a5aa148">
              Relationen mellan näring, myndigheter och forskarvärld kan också
              bli bättre. Vi hoppas naturligtvis att den forskningsproposition
              som aviseras av regeringen också lyfter upp det här området. Forskning
              på djurskyddsområdet är och kommer att vara av stor vikt om vi
              ska förstå hur vi ska organisera arbetet över tid. Organisation
              kan inte få vara statisk. Den måste anpassas till nuet. Den myndighet
              som existerar bara på grund av att den är en myndighet ska inte
              ha något berättigande. Precis som i många andra frågor ska det
              ske en anpassning till den verklighet vi nu lever i.
            </seg>
            <seg n="6baf79d9">
              Vi lever i en global värld men samtidigt i en värld som söker
              det nära och lilla. Vi förutsätter att det kan komma fram småskaliga
              livsmedel. Vi hade ett stort seminarium om det häromdagen. Vi
              fortsätter att tro att det arbetet är viktigt, men då krävs det
              att vi utan att tulla på säkerhet och kvalitet underlättar för
              de producenter som vill arbeta småskaligt, så att de kan få avsättning
              för sina produkter lokalt, att djurhållningsrestriktioner och
              annat möjliggör lokal slakt, att avgifter och krav inte är så
              stora att vi sätter käppar i hjulen för den verksamhet som den
              lilla entreprenören vill bedriva. Jag tror att de signaler som
              kom fram på seminariet redan har nått ministerns öron, så jag
              förväntar mig även där förändringar på sikt.
            </seg>
            <seg n="9a4a061f">
              Det finns exempel som jag inte ska ta upp nu, men i min närmiljö
              hemma i Aneby kom inte det småskaliga slakteriet fram igen. Det
              får i sin tur oerhörda konsekvenser för de lokalproducerade, förädlade
              produkterna. Slakteriverksamhet kan vara en mycket viktig faktor
              för fortsättningen av förädlingsindustri och förädlingsverksamhet.
            </seg>
            <seg n="22c46f51">
              Allt detta hänger också samman med den miljödebatt som nu pågår
              för fullt. Vi har en uppgift att fortsätta att driva frågorna
              när det gäller myndighetsutövning och struktur på ett sådant sätt
              att människor kan bedriva småskalig livsmedelsproduktion i vårt
              land. Det gynnar inte bara näringsverksamheten utan också vårt
              klimat.
            </seg>
            <seg n="53181001">
              Djur ska ha möjlighet till ett naturligt beteende, en möjlighet
              därför att de har ett egenvärde. Då finns det en grupp djur som
              har det svårare. Försöksdjur har vi inte för deras egenvärde utan
              för vår skull på ett helt annat sätt. Det är och kommer att vara
              en fråga som väcker diskussioner. Vi behöver tillsammans se till
              att minimera behovet av försöksdjur och se till att forskning
              bedrivs så att vi hittar alternativ till dessa. Men så länge de
              alternativen inte finns behövs försöksdjuren för att vi ska få
              fram medicin till människor på ett konstruktivt och bra sätt.
            </seg>
            <seg n="d37e54d4">
              Det är också viktigt att vi lägger mycket kraft på forskning
              och utveckling av alternativen, som jag sade. Jag hoppas att vi
              här också gemensamt kan känna ett ansvar för de frågorna. Det
              behöver vi också lyfta upp ur ett internationellt perspektiv.
            </seg>
          </u>
          <note n="63a1ded5">
            Fru talman! Jag yrkar avslag på alla motioner som behandlas i
            betänkandet och bifall till förslaget i betänkandet.
          </note>
          <note n="4988b0de">
            I detta anförande instämde Sven Gunnar Persson (kd).
          </note>
          <note n="678e9877">
            Ajournering
          </note>
          <note n="b9f57abc">
            Kammaren beslutade kl. 13.50 på förslag av tredje vice talmannen
            att ajournera förhandlingarna till kl. 14.00 då frågestunden skulle
            börja.
          </note>
          <u who="christina_oskarsson_258320" xml:id="i-22e45b8827128795-0" n="483e36d6" prev="i-280729110c3a2925-0">
            <seg n="023cb728">
              Återupptagna förhandlingar
            </seg>
            <seg n="bfbc2f59">
              Ungdomsgarantin
            </seg>
          </u>
          <note n="d9f29147">
            Förhandlingarna återupptogs kl. 14.00.
          </note>
          <note n="0294b565">
            6 § Frågestund
          </note>
          <note n="3edf58db">
            Anf. 32 ANDRE VICE TALMANNEN:
          </note>
          <note n="319a695d">
            Jag vill hälsa statsråden välkomna. I dag är det utbildningsminister
            Lars Leijonborg, utrikesminister Carl Bildt, jordbruksminister
            Eskil Erlandsson, statsrådet Åsa Torstensson och arbetsmarknadsminister
            Sven Otto Littorin. Övergripande frågor svarar utbildningsminister
            Lars Leijonborg på.
          </note>
          <note type="speaker" n="65dbf946">
            Anf. 33 LUCIANO ASTUDILLO (s):
          </note>
          <u who="luciano_astudillo_040f39" xml:id="i-46ced26ea9155d1d-0" n="280288dc">
            <seg n="f1c90b44">
              Fru talman! Min fråga går till arbetsmarknadsminister Littorin.
              Förra veckan passade Littorin på att åka till Bryssel. Samma dag
              släppte han också den så kallade ungdomsgarantin. Det är en viktig
              fråga. För varje vecka och för varje dag som går ökar ju långtidsarbetslösheten
              bland unga. Senaste uppgiften är 10 138 långtidsarbetslösa det
              kom till 590 bara förra veckan.
            </seg>
            <seg n="80490a5a">
              Innehållet i garantin handlar i stort sett bara om ökade krav
              på att söka jobb. Man ska vara på arbetsförmedlingen 30 timmar
              i veckan. Det är sänkt a-kassa för ungdomar, en snabbare sänkning
              för ungdomar än för andra grupper. Hur har arbetsmarknadsminister
              Littorin mage att kalla detta för en garanti för ungdomar?
            </seg>
          </u>
          <note type="speaker" n="9b7c3b25">
            Anf. 34 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-07c6c34a0d802a79-0" n="114d71ec">
            <seg n="1f72d8df">
              Fru talman! Låt mig påminna Luciano Astudillo om det mörka hål
              som den förra regeringen lämnade efter sig när det gäller ungdomsarbetslösheten.
              Över 100 000 ungdomar under 24 står utanför arbetsmarknaden, som
              ett direkt resultat av den politik Luciano Astudillo nu återigen
              försöker argumentera för. Med all respekt, men där går min gräns.
            </seg>
            <seg n="27b096b5">
              Jobbgarantin för unga innebär 2,8 miljarder i satsning för att
              hjälpa dem som befinner sig längst ifrån arbetsmarknaden bland
              de unga att komma tillbaka i ett arbete. Det handlar om 30 timmars
              stöd och råd och coachning just för att de ska bli anställningsbara
              på arbetsmarknaden.
            </seg>
            <seg n="614e4e2d">
              Låt mig också korrigera Luciano Astudillo på en punkt. Arbetslösheten
              bland unga sjunker just för tillfället. Det gäller också långtidsarbetslösheten
              bland de yngre. Det som har hänt är att man har gått från att
              vara fast i programåtgärder till den öppna arbetslösheten. Det
              förklarar en del av det som vi ser i Ams statistik. Men totalt
              sett sjunker arbetslösheten bland unga.
            </seg>
            <seg n="c9abab07">
              De åtgärder vi nu genomför är precis de åtgärder som man med
              stor framgång genomförde i Danmark för att få ned ungdomsarbetslösheten
              så kraftfullt som man fick. Det är dansk flexicurity på svenska.
            </seg>
          </u>
          <note type="speaker" n="10f23c51">
            Anf. 35 LUCIANO ASTUDILLO (s):
          </note>
          <u who="luciano_astudillo_040f39" xml:id="i-46ced26ea9155d1d-1" n="280288dc">
            <seg n="59b3a2d5">
              Fru talman! Låt mig börja med att påminna Littorin om att valrörelsen
              är över och att det är dags att regera. I den så kallade ungdomsgarantin,
              som ni nu levererar, avsätter ni resurser för en grupp på runt
              30 000 ungdomar. Här pratar Littorin om mörka hål och 100 000
              ungdomar. Då är det ju väldigt lite han gör.
            </seg>
            <seg n="ba5038ac">
              Därutöver kan man kolla på de utredningar som Littorin själv
              har beställt till Arbetsmarknadsdepartementet. De fångar in en
              grupp på 50 000 ungdomar som saknar gymnasieutbildning och är
              arbetslösa. De behöver inte bara matchas mot de jobb som finns,
              utan de behöver rustas med arbetsmarknadsutbildningar, praktik
              och yrkesutbildningar. De behöver stöd och inte bara mer jobbsökeri,
              för det finns redan. Problemet är att de ofta saknar det där lilla
              extra. Lämna valrörelseretoriken åt sidan, Littorin, och börja
              regera!
            </seg>
          </u>
          <note type="speaker" n="05ce251a">
            Anf. 36 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-07c6c34a0d802a79-1" n="114d71ec">
            <seg n="da5eef12">
              Fru talman! Med all respekt är det precis det vi gör, och det
              gör vi genom att se till att förbättra matchningsfunktionen för
              de unga som nu befinner sig nära arbetsmarknaden. Det är de som
              nu snabbt går tillbaka i arbete. Det andra gör vi för dem som
              just behöver den hjälp som Luciano Astudillo efterlyser. Vi lägger
              2,8 miljarder samtidigt som vi erbjuder dem 30 timmars stöd, råd,
              utbildningsinsatser och vad det nu kan vara. Det är just det som
              den förra regeringen så kapitalt misslyckades med. Man låste i
              stället bara in de här ungdomarna i statistik och förvaringsåtgärder.
              Dessa ungdomar ger vi nu en reell chans att komma tillbaka på
              arbetsmarknaden.
            </seg>
            <seg n="c683f88c">
              Den inrikespolitiska utvecklingen i Ryssland
            </seg>
          </u>
          <note type="speaker" n="4333fdbb">
            Anf. 37 MATS JOHANSSON (m):
          </note>
          <u who="mats_johansson_7543f1" xml:id="i-0d7d245b6d587854-0" n="dc5a6109">
            <seg n="518c168c">
              Fru talman! Min fråga går till utrikesministern och gäller den
              inrikespolitiska utvecklingen i Ryssland. Det är fjärde gången
              på ett halvår som jag tar upp den här saken i kammaren. Med tanke
              på färdriktningen riskerar det tyvärr att bli en följetong.
            </seg>
            <seg n="73201856">
              Vi kunde den gångna veckan i medierna följa hur oppositionens
              möjligheter att verka inför dumanvalet i höst ytterligare beskärs.
              Fredliga demonstrationer slås ned med våld och massgripanden när
              tusentals poliser sätts in mot människor som nyttjar sin rätt
              att protestera mot makten. Det är en rätt som vi betraktar som
              självklar i vårt land men som inte är det i Ryssland. Och detta
              sker vid sidan av morden på journalister, strypning av frivilligorganisationerna
              och trakasserier av regimkritiker.
            </seg>
            <seg n="73efafbe">
              Min fråga till utrikesministern blir därför hur han bedömer denna
              färdriktning, vilken betydelse den har för relationerna till Ryssland
              och hur den säkerhetspolitiska analysen av vårt närområde påverkas.
            </seg>
          </u>
          <note type="speaker" n="e0fa0c26">
            Anf. 38 Utrikesminister CARL BILDT (m):
          </note>
          <u who="unknown" xml:id="i-07c6c34a0d802a79-2" n="114d71ec">
            <seg n="a467042e">
              Fru talman! Det var kanske lite mycket för en minut. Låt mig
              koncentrera mig på det som har inträffat under den allra senaste
              tiden, det vill säga det övervåld som vi konstaterade mot fredliga
              demonstranter i Moskva, i Sankt Petersburg och i Nizjnij Novgorod.
            </seg>
            <seg n="0fbea7e9">
              Det som har gjorts i den delen är att den europeiska unionen,
              ordförandeskapet, har gjort ett mycket tydligt uttalande. Vi gjorde
              samma uttalande från UD:s sida. Jag kommenterade också det hela
              på min blogg vilket intresse detta nu må ha för omvärlden. Vi
              uttryckte vår starka oro över den uppenbarliga nervositet från
              myndigheternas sida som detta övervåld är ett uttryck för.
            </seg>
            <seg n="53516042">
              Jag kan försäkra att saken kommer att tas upp från den europeiska
              unionens sida när vi träffar den ryske utrikesministern Lavrov
              i början av nästa vecka och också i de andra bilaterala kontakter
              som kommer att vara under den närmaste tiden. Därmed inskränkte
              jag mig till just den frågan.
            </seg>
          </u>
          <note type="speaker" n="d6705b87">
            Anf. 39 MATS JOHANSSON (m):
          </note>
          <u who="mats_johansson_7543f1" xml:id="i-0d7d245b6d587854-1" n="dc5a6109">
            <seg n="e01cce8b">
              Fru talman! Tack utrikesministern för svaret! Jag tolkar det
              som en välkommen markering mot den fara som jag och många andra
              menar ligger i färdriktningen i Ryssland. Jag tror också att det
              är bra att våra baltiska vänner får höra oss ventilera den oro
              vi känner för deras situation i ljuset av den ryska upprustning
              som signalerats vid sidan av det skärpta inrikespolitiska läget.
            </seg>
            <seg n="aaef693a">
              När jag säger sådant här brukar jag här i kammaren och i spalterna
              beskyllas för gammal rysskräck. Men jag vill betona att det inte
              är Lenins och Stalins Ryssland vi talar om utan Putins och att
              det är dagens faktiska händelser och inte gårdagens som vi känner
              oro för.
            </seg>
          </u>
          <note type="speaker" n="61aa63f2">
            Anf. 40 Utrikesminister CARL BILDT (m):
          </note>
          <u who="unknown" xml:id="i-07c6c34a0d802a79-3" n="114d71ec">
            <seg n="f85d54b1">
              Fru talman! Jag vill bara tillägga att det finns mycket starka
              skäl för oss från svensk sida, från Europeiska unionens sida,
              från Europarådets sida vi kommer ju att överta ordförandeskapet
              där att mycket noga följa utvecklingen inför det kommande valet
              till duman, det ryska parlamentet, i december och därefter självfallet
              det ryska presidentvalet i februari, mars kommande år.
            </seg>
            <seg n="328cdfa3">
              Ryssland är ett land som är medlem av Europarådet. Det är inte
              något asiatiskt land. Det är ett europeiskt land med de rättigheter
              för medborgare, de krav på öppenhet och de värderingar som detta
              förutsätter. Vi ska utnyttja alla de mekanismer som finns för
              att noga följa utvecklingen och kommentera den när det finns anledning
              till det.
            </seg>
            <seg n="59f53aed">
              Trängselskatten i Helsingfors
            </seg>
          </u>
          <note type="speaker" n="2f98a354">
            Anf. 41 PER BOLUND (mp):
          </note>
          <u who="per_bolund_0a9708" xml:id="i-3252cbff429a590b-0" n="be7daf92">
            <seg n="88def98a">
              Fru talman! Jag har en fråga till infrastrukturministern, och
              den gäller trängselskatten i Helsingfors.
            </seg>
            <seg n="dacb3d99">
              I propositionen, som kom nyligen, står det att man ska föra överskottet
              från trängselskatten till en särskild fond som ska finansiera
              vägbyggen i Helsingforssregionen. Det står däremot ingenting om
              vilka principer som ska styra fördelningen av de här pengarna,
              till vilka vägbyggen de ska gå och hur det ska ske. När det gäller
              den ordinarie finansieringen av vägar är det väldigt hårt styrt
              att man ska prioritera de mest samhällsekonomiskt lönsamma vägarna.
              Då är frågan om samma principer kommer att styra fördelningen
              även av de pengar som fonderas från trängselskatten.
            </seg>
            <seg n="11b24f76">
              Jag har också en fråga omkring styrningen av trängselskatten,
              som i dag ligger på nationell nivå. Under Helsingforssförsöket
              var det en återkommande kritik från den borgerliga sidan om att
              man borde föra över det till lokal nivå.
            </seg>
            <seg n="97f035a0">
              Ännu så länge har vi inte sett några initiativ för att föra över
              makten till lokal och regional nivå. När kommer de initiativen?
            </seg>
          </u>
          <note type="speaker" n="691a2f09">
            Anf. 42 Statsrådet ÅSA TORSTENSSON (c):
          </note>
          <u who="asa_torstensson_60696b" xml:id="i-934510135b236446-0" n="666f9f4d">
            <seg n="1e49144a">
              Fru talman! Mycket riktigt kommer trängselskatten att införas
              från och med halvårsskiftet. Enligt alliansens tidigare löften
              kommer man att prioritera vägar och vägsatsningar för att det
              ska flyta bättre, både för kollektivtrafiken och för transporterna
              på vägarna. Parallellt med detta pågår nu ett arbete som Carl
              Cederschiöld gör som inkluderar en överenskommelse om vad det
              är för infrastruktursatsningar som man ska prioritera, just så
              att det blir en dialog och en relation både med Helsingforss stad
              och Helsingforssregionen om vad det är för infrastruktur som ska
              satsas på med anledning av att trängselskatten återinförs.
            </seg>
            <seg n="3922d6ee">
              Det ställdes två frågor, men jag tror att min talartid är slut
              nu.
            </seg>
          </u>
          <note type="speaker" n="42c717f5">
            Anf. 43 PER BOLUND (mp):
          </note>
          <u who="per_bolund_0a9708" xml:id="i-3252cbff429a590b-1" n="be7daf92">
            <seg n="da60a00c">
              Fru talman! Det var inget särskilt tydligt svar. Det rimliga
              är att om man fonderar pengar som går över statskassan borde rimligtvis
              samma principer gälla för fördelningen, att man ska prioritera
              de samhällsekonomiskt lönsamma projekten. Annars blir det här
              ett sätt att kringgå de beslut som väldligt tydligt har tagits
              från riksdagens sida där man säger att det ska vara samhällsekonomiskt
              lönsamma projekt som ska prioriteras först. Sedan går man ned
              på listan. Att då ha någon slags smitväg för att bygga icke lönsamma
              projekt känns väldigt underligt i det här sammanhanget. Så jag
              hoppas att infrastrukturministern kan intyga att ni kommer att
              ha någon form av styrning av hur även de här pengarna används.
              Annars har man gått ifrån de principer som riksdagen har bestämt
              ska gälla för väginfrastrukturprojekt.
            </seg>
          </u>
          <note type="speaker" n="79e264dc">
            Anf. 44 Statsrådet ÅSA TORSTENSSON (c):
          </note>
          <u who="asa_torstensson_60696b" xml:id="i-934510135b236446-1" n="666f9f4d">
            <seg n="399b198e">
              Fru talman! Återigen: Det här är en dialog och en samverkan mellan
              Helsingforss stad och Helsingforssregionen för att göra rätt prioritering.
              I princip är de flesta vägarna runt Helsingfors av en mycket tydlig
              samhällsekonomisk karaktär som faller inom de här ramarna.
            </seg>
            <seg n="7f6e3a3c">
              Nu ska jag passa på att svara på den andra frågan som inte ställdes
              igen. Det pågår ett arbete just i syfte att överföra ansvar, befogenheter
              och möjligheter att ta ut den typen av trängselavgifter på regional
              nivå. Det är helt i linje med vad alliansen har pläderat för och
              arbetar för.
            </seg>
            <seg n="f37aa5f3">
              Satsning på forskning
            </seg>
          </u>
          <note type="speaker" n="7871c8bf">
            Anf. 45 MARIE GRANLUND (s):
          </note>
          <u who="marie_granlund_2a02ae" xml:id="i-7a21d592358f7540-0" n="6ee18d51">
            <seg n="1ed7000b">
              Fru talman! I valrörelsen hade Folkpartiet en valaffisch som
              sade: Äntligen Nobelpris till Sverige. Storsatsning på forskning
              gav resultat.
            </seg>
            <seg n="740b818f">
              Därefter modifierade man detta något. Lars Leijonborg har därefter
              uttryckt: Jag kan inte lova Nobelpris till Sverige. Men jag kan
              lova en storsatsning på forskning, och jag är rätt övertygad om
              att det vi gör nu är den största forskningssatsning som någon
              regering gjort mellan två forskningspropositioner.
            </seg>
            <seg n="2fd0bb32">
              Av detta bidde det en tumme. Av att ha lovat att den civila forskningen
              ska öka 1 procent minskar den i stället. Enligt SCB minskar satsningen
              på forskning innevarande år med ½ miljard, 100 miljoner kronor
              mindre till universitet och högskolor. Jag skulle vilja fråga
              utbildningsministern när den stora satsningen på forskning kommer
              så att man kan uppfylla sina vallöften.
            </seg>
          </u>
          <note type="speaker" n="57e2784b">
            Anf. 46 Utbildningsminister LARS LEIJONBORG (fp):
          </note>
          <u who="lars_leijonborg_b0c418" xml:id="i-24d9e490b178f1c2-0" n="79fc8cc9">
            <seg n="0d5f632a">
              Fru talman! Jag tackar för frågan. Det är ett bra tillfälle att
              klargöra detta. Marie Granlund blandar ihop en hel del saker i
              sin fråga. En forskningssatsning som man presenterar sträcker
              sig ju över flera år. Det som jag sade då, att det är den största
              forskningssatsning som har gjorts mellan två forskningspropositioner,
              gäller definitivt. 2008, alltså nästa år, kommer forskningen i
              Sverige att tillföras i storleksordningen 2 miljarder kronor utöver
              nivån i år. Jag vill påpeka att i vårpropositionen kom det ytterligare
              ¼ miljard utöver det vi har talat om tidigare.
            </seg>
            <seg n="06b3cde2">
              Mina tjänstemän på Utbildningsdepartementet var lite förvånade
              över uppgifterna från SCB som man inte riktigt kände igen. Det
              har delvis tekniska skäl. Man lär till exempel inte räkna forskarutbildning
              till forskning, och en mycket stor del av det vi satsade i år
              gick till forskarutbildningen. Alla vet att doktoranderna är forskningens
              frontsoldater. Väldigt mycket av vad de gör är i praktiken forskning.
              Så jag vill nog hävda att det vi har lovat är vi på väg att införa.
            </seg>
          </u>
          <note type="speaker" n="14f961df">
            Anf. 47 MARIE GRANLUND (s):
          </note>
          <u who="marie_granlund_2a02ae" xml:id="i-7a21d592358f7540-1" n="6ee18d51">
            <seg n="9e64c7e7">
              Fru talman! Jag vill tacka utbildningsministern för svaret. Det
              klargör ju att det här vallöftet inte kommer att uppfyllas. Utbildningsministern,
              som inte var utbildningsminister då i valrörelsen, sade att den
              civila forskningen skulle öka med 1 procent av bnp. Om detta ska
              uppfyllas måste ungefär 56 miljarder till tillföras under den
              här mandatperioden. Frågan är när detta kommer så att man ska
              kunna uppfylla det som man sade i valet att man skulle göra för
              att få fler Nobelpristagare.
            </seg>
          </u>
          <note type="speaker" n="f600b0b4">
            Anf. 48 Utbildningsminister LARS LEIJONBORG (fp):
          </note>
          <u who="lars_leijonborg_b0c418" xml:id="i-24d9e490b178f1c2-1" n="79fc8cc9">
            <seg n="19f0a995">
              Fru talman! Som alla här är medvetna om har det bara gått ett
              halvår sedan valet, och det är tre och ett halvt år kvar. Det
              är ett antal budgetpropositioner, och framför allt är det den
              stora forskningspropositionen som kommer att läggas fram nästa
              år. Vi är väl medvetna om vad vi sade. Jag vill återknyta till
              diskussionen om i år. Det som gäller i år är ju i allt väsentligt
              det som Socialdemokraterna bestämde för forskningen. Det vi gjorde
              för 2007 var ganska marginellt. Det var en ökning, så hade inte
              den kommit hade SCB-siffrorna som Marie Granlund talar om varit
              ännu sämre.
            </seg>
            <seg n="639c34f3">
              Jag tycker inte att vi ska virra bort begreppen. Denna regering
              satsar på forskning, för vi är övertygade om att det är strategiskt
              för Sverige.
            </seg>
            <seg n="10f4da13">
              Utbildningspolitiken
            </seg>
          </u>
          <note type="speaker" n="574b5032">
            Anf. 49 ULRIKA CARLSSON I SKÖVDE (c):
          </note>
          <u who="ulrika_carlsson_3a0608" xml:id="i-f2959356bef700ae-0" n="a9f0bbe2">
            <seg n="cac9adb1">
              Fru talman! Jag vill också ställa min fråga till utbildningsminister
              Lars Leijonborg. I Allians för Sveriges rapport som heter Mer
              kunskap en modern utbildningspolitik står det: Ett kunskapssamhälle
              fordrar specifika villkor för att vara långsiktigt hållbart, flexibelt
              och nyskapande.
            </seg>
            <seg n="6fbab07e">
              Centerpartiet har varit drivande i att högre utbildning ska vara
              tillgänglig för alla, både när det gäller geografi, studiebakgrund
              med mera. Vi har varit med om att bygga ut högre utbildning i
              hela landet, och i höstens budget var vi med och gjorde satsningar
              på att utveckla kvaliteten i den högre utbildningen. Vilka prioriterade
              satsningar är utbildningsministern beredd att göra för att säkerställa
              att vi även i framtiden har utbildning av hög kvalitet i hela
              landet?
            </seg>
          </u>
          <note type="speaker" n="450a684a">
            Anf. 50 Utbildningsminister LARS LEIJONBORG (fp):
          </note>
          <u who="lars_leijonborg_b0c418" xml:id="i-24d9e490b178f1c2-2" n="79fc8cc9">
            <seg n="9c2caca3">
              Fru talman! Det är en enormt viktig fråga som vi jobbar väldigt
              mycket med. Det kom uppgifter i dag från Högskoleverket som visar
              att många studenter tycker att det är för lite handledning och
              att det ställs för lite krav. Man skulle kunna klara av sin utbildning
              mycket fortare om det till exempel fanns fler lärare. Det har
              vi dragit slutsats av. Vi har avbrutit den platsexpansion som
              var planerad och satsar i stället det på kvalitet. Det ska naturligtvis
              komma över hela landet. Vi ska ha fördelningsnycklar som gör att
              också de mindre högskolorna får sin rättvisa andel av detta, för
              de gör ett oerhört viktigt jobb, bland annat just för att bredda
              rekryteringen som ju är en väldigt viktig aspekt.
            </seg>
          </u>
          <note type="speaker" n="ab65b90e">
            Anf. 51 ULRIKA CARLSSON I SKÖVDE (c):
          </note>
          <u who="ulrika_carlsson_3a0608" xml:id="i-f2959356bef700ae-1" n="a9f0bbe2">
            <seg n="7cad663b">
              Fru talman! Jag tackar för svaret. Vid de mindre högskolorna
              kan man se hur mycket forskningen betyder för det omgivande samhället.
              En forskande högskola har helt andra möjligheter att samverka
              med omvärlden och erbjuda kompetens som leder till tillväxt också
              utanför storstadsregionerna. Därför är det viktigt att de mindre
              högskolorna i framtiden får möjlighet att utveckla sin forskning.
              På flera håll har man profilerat sig och satsat hårt på några
              forskningsområden och därmed ökat kvaliteten ytterligare för att
              hålla både nationell och internationell standard. Jag vill ge
              ett exempel.
            </seg>
            <seg n="3ef1621d">
              Vid Högskolan i Skövde har man nyligen inrättat två starka forskningsmiljöer,
              en i systembiologi och en i informationsteknologi. Man har insett
              att man inte kan ha samma bredd som de större universiteten, och
              genom att välja några områden kan man åstadkomma den kvalitet
              som behövs för att bli konkurrenskraftig även gentemot universiteten
              inom dessa områden. Hur kan utbildningsministern garantera att
              forskningen framöver kan bedrivas vid alla högskolor och universitet
              i Sverige där man har visat hög kvalitet?
            </seg>
          </u>
          <note type="speaker" n="24702d33">
            Anf. 52 Utbildningsminister LARS LEIJONBORG (fp):
          </note>
          <u who="lars_leijonborg_b0c418" xml:id="i-24d9e490b178f1c2-3" n="79fc8cc9">
            <seg n="5bdf88e0">
              Fru talman! I det dokument från alliansen som Ulrika Carlsson
              citerade ur framhålls väldigt tydligt att det inte är politikers
              uppgift att bestämma vilka forskningsprojekt som ska ges stöd.
            </seg>
            <seg n="a6f45027">
              Det är lite svårt att svara på hur jag kan garantera att en viss
              forskning kan fortsätta. Det kan jag ju inte. Förutsättningen
              är att de som fördelar forskningsmedlen bedömer att en forskning
              är så stark att den hävdar sig i konkurrens.
            </seg>
            <seg n="41110c07">
              Jag kan, tillsammans med Ulrika Carlsson, medverka till att den
              totala ramen blir sådan att vi totalt sett satsar mer på forskning
              i Sverige. Som framgick av mitt förra svar är ju det vår absoluta
              inriktning. Ju större ramen blir desto större blir möjligheten
              för alla högskolor att hävda sig väl.
            </seg>
            <seg n="bf20ddbb">
              Hastighetsbegränsningar för att minska koldioxidutsläppen
            </seg>
          </u>
          <note type="speaker" n="5fba4ced">
            Anf. 53 PETER PEDERSEN (v):
          </note>
          <u who="peter_pedersen_0f4dae" xml:id="i-cdd68cb044beb4f1-0" n="a8f57a7f">
            <seg n="7caf09a2">
              Fru talman! Jag ställer min fråga till infrastrukturminister
              Åsa Torstensson.
            </seg>
            <seg n="855e29fa">
              Numera anser de flesta seriösa politiker att vi måste ta klimathotet
              på allvar och vidta åtgärder för att komma till rätta med problemen.
              Vi har satt upp mål för klimatpolitiken i Sverige, och tuffa mål
              inom EU är på gång. Vi har en nollvision i trafiken.
            </seg>
            <seg n="f41603f0">
              Regeringen har lagt fram ett förslag till nya hastighetsgränser
              där man i det ena fallet säger att man förutsätter att Vägverket
              lämnar ett förslag som innebär att koldioxidutsläppet inte ökar
              utan ligger kvar eller minskar. Det är nödvändigt om man inte
              ska öka klimatpåverkan. Det är självklart.
            </seg>
            <seg n="576e9833">
              Min fråga är: Kan man indirekt tolka detta som att det kommer
              att innebära att de generella hastigheterna i trafiken kommer
              att minska?
            </seg>
          </u>
          <note type="speaker" n="d3f3f821">
            Anf. 54 Statsrådet ÅSA TORSTENSSON (c):
          </note>
          <u who="asa_torstensson_60696b" xml:id="i-934510135b236446-2" n="666f9f4d">
            <seg n="a5f5df3c">
              Fru talman! Regeringen har, mycket riktigt, lagt fram en proposition
              som snart ska hanteras i riksdagen med anledning av de transportpolitiska
              målen att minska antalet dödade i trafiken. Vägverket har som
              underlag en utredning för att påvisa om det går att hitta rätt
              hastighet till rätt vägstandard. Om vi kan göra det kan vi minska
              antalet dödade med mellan 40 och 50 per år.
            </seg>
            <seg n="3faf4e35">
              Förslaget gäller att hitta hastighetsgränser med tiosteg. Som
              jag sade gäller det att hitta rätt hastighet för rätt vägstandard.
              I princip har vi en väldigt dålig vägstandard här i landet. Vi
              ska använda 70-, 80- och 60-stegen så att vi hittar rätt hastighet
              för den standard som finns i landet.
            </seg>
          </u>
          <note type="speaker" n="6744b5c3">
            Anf. 55 PETER PEDERSEN (v):
          </note>
          <u who="peter_pedersen_0f4dae" xml:id="i-cdd68cb044beb4f1-1" n="a8f57a7f">
            <seg n="3d3d97f6">
              Fru talman! Jag konstaterar att ministern, liksom alla övriga
              borgerliga trafikpolitiker, har väldigt svårt att rakt ut säga
              att om man ska kunna leva upp till målet för koldioxidutsläppet,
              nämligen att det ska vara oförändrat eller minska, innebär det
              att hastigheten i genomsnitt ska vara oförändrad eller sjunka
              med de nya hastighetsbegränsningarna.
            </seg>
            <seg n="4b834836">
              Jag skulle vilja att någon borgerlig politiker förklarar för
              mig hur det går till om man generellt ökar farten i trafiken och
              samtidigt bevarar eller minskar koldioxidutsläppen.
            </seg>
            <seg n="edd0d99c">
              Jag hoppas att ni menar vad Vägverket och NTF säger, nämligen
              att om detta ska genomföras innebär det att man generellt ska
              sänka farten, även om man på några ställen höjer den.
            </seg>
          </u>
          <note type="speaker" n="81e9b237">
            Anf. 56 Statsrådet ÅSA TORSTENSSON (c):
          </note>
          <u who="asa_torstensson_60696b" xml:id="i-934510135b236446-3" n="666f9f4d">
            <seg n="af2ad7e9">
              Fru talman! Jag tror inte att Peter Pedersen uppfattade vad jag
              sade. Vi har ett vägnät som till stor del är väldigt olycksdrabbat.
              Det handlar om att hitta rätt hastighet till rätt vägstandard
              och en acceptans hos trafikanterna så att de håller hastigheterna
              och känner att det är rätt hastighet i förhållande till standarden.
            </seg>
            <seg n="9b7e5f38">
              Jag tror också att det är viktigt att ge möjlighet att höja hastigheten
              där vägstandarden är bra och där man har åtgärdat för ett olycksfritt
              och säkert trafikflöde. Därför ges det möjlighet att höja, men
              upprinnelsen är naturligtvis att vi har olycksdrabbade vägar där
              man behöver sänka.
            </seg>
            <seg n="77217d6d">
              Uppdraget är att inte öka utsläppen. Med tanke på hur vägstandarden
              är runt om i landet tror jag att Peter Pedersen vet att det handlar
              om att sänka hastigheten för att hitta rätt nivå på de olycksdrabbade
              vägarna.
            </seg>
            <seg n="efa68e47">
              Skatteavdraget för hushållsnära tjänster
            </seg>
          </u>
          <note type="speaker" n="dadb0a0b">
            Anf. 57 FREDRIK OLOVSSON (s):
          </note>
          <u who="fredrik_olovsson_be00c7" xml:id="i-9fc47314493aefb8-0" n="72493dc7">
            <seg n="cb941f44">
              Fru talman! Jag har en mer övergripande fråga till Lars Leijonborg.
            </seg>
            <seg n="7039b657">
              Regeringen har lagt fram sitt förslag om skatteavdrag för hushållstjänster.
              Det är ytterligare ett orättvist skatteförslag som gynnar höginkomsttagare.
              Ett skäl till att det blir så orättvist är att regeringen har
              valt att tillåta extremt stora avdrag. En förmögen familj kan
              genom att handla hushållstjänster för 200 000 kronor om året det
              motsvarar i princip en hel årslön för många vanliga människor
              sänka sin skatt med 100 000 kronor.
            </seg>
            <seg n="3dc433a5">
              Jämfört med Finland eller Belgien är taket för det svenska avdraget
              mer än dubbelt så högt, 150 procent.
            </seg>
            <seg n="509482ee">
              Jag vill fråga Lars Leijonborg varför regeringen har valt en
              så extrem höginkomsttagarprofil på avdraget.
            </seg>
          </u>
          <note type="speaker" n="d03b6dc0">
            Anf. 58 Utbildningsminister LARS LEIJONBORG (fp):
          </note>
          <u who="lars_leijonborg_b0c418" xml:id="i-24d9e490b178f1c2-4" n="79fc8cc9">
            <seg n="b4344b12">
              Fru talman! Ett enkelt svar är att regeringen gör det som alliansen
              har lovat. Det här var ett mycket tydligt vallöfte just på denna
              nivå. Det är också det vi går in till Europeiska unionen och begär
              tillstånd att få genomföra.
            </seg>
            <seg n="ea18945d">
              Vi gör det av två grundläggande skäl.
            </seg>
            <seg n="fca3eda1">
              Vi gör det för att de familjer som kan utnyttja detta ska få
              en högre livskvalitet, bättre jämställdhet, kunna fungera bättre
              på jobbet och kunna fungera bättre med sina barn.
            </seg>
            <seg n="ac2bede5">
              Vi gör det också för att flera människor ska komma i jobb så
              att svarta jobb blir vita jobb. Då kanske vi får flera jobb över
              huvud taget, vilket som bekant är den övergripande prioritet vi
              har i den här regeringen.
            </seg>
            <seg n="df8a0a57">
              Vi gör vad vi har lovat. Vi gör det för att få fart på jobben.
            </seg>
          </u>
          <note type="speaker" n="7dd17be6">
            Anf. 59 FREDRIK OLOVSSON (s):
          </note>
          <u who="fredrik_olovsson_be00c7" xml:id="i-9fc47314493aefb8-1" n="72493dc7">
            <seg n="05034ec3">
              Fru talman! Det var väl inte riktigt svar på frågan. Jag undrade
              varför just Sverige ska ha ett system som extremt gynnar höginkomsttagare.
              Det ska naturligtvis läggas till alla andra skatteförändringar
              som också gynnar dem som är rika eller har höga inkomster.
            </seg>
            <seg n="9785ae3e">
              Frågan är: Varför ska det svenska systemet vara så mycket generösare
              för dem som är rika jämfört med andra system i Europa? I en internationell
              jämförelse är det här extremt.
            </seg>
          </u>
          <note type="speaker" n="b8f3dc50">
            Anf. 60 Utbildningsminister LARS LEIJONBORG (fp):
          </note>
          <u who="lars_leijonborg_b0c418" xml:id="i-24d9e490b178f1c2-5" n="79fc8cc9">
            <seg n="0f16a885">
              Fru talman! Man kan naturligtvis alltid diskutera sådana här
              gränser. Det som är intressant är att för varje krona som utnyttjas
              av detta avdrag skapas sysselsättning. Det är i alla fall vita
              jobb möjligen är en del av dem nu svarta. Det är vit sysselsättning
              som skapas. Jag tycker inte att man behöver vara så jättebekymrad.
            </seg>
            <seg n="9121cc27">
              Att vi gör detta beror framför allt på att vi vill att familjer
              i mer vanliga inkomstlägen ska kunna utnyttja den här möjligheten.
              Många familjer med två heltidsarbetande föräldrar tycker att det
              är väldigt jobbigt att få livspusslet att gå ihop. Att få fram
              hushållstjänster till rimligare priser är ett sätt att höja livskvaliteten
              och skapa ny sysselsättning. Det tycker jag är hedervärda ambitioner.
            </seg>
            <seg n="75665e5f">
              Reglering av bredbandsmarknaden
            </seg>
          </u>
          <note type="speaker" n="660cd851">
            Anf. 61 ANNELIE ENOCHSON (kd):
          </note>
          <u who="annelie_enochson_e80816" xml:id="i-a0712aa9f61cc9d3-0" n="d0bd783a">
            <seg n="b814a3ba">
              Fru talman! Jag vill ställa en fråga till infrastrukturminister
              Torstensson.
            </seg>
            <seg n="109b93a0">
              Den 15 februari i år lämnade Post- och telestyrelsen ett förslag
              till bredbandsstrategi till regeringen. I förslaget konstaterade
              PTS att det finns problem med hur bredbandsmarknaden fungerar
              i dag och att det är svårt för konkurrenter till Telia Sonera
              att komma in på det så kallade accessnätet på samma villkor som
              Telia Sonera.
            </seg>
            <seg n="7160d301">
              PTS föreslog att man skulle genomföra en separation av nätet
              för att garantera transparens och likabehandling. Att Telia Sonera
              inte alltid skött sig så bra bekräftades i går när Anders Igel
              och Anders Bruse på DN Debatt lovade att de skulle bättra sig.
            </seg>
            <seg n="5e8287dc">
              Min fråga till infrastrukturministern är: Vilka slutsatser drar
              regeringen av PTS förslag till bredbandsstrategi och den debatt
              som har varit kring Telia Soneras accessnät? Kommer regeringen
              att genomföra några åtgärder?
            </seg>
          </u>
          <note type="speaker" n="5f2d165d">
            Anf. 62 Statsrådet ÅSA TORSTENSSON (c):
          </note>
          <u who="asa_torstensson_60696b" xml:id="i-934510135b236446-4" n="666f9f4d">
            <seg n="6ab13670">
              Fru talman! Tack för frågan. Post- och telestyrelsen lämnade
              en rapport om en möjlig bredbandsstrategi till regeringen för
              några månader sedan med ett antal förslag på hur man kan gå vidare
              med strategin. Post- och telestyrelsen har konstaterat att marknaden
              för bredbandstjänster inte fungerar tillfredsställande.
            </seg>
            <seg n="05a88bda">
              En av de åtgärder som man föreslog var en vertikal separering
              så att tillgången till accessnätet eller kopparnätet skulle bli
              mer konkurrenstillgängligt och därmed bättre.
            </seg>
            <seg n="66ad394a">
              Regeringen har därför i dag beslutat att ge Post- och telestyrelsen
              i uppdrag att utreda förutsättningarna för och lämna förslag till
              en ny reglering som gör det möjligt för Post- och telestyrelsen
              att ålägga den som är dominant aktör att genomföra en vertikal
              separation just för att säkerställa en öppenhet och en transparens.
            </seg>
          </u>
          <note type="speaker" n="d786823a">
            Anf. 63 ANNELIE ENOCHSON (kd):
          </note>
          <u who="annelie_enochson_e80816" xml:id="i-a0712aa9f61cc9d3-1" n="d0bd783a">
            <seg n="49e68511">
              Fru talman! Jag tackar statsrådet för svaret. Jag tror att det
              är bra att man börjar titta på denna fråga. Men jag undrar varför
              man väljer att göra en vertikal separation. Varför gör man inte
              en strukturell som innebär att man lägger dem i två olika bolag?
            </seg>
          </u>
          <note type="speaker" n="ef8e10e3">
            Anf. 64 Statsrådet ÅSA TORSTENSSON (c):
          </note>
          <u who="asa_torstensson_60696b" xml:id="i-934510135b236446-5" n="666f9f4d">
            <seg n="10d729aa">
              Fru talman! Det blir kanske ett lite teoretiskt språk här. Både
              en strukturell och en så kallad funktionell separation är detsamma
              som det som jag sade om en vertikal separation. Det är en av anledningarna
              till att regeringen inte vill binda sig för en speciell modell.
              Men vi lägger tydligare fokus på det som har diskuterats om säkerställande,
              likabehandling och transparens för att på det sättet stärka konkurrensen
              och möjligheterna för att ytterligare bygga ut bredband och bredbandstjänster
              till alla hushåll i det här landet eftersom Sverige har halkat
              ned på listan när det gäller detta och inte längre ligger i topp.
              Vi ser en stor möjlighet att utveckla detta och skapa bättre möjligheter
              för våra konsumenter och för hushållen att få ytterligare bredbandsutbyggnad
              i det här landet.
            </seg>
            <seg n="0d8acdb7">
              Torskfisket i Östersjön
            </seg>
          </u>
          <note type="speaker" n="38b910c5">
            Anf. 65 JAN-OLOF LARSSON (s):
          </note>
          <u who="jan-olof_larsson_d1d707" xml:id="i-6a548f1d25fc8864-0" n="e2ecaeb8">
            <seg n="4206359e">
              Fru talman! Häromdagen sade statssekreteraren i Jordbruksdepartementet
              att torskbeståndet i Östersjön är räddat.
            </seg>
            <seg n="61e5351f">
              Eskil Erlandsson är just hemkommen från de senaste överläggningarna
              inom EU där bland annat torskfrågan diskuterades. Jag hoppas att
              ministern har blivit informerad av statssekreteraren om det ljusa
              läget på torskfronten.
            </seg>
            <seg n="60d157eb">
              En fråga som diskuterades vid den senaste överläggningen och
              som man ska återkomma till nästa gång handlar om stoppdagar och
              hur dessa ska förläggas, så kallade effort -begränsningar. De
              ska också på förslag från Sverige kombineras med så kallade fiskedagar
              eller havdagar. Det är ett system som man diskuterar att ha på
              västkusten.
            </seg>
            <seg n="08cc1626">
              Nu undrar jag om ministern kan svara på hur man ska kunna kombinera
              dessa två system, ett system med stoppdagar och ett system med
              havdagar. Det skulle vara intressant att få reda på.
            </seg>
          </u>
          <note type="speaker" n="c93a5deb">
            Anf. 66 Jordbruksminister ESKIL ERLANDSSON (c):
          </note>
          <u who="eskil_erlandsson_2d1517" xml:id="i-28580e77d70f183d-0" n="1a73261d">
            <seg n="32c514a9">
              Fru talman! Det är riktigt att frågan om utvecklingen av torskbeståndet
              speciellt i Östersjön under de senaste ministerrådsmötena har
              varit föremål för många och breda diskussioner. Anledningen till
              det är att vi kom överens om en begränsning av kvoten på vårt
              möte under hösten förra året, innebärande att begränsningen blir
              större om vi inte får till stånd en återhämtningsplan. I detta
              arbete ingår att hitta lämpliga åtgärder så att man kan kombinera
              ett system med stoppdagar och havdagar, vilket skulle hjälpa bland
              annat det kustnära fisket att upprätthålla sin verksamhet. Detta
              i sin tur är viktigt, som jag ser det, därför att detta fiske
              ofta är kombinerat med annan verksamhet, till exempel turistverksamhet,
              vilken ger mycket utkomst och sysselsättning i vårt land.
            </seg>
          </u>
          <note type="speaker" n="3d52897a">
            Anf. 67 JAN-OLOF LARSSON (s):
          </note>
          <u who="jan-olof_larsson_d1d707" xml:id="i-6a548f1d25fc8864-1" n="e2ecaeb8">
            <seg n="8304d67e">
              Fru talman! Att kustfisket är viktigt har vi varit överens om
              i denna sal under många år. Men vi har kanske allihop varit lika
              dåliga på att åtgärda det.
            </seg>
            <seg n="5996b446">
              När det gäller att kombinera havdagar och stoppdagar är det i
              dag så att när man fiskar på kvot och har ett antal stoppdagar
              så har kustfisket hur många havdagar som helst, utöver stoppdagarna.
              Men om det ska införas fler stoppdagar och om det ska införas
              havdagar blir det ytterligare begränsningar för kustfisket.
            </seg>
            <seg n="5a134f2f">
              Jag förstår inte hur ministern ska kunna kombinera dessa två
              system om man inte bara ska ha havdagar för kustfisket.
            </seg>
          </u>
          <note type="speaker" n="87f75722">
            Anf. 68 Jordbruksminister ESKIL ERLANDSSON (c):
          </note>
          <u who="eskil_erlandsson_2d1517" xml:id="i-28580e77d70f183d-1" n="1a73261d">
            <seg n="36965622">
              Fru talman! Eftersom vi ännu inte har ett utkast till en förvaltningsplan
              för Östersjön går det egentligen inte att svara på den framställda
              frågan. Jag konstaterar bara att de ministrar som diskuterar denna
              fråga, och det är i första hand ministrarna från länderna runt
              Östersjön, har ambitionen att kombinera kvotsystem, stoppdagar
              och havdagar på ett sätt som gör att vi i första hand värnar det
              kustnära fisket. Detta kan i sin tur innebära att bara ett av
              dessa tre system tillämpas för dem som har båtar under till exempel
              tolv meter. Men eftersom vi inte har något konkret förslag på
              bordet är frågan i sig omöjlig att besvara.
            </seg>
            <seg n="e55de358">
              Egenanställning
            </seg>
          </u>
          <note type="speaker" n="3b8e77e8">
            Anf. 69 HANS ROTHENBERG (m):
          </note>
          <u who="hans_rothenberg_943492" xml:id="i-8b7a3dc9456d24da-0" n="66c09fd1">
            <seg n="140d0b18">
              Fru talman! Min fråga riktar sig till arbetsmarknadsminister
              Littorin.
            </seg>
            <seg n="2937e045">
              Den gängse synen i arbetslivet är att trygghet hör samman med
              tillsvidareanställning, heltidsarbete och månadslön. Därutöver
              är alternativet att driva eget företag, vilket ofta är förenat
              med ett stort personligt risktagande. Samtidigt konstaterar vi
              tyvärr att det startas allt färre nya företag i Sverige jämfört
              med övriga Europa.
            </seg>
            <seg n="f3168275">
              Egenanställning brukar kallas den tredje vägen till jobb och
              innebär att den enskilde erbjuds anställning i så kallade egenanställningsföretag
              för att starta och yrkesmässigt driva egen företagsverksamhet
              inom service- och tjänstesektorn. Vinsterna för den enskilde är
              snabb och enkel verksamhetsstart, och vinsterna för samhället
              är att fler människor kommer i egenförsörjning. Dessutom minskas
              andelen svartjobb.
            </seg>
            <seg n="5be839f3">
              Min fråga är: Hur ser arbetsmarknadsministern på egenanställning
              som metod för att få människor i arbete, bryta utanförskapet och
              stimulera nyföretagande?
            </seg>
          </u>
          <note type="speaker" n="0d522a01">
            Anf. 70 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-07c6c34a0d802a79-4" n="114d71ec">
            <seg n="b8cc9a8d">
              Fru talman! Det finns en projektverksamhet som heter Egenanställning.
              Jag har tyvärr inte haft möjlighet att besöka dem än, men jag
              känner till projektet, och jag har läst en del om det. Som jag
              minns det är det delvis finansierat med Equal -pengar, alltså
              pengar från den europeiska socialfonden. Och en hel del av den
              verksamhet som man har bedrivit har man också bedrivit i nära
              samarbete med till exempel ett ganska stort antal arbetsförmedlingar,
              andra myndigheter och organisationer på arbetsmarknaden runt omkring
              för att erbjuda en bra plattform.
            </seg>
            <seg n="03346dee">
              Erfarenheterna är, precis som Hans Rothenberg säger, väldigt
              goda. Och vi behöver många vägar till och tillbaka till arbetsmarknaden.
              Detta är en väg, den är viktig, och den har visat sig fungera.
              Man skulle nästan kunna kalla det institutionaliserat egenföretagande,
              det vill säga att man får det stöd och den hjälp som man annars
              har ganska svårt att få. Jag är väldigt positiv till denna verksamhet.
            </seg>
          </u>
          <note type="speaker" n="05a1fd01">
            Anf. 71 HANS ROTHENBERG (m):
          </note>
          <u who="hans_rothenberg_943492" xml:id="i-8b7a3dc9456d24da-1" n="66c09fd1">
            <seg n="6851f086">
              Fru talman! Jag tackar för svaret. I fredags genomfördes en internationell
              konferens här i Helsingfors om just egenföretagande, och många
              exempel runt om i Europa visades upp. Dessutom var representanter
              från svenska myndigheter, Försäkringskassan, arbetsförmedlingen
              och så vidare, med. Det var kanske inte helt förvånande att man
              märkte att det fanns en viss brist på flexibilitet att hantera
              denna tredje form av anställning. Man var varken fågel eller fisk
              utan väldigt mycket mittemellan.
            </seg>
            <seg n="0f027eb8">
              Många människor som är i gång att starta företag eller verksamhet
              inom egenanställningsformen märker ofta problem med hantering
              av a-kassan och bristande flexibilitet att se om man är anställd,
              företagare eller någonting annat.
            </seg>
            <seg n="2e7c0f95">
              Min följdfråga till ministern är: Finns det några tankar om eller
              förslag på hur man ska kunna underlätta i regelverket för dessa
              människor?
            </seg>
          </u>
          <note type="speaker" n="43fef431">
            Anf. 72 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-07c6c34a0d802a79-5" n="114d71ec">
            <seg n="3a26b595">
              Fru talman! Det är oerhört viktigt som jag ser det att vi på
              ett ännu högre plan undanröjer systemhinder mellan våra olika
              myndigheter. Det gäller inte bara den här specifika frågeställningen,
              utan det gäller i övrigt inom arbetsmarknadspolitiken och inom
              förvaltningspolitiken i stort.
            </seg>
            <seg n="7e0bc73e">
              Till exempel när det gäller personer som är långtidsarbetslösa
              eller som är i behov av rehabiliteringsåtgärder eller av andra
              skäl behöver extra hjälp så är det fullständigt oacceptabelt och
              orimligt att de ska behöva anpassa sig efter de offentliga systemen
              och behöva slussas runt mellan Försäkringskassan, arbetsförmedlingen,
              sjukvården, kommunen och vad det kan vara. Det måste vara vårt
              ansvar att organisera den offentliga sektorn på ett sådant sätt
              att vi möter deras behov och snabbare hjälper dem tillbaka till
              arbete. Det är en generell åsikt som jag kommer att jobba för
              under resten av mandatperioden, och den gäller definitivt också
              i den här frågan.
            </seg>
            <seg n="781c3161">
              UD:s agerande i fallet med fängslade svenskar i Etiopien
            </seg>
          </u>
          <note type="speaker" n="497a3c56">
            Anf. 73 MEHMET KAPLAN (mp):
          </note>
          <u who="mehmet_kaplan_727649" xml:id="i-b5413022db75a568-0" n="ad6bccd2">
            <seg n="cfb9303c">
              Fru talman! Min fråga riktas till utrikesminister Carl Bildt.
              Sedan början av februari har fyra personer från Sverige hållits
              i ett militärfängelse i Addis Abeba i Etiopien ett militärfängelse
              som man dessutom befarar ingår i det nätverk av hemliga fängelser
              som USA använder för att kunna hålla personer fångna och kunna
              förhöra dem utan omvärldens insyn. Inga anklagelser har riktats
              mot de här personerna, och de vet inte vad de är misstänkta för.
            </seg>
            <seg n="659c8f9b">
              Fram till för en månad sedan hävdade UD att man inte hade någon
              aning om vilka dessa personer var och var de hölls. Men senare
              har det framkommit att UD faktiskt redan i slutet av januari visste
              det, utan att låta de anhöriga få veta något.
            </seg>
            <seg n="7bdf27bb">
              Vad håller UD på med, och vad avser utrikesministern att göra
              åt detta?
            </seg>
          </u>
          <note type="speaker" n="73571b35">
            Anf. 74 Utrikesminister CARL BILDT (m):
          </note>
          <u who="unknown" xml:id="i-07c6c34a0d802a79-6" n="114d71ec">
            <seg n="a3bfcee9">
              Fru talman! Utrikesförvaltningen håller i sedvanlig ordning på
              med mycket. När det gäller ärenden som dessa är det nog viktigt
              av hänsyn till de personer som det handlar om att man kan hantera
              ärendena med en rätt betydande sekretess.
            </seg>
            <seg n="5a766ac4">
              Jag kan försäkra att vi har haft en mycket hög verksamhetsnivå
              när det gäller kontakter med personerna i fråga, när vi har kunnat
              lokalisera dem med de berörda myndigheter som kan finnas, med
              advokater i förekommande fall och, i ett av fallen, med en 17-årig
              flicka som vi fann vara gravid. Med henne etablerade vi mycket
              tidigt via olika kanaler kontakt och kunde sedan genom särskild
              diplomati se till att hon kunde komma till Sverige.
            </seg>
            <seg n="7fe789ab">
              I de övriga fallen fortsätter, det kan jag försäkra frågeställaren
              om, verksamheten med en betydande intensitet. Det ligger dessvärre
              i sakens natur att det är mycket bestämda begränsningar för de
              informationer som jag kan lämna offentligt om det vi gör.
            </seg>
          </u>
          <note type="speaker" n="756cfd89">
            Anf. 75 MEHMET KAPLAN (mp):
          </note>
          <u who="mehmet_kaplan_727649" xml:id="i-b5413022db75a568-1" n="ad6bccd2">
            <seg n="06932ef4">
              Fru talman! Tack, utrikesminister Bildt! Av de olika kanaler
              som här nämns är en säkert Säpo.
            </seg>
            <seg n="c9f9f377">
              I helgen framkom i ett program i Sveriges Radio att Säpo har
              utövat utpressning mot anhöriga till dem som hålls fängslade.
              Detta är väldigt anmärkningsvärt. Det kan vara av typen ange dina
              landsmän så fixar vi loss din bror.
            </seg>
            <seg n="7d958b50">
              En annan sak som utrikesministern har på sitt bord är detta med
              varför krishanteringen här hemma inte har fungerat när det gäller
              dessa fall. Varför har inte de anhöriga från första början informerats
              om att det har samordnats när det gäller informationen till dessa
              personer mödrar och fäder och kanske framför allt när det gäller
              att kunna ge dem en grund så att oron kanske inte behöver vara
              på den höga nivå som varit fallet?
            </seg>
            <seg n="84c93e57">
              Jag hoppas att utrikesministern också i fortsättningen håller
              en hög beredskap när det gäller detta ärende.
            </seg>
          </u>
          <note type="speaker" n="8d118d69">
            Anf. 76 Utrikesminister CARL BILDT (m):
          </note>
          <u who="unknown" xml:id="i-07c6c34a0d802a79-7" n="114d71ec">
            <seg n="02101210">
              Fru talman! Jag skulle inte säga att vi inte ska vara oroliga.
              Det ska vi vara i sådana här fall.
            </seg>
            <seg n="28e17a4e">
              Vi har löpande konsulärt tillträde till de här personerna, senast
              i torsdags om jag är rätt underrättad. Det har i ett tidigare
              skede varit kontakter med de anhöriga, och det har varit kontakter
              med de anhörigas advokat, så det har löpande varit kontakter av
              olika slag.
            </seg>
            <seg n="1739cd98">
              Det är riktigt som påpekas, att vi i ett visst skede har utnyttjat
              en möjlighet som fanns via Säkerhetspolisen att få konsulärt tillträde
              till ett antal av personerna, till tre av dem.
            </seg>
            <seg n="dec1970c">
              Det är så om jag får göra den lite allmänna utvikningen att varje
              sådant här fall är speciellt. Varje fall kräver sina speciella
              insatser. Ibland kan det vara en Urban Ahlin som gör en förtjänstfull
              insats. Ibland kan det vara så att Säkerhetspolisen har kontakter
              som vi i övrigt inte har. Vi kommer att utnyttja alla de kontakter
              och alla de möjligheter som finns i konsulära fall som detta.
              Urban Ahlin eller Säkerhetspolisen, alla ska de ha ett tack för
              den hjälp som de ger.
            </seg>
          </u>
          <note n="012c67d0">
            Dialog med Norge om räkkvoter
          </note>
          <note type="speaker" n="8fd72295">
            Anf. 77 CHRISTINA AXELSSON (s):
          </note>
          <u who="christina_axelsson_dbffdb" xml:id="i-9588df4aa46a7cab-0" n="3fd73483">
            <seg n="df9bdd3b">
              Fru talman! Jag tänkte ställa en fråga till jordbruksministern.
              I november var vår jordbruksminister Eskil Erlandsson på ett fiskemöte
              i EU. Det här mötet föregicks naturligtvis av att vi hade en diskussion
              i EU-nämnden. Då diskuterade vi bland annat räkor, räkkvoter.
              Ministern sade då till mig att i stället för att ta upp det här
              på EU-mötet skulle det tas upp i en bilateral med Norge eftersom
              det var Norge som hade hand om just räkkvoterna.
            </seg>
            <seg n="9e19ac53">
              Nu vill jag höra hur det gick med de där räkorna.
            </seg>
          </u>
          <note type="speaker" n="c441d0de">
            Anf. 78 Jordbruksminister ESKIL ERLANDSSON (c):
          </note>
          <u who="eskil_erlandsson_2d1517" xml:id="i-28580e77d70f183d-2" n="1a73261d">
            <seg n="bd899630">
              Fru talman! Det har slutits ett avtal mellan den europeiska union
              som Sverige ingår i och Norge vad beträffar ett antal kvoter som
              vi gemensamt har att dela på. Det har inte inneburit att vi fått
              några räkor från Norge.
            </seg>
          </u>
          <note type="speaker" n="63d84d76">
            Anf. 79 CHRISTINA AXELSSON (s):
          </note>
          <u who="christina_axelsson_dbffdb" xml:id="i-9588df4aa46a7cab-1" n="3fd73483">
            <seg n="fc9d0f2e">
              Fru talman! Förra gången vi hade den här diskussionen handlade
              det om att Sverige skulle få en ökad andel av den här kvoten.
              Det var det som den här bilateralen med Norge egentligen skulle
              handla om. Ministern sade då till mig att det här skulle ske i
              närtid.
            </seg>
            <seg n="dc9bf9d5">
              Nu har det snart gått ett halvår, Eskil Erlandsson, så jag undrar:
              Är det så att det har blivit någon bilateral med Norge angående
              mer räkfiske till Sverige, eller är det så att ministern faktiskt
              kom med en liten luring där?
            </seg>
          </u>
          <note type="speaker" n="f69d9640">
            Anf. 80 Jordbruksminister ESKIL ERLANDSSON (c):
          </note>
          <u who="eskil_erlandsson_2d1517" xml:id="i-28580e77d70f183d-3" n="1a73261d">
            <seg n="749d4507">
              Fru talman! Det har varit en bilateral med Norge inom den europeiska
              unionens ram, av det skälet att vi ingår i den europeiska unionen
              och gör det med vårt fiske och vår fiskepolitik. Vi kan alltså
              inte förhandla ensidigt med Norge. Däremot har unionen använt
              Sverige i de förhandlingar som unionen har haft med Norge. För
              att få någonting måste man byta med någonting annat.
            </seg>
            <seg n="8a72c648">
              I den uppgörelse som är träffad mellan den europeiska unionen
              och Norge har man bland annat från fiskehåll framställt önskemål
              och sagt: Byt inte bort någonting för att få ytterligare räkor
              till Sverige!
            </seg>
          </u>
          <note n="b918939d">
            Avpolitisering av universitets- och högskolestyrelserna
          </note>
          <note type="speaker" n="e1b3aced">
            Anf. 81 TOBIAS KRANTZ (fp):
          </note>
          <u who="tobias_krantz_51873e" xml:id="i-d49cbd7133ef81a5-0" n="31a4aa02">
            <seg n="67aeeeaa">
              Fru talman! Den nya regeringen har haft två viktiga strävanden:
              dels att reformera utnämningspolitiken, dels att öka självständigheten
              för universitet och högskolor att byta utbildningsfabriken mot
              den fria akademin.
            </seg>
            <seg n="d9528201">
              Båda dessa strävanden strålar samman i det initiativ som regeringen
              har tagit när det gäller att avpolitisera universitets- och högskolestyrelserna
              och att se till att universiteten och högskolorna själva får större
              möjligheter att bestämma vilka som ska styra dem.
            </seg>
            <seg n="49ef38f8">
              Jag vet att det här initiativet är någorlunda färskt men skulle
              ändå vilja fråga utbildningsministern vilka erfarenheter som hittills
              finns av regeringens initiativ och av den reform som regeringen
              har genomfört.
            </seg>
          </u>
          <note type="speaker" n="2adc8cb0">
            Anf. 82 Utbildningsminister LARS LEIJONBORG (fp):
          </note>
          <u who="lars_leijonborg_b0c418" xml:id="i-24d9e490b178f1c2-6" n="79fc8cc9">
            <seg n="de9cf5a3">
              Fru talman! De här nya styrelserna ska börja gälla den 1 maj
              och kommer att utses nästa torsdag. Det är en offentlig handling
              vilka högskolorna och universiteten vill ha med där.
            </seg>
            <seg n="77552651">
              I går såg jag ett tv-inslag där det redovisades en del statistik.
              Jag tycker att vi ska vara väldigt nöjda med hur den här processen
              har fallit ut. Det var ju lite småstökigt tidigare. En del remissinstanser
              var inte överförtjusta över det förslag vi lade fram. Men nu verkar
              det ha blivit väldigt bra.
            </seg>
            <seg n="7d6792e2">
              Det har kommit in förslag som innebär en kraftig avpolitisering
              av de här styrelserna, inget yrkesförbud för politiker. De duktiga
              politiker som högskolorna verkligen vill ha kommer att vara kvar.
              Men vi slipper de politrucker som trycks på uppifrån och som skickar
              en så olycklig signal vad gäller högskolans frihet.
            </seg>
          </u>
          <note type="speaker" n="98d15709">
            Anf. 83 TOBIAS KRANTZ (fp):
          </note>
          <u who="tobias_krantz_51873e" xml:id="i-d49cbd7133ef81a5-1" n="31a4aa02">
            <seg n="f126c15f">
              Fru talman! Det är naturligtvis glädjande att den här reformen
              har fallit väl ut, åtminstone enligt de preliminära bedömningar
              som kan göras.
            </seg>
            <seg n="5f54cbad">
              Samtidigt finns det skäl att också titta lite framåt. Det har
              påpekats i ett tidigare inlägg att vi har avverkat bara sex månader
              av den här mandatperioden. Tre och ett halvt år återstår.
            </seg>
            <seg n="4271a3bf">
              Jag skulle vilja fråga utbildningsministern vilka ytterligare
              planer som finns när det gäller att stärka universitetens och
              högskolornas självständighet. Det kan naturligtvis handla om ytterligare
              regelförändringar. Men det gäller också den finansiella autonomin,
              den finansiella självständigheten större möjligheter att disponera
              sina egna medel och förhållandet mellan fakultetsmedel och medel
              som kommer utifrån både från andra offentliga finansiärer och
              från andra privata finansiärer.
            </seg>
            <seg n="208ec7d0">
              Hur ser utbildningsministern på den utvecklingen? Finns det ytterligare
              planer på att stärka universitetens och högskolornas självständighet?
            </seg>
          </u>
          <note type="speaker" n="aad75406">
            Anf. 84 Utbildningsminister LARS LEIJONBORG (fp):
          </note>
          <u who="lars_leijonborg_b0c418" xml:id="i-24d9e490b178f1c2-7" n="79fc8cc9">
            <seg n="54c44070">
              Fru talman! Det är en otroligt viktig frågeställning som nu diskuteras
              i många länder. Inte minst i våra grannländer har man tagit steg
              i den riktning som Tobias Krantz talar om. I Finland blir högskolorna
              stiftelsedrivna. De kommer att förbli statligt ägda men får en
              friare ställning i förhållande till statsmakterna. I Danmark har
              man liknande tankar.
            </seg>
            <seg n="f493934f">
              Jag har skrivit i propositionen att vi när den här reformen väl
              är avklarad ska tillsätta en utredning som får fundera på ytterligare
              steg. Det ska vi absolut göra.
            </seg>
            <seg n="9e521437">
              Det är så som Tobias Krantz säger, att ett mer grundläggande
              förhållningssätt är att se till att den offentliga finansieringen
              av forskningen blir så generös att bara däri ligger ett frihetselement
              så att säga.
            </seg>
            <seg n="985e184b">
              Man får så stora anslag tryggade under så lång tid att man känner
              att man själv fattar de strategiska forskningsbesluten och inte
              är beroende av politisk välvilja. Det är också, som jag framhållit
              i tidigare svar här, en väldigt viktig utgångspunkt för oss.
            </seg>
            <seg n="88542b78">
              Anslag till väginvesteringar
            </seg>
          </u>
          <note type="speaker" n="b9653e0c">
            Anf. 85 ULRICA MESSING (s):
          </note>
          <u who="ulrica_messing_4248eb" xml:id="i-07c6c34a0d802a79-8" n="f6f8208b">
            <seg n="25cdec68">
              Fru talman! Jag har en fråga till infrastrukturminister Åsa Torstensson.
            </seg>
            <seg n="c831d780">
              Under tolv år i opposition hade samtliga borgerliga partier som
              nu ingår i regeringen alltid betydligt högre anslag för väginvesteringar
              än vad den dåvarande regeringen hade. Nu har Åsa Torstensson precis
              talat om för Peter Pedersen att det finns vägar i vårt land som
              är dåliga. Trots att vi dessutom har en konjunktur som är starkare
              än på länge vi får gå tillbaka till början av 70-talet för att
              se lika starka tillväxtsiffror som vi hade förra året har regeringen
              presenterat en vårproposition där man inte gör stora väginvesteringar.
              Man räknar inte upp anslagen. Det oroar oss socialdemokrater,
              men det oroar också många andra. Nutek har pekat på att man riskerar
              att missa en tillväxtpotential som motsvarar 50 miljarder kronor
              i Helsingforssområdet.
            </seg>
            <seg n="8aee8747">
              Min fråga till infrastrukturministern är naturligtvis om de borgerliga
              i opposition hade fel i tolv års tid när det handlar om behovet
              av väginvesteringar.
            </seg>
          </u>
          <note type="speaker" n="5a83afd6">
            Anf. 86 Statsrådet ÅSA TORSTENSSON (c):
          </note>
          <u who="asa_torstensson_60696b" xml:id="i-934510135b236446-6" n="666f9f4d">
            <seg n="e34ae098">
              Fru talman! Alliansen gick till val på att skapa nya jobb och
              minska arbetslösheten. Det löftet har den här regeringen infriat.
              Nu minskar antalet arbetslösa. Vi skapar förutsättningar för att
              människor kommer i arbete. Vi skapar förutsättningar för nya jobb
              i alla delar av landet, med utveckling i alla dess delar och företag.
            </seg>
            <seg n="4e886b65">
              Parallellt med det här arbetet görs en översyn av den väg- och
              järnvägsplan som Ulrica Messing var ansvarig för. Jag vill faktiskt
              veta hur den ekonomiska ramen ser ut för alla de löften som gavs
              tidigare. Det ser inte speciellt bra ut. Vid halvårsskiftet får
              jag tillbaka de reviderade planerna från Väg- och Banverket. De
              har varit ute och remissbehandlats i olika regioner. Därefter
              kommer vi att hantera de remissvar som berör väg- och järnvägsutbyggnaden
              i det här landet.
            </seg>
          </u>
          <note type="speaker" n="f3a756ba">
            Anf. 87 ULRICA MESSING (s):
          </note>
          <u who="ulrica_messing_4248eb" xml:id="i-07c6c34a0d802a79-9" n="f6f8208b">
            <seg n="c0157811">
              Fru talman! När Åsa Torstensson går igenom de reviderade planerna
              tror jag att hon kommer att se att i modern tid finns det bara
              ett enda objekt som har blivit billigare än enligt planen. Det
              är sträckan mellan Ornäs och Tallen i Dalarna. Alla andra väginvesteringar
              och järnvägsinvesteringar har alltid blivit dyrare. Det har både
              tidigare regeringar och partierna i oppositionen också räknat
              med och därmed räknat upp anslagen.
            </seg>
            <seg n="69481ccd">
              Om nu alla vallöften är lika mycket värda kvarstår ändå frågan:
              Varför är inte investeringarna på vägsidan lika viktiga för er
              i regeringsställning som de var när ni var i opposition?
            </seg>
          </u>
          <note type="speaker" n="5f570a8f">
            Anf. 88 Statsrådet ÅSA TORSTENSSON (c):
          </note>
          <u who="asa_torstensson_60696b" xml:id="i-934510135b236446-7" n="666f9f4d">
            <seg n="17d1861d">
              Fru talman! Det som är intressant är att socialdemokratin har
              gett ett antal löften runt om i landet om stora väginvesteringar
              som inte har en ekonomisk ram som gör att dessa går att genomföra.
              Det är svaret.
            </seg>
            <seg n="7994e87c">
              Parallellt med detta finns ett stort behov av att skapa bättre
              förutsättningar för att rädda vägar och det vägkapital som vi
              redan investerat. Ett stort hål finns på underhållssidan, något
              som Socialdemokraterna med tolv års regeringsinnehav har ett stort
              ansvar för.
            </seg>
            <seg n="f5ed97a0">
              Allt detta ingår i den plan som nu är ute på remiss och som vi
              kommer att återkomma med.
            </seg>
            <seg n="2f15d950">
              A-kassenivån för föräldrar under 25 år
            </seg>
          </u>
          <note type="speaker" n="3e189690">
            Anf. 89 ANN-CHRISTIN AHLBERG (s):
          </note>
          <u who="ann-christin_ahlberg_bd0ed8" xml:id="i-de90e055fc94c39c-0" n="0c0a384d">
            <seg n="f0228e3b">
              Fru talman! A-kassan har försämrats i en rasande fart med den
              borgerliga regeringen. Nu i vårbudgeten tar ni nästa steg för
              att ytterligare försämra i a-kassan. Denna gång är det bland annat
              föräldrar under 25 år. Man sänker ersättningar mycket tidigare
              till dem som är under 25 år och förälder än till dem som är 26
              år och förälder.
            </seg>
            <seg n="13a68f2e">
              Jag ställer mina frågor till Sven Otto Littorin: Var är det för
              skillnad mellan att vara förälder och 24 år och att vara förälder
              och 26 år? Är blöjorna eller maten billigare? Är försörjningsansvaret
              eller hyran mindre? Varför avser ni att ytterligare försämra a-kassan
              för den förälder som är under 25 år?
            </seg>
          </u>
          <note type="speaker" n="385df94c">
            Anf. 90 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-07c6c34a0d802a79-10" n="114d71ec">
            <seg n="67a754c8">
              Fru talman! En av de allra viktigaste delarna i den danska så
              kallade flexicurity -modellen som har visat sig oerhört framgångsrik
              när det gäller att motverka arbetslöshet och framför allt att
              få ned ungdomsarbetslösheten mycket mer så att den är betydligt
              lägre i dag än arbetslösheten totalt sett i Danmark var en kombination
              av åtgärder. En aktiv arbetsmarknadspolitik, precis som den vi
              har med jobbgarantin för unga, kombinerades med sänkta ersättningsnivåer
              i en trappa med en minskning som var lite snabbare för unga än
              för de äldre.
            </seg>
            <seg n="efc2b4e1">
              Skälen till detta är två. Det ena är att det är en betydligt
              kortare tid i arbetslöshet för dem som är yngre än för arbetslösheten
              totalt sett, ungefär 75 dagar totalt sett för arbetslösa och ungefär
              30 dagar för dem som är under 25 år.
            </seg>
            <seg n="f8a5bf9a">
              Det vi gör för ungdomar under 25 är att vi behåller 80-procentsnivån
              i 200 dagar, samtidigt som snittiden som arbetslös är 30 dagar.
            </seg>
          </u>
          <note type="speaker" n="832146c5">
            Anf. 91 ANN-CHRISTIN AHLBERG (s):
          </note>
          <u who="ann-christin_ahlberg_bd0ed8" xml:id="i-de90e055fc94c39c-1" n="0c0a384d">
            <seg n="25179786">
              Fru talman! Jag tycker inte att ministern svarade på min fråga.
              Unga människor har ofta en lägre lön, otryggare anställning och
              mer visstidsanställningar. Det i sin tur ger sämre ekonomiskt
              utgångsläge om man blir arbetslös. Varför ska de få ytterligare
              en orättvis behandling på grund av sin ålder om de blir arbetslösa
              och är föräldrar och under just 25 år? Behövs verkligen denna
              förändring i a-kassan i dessa dagar när det är högkonjunktur?
              Anser Littorin att det är rimligt och moraliskt riktigt att genomföra
              ett så diskriminerande förslag för föräldrar som är under 25 år?
            </seg>
          </u>
          <note type="speaker" n="91851ed1">
            Anf. 92 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-07c6c34a0d802a79-11" n="114d71ec">
            <seg n="69365018">
              Fru talman! I Danmark är a-kassenivån för ungdomar 50 procent
              även om de har barn. Vi lyfter fram det danska flexicurity -systemet
              för att visa på en framgångsrik politik för att bekämpa arbetslösheten
              bland unga, men vi har valt att inte vara så drastiska. Vi har
              80 procent under de första 200 dagarna.
            </seg>
            <seg n="3ff5debd">
              Vi kan inte med hjälp av arbetslöshetsförsäkring reparera en
              misslyckad jobbpolitik som den förra regeringen förde under tolv
              år. Men vi måste se till att vi upprätthåller försäkringsmässigheten
              i arbetslöshetsförsäkringen och har en politik inriktad på arbete
              framför en politik inriktad på ersättningar och stöd.
            </seg>
            <seg n="a03b6c43">
              Investeringar för att förbättra trafiksituationen i Helsingfors
            </seg>
          </u>
          <note type="speaker" n="b498b057">
            Anf. 93 ANNA KINBERG BATRA (m):
          </note>
          <u who="anna_kinberg_batra_c1916b" xml:id="i-651b65856d480e73-0" n="b8dae0cf">
            <seg n="aa334e91">
              Fru talman! Jag vill ställa min fråga till statsrådet Åsa Torstensson,
              och även jag tänkte beröra Helsingforsstrafiken. Det räcker med
              att ta en titt vid kaffemaskinen här utanför plenisalen för att
              se hur den nämnda fungerar. Det gör den nämligen knappast alls.
            </seg>
            <seg n="21b49995">
              Som statsrådet själv tog upp har vi ett underhållsberg, och det
              var en långvarig brist på ledarskap under den regering som Ulrica
              Messing ingick i. Nu kom i alla fall 125 välbehövliga miljoner
              i vårpropositionen för nödvändigt arbete med pendeltågen, men
              fortfarande fattas det nödvändiga investeringar i bland annat
              förbifart, på både vägar och spår.
            </seg>
            <seg n="032a3d2f">
              Mot den bakgrunden vill jag fråga statsrådet hur hon avser att
              jobba vidare med att lösa den här ganska akuta krisen. Den finns
              både här i Helsingforss län och i infrastrukturministerns egen
              valkrets. Även om Cederschiöld väntar lite till kan vi redan nu
              gissa att det kommer att kosta ännu mer.
            </seg>
          </u>
          <note type="speaker" n="fb1e0d74">
            Anf. 94 Statsrådet ÅSA TORSTENSSON (c):
          </note>
          <u who="asa_torstensson_60696b" xml:id="i-934510135b236446-8" n="666f9f4d">
            <seg n="66cffa7f">
              Fru talman! Situationen i Helsingfors är, precis som Anna Kinberg
              Batra säger, kaotisk både för dem som pendlar med spårbunden trafik
              och för dem som använder sig av våra vägar. En del av den prioritering
              som alliansregeringen har gjort är att identifiera problemen och
              se till att Helsingfors inte blir en propp. Fungerar inte kollektivtrafiken
              och fungerar inte trafiken runt Helsingfors och i Helsingforssregionen
              är det en betydligt större region som drabbas. Pendlare kommer
              att leva i ständig frustration och osäkerhet om de kan åka till
              sitt arbete och så vidare. Därför har Banverket nu påbörjat en
              plan, och därför har vi gjort den prioriteringen att i vårpropositionen
              lägga in 125 miljoner till Banverket så att man undan för undan
              kan ta itu med bristen på underhållssidan och på kort tid få bättre
              kollektivtrafik i Helsingfors.
            </seg>
          </u>
          <note type="speaker" n="41b54483">
            Anf. 95 ANNA KINBERG BATRA (m):
          </note>
          <u who="anna_kinberg_batra_c1916b" xml:id="i-651b65856d480e73-1" n="b8dae0cf">
            <seg n="d1ebb17b">
              Fru talman! Tack för svaret. Jag måste erkänna att jag håller
              med Ulrica Messing på en punkt, nämligen att bristerna i Helsingforsstrafiken
              inte kostar miljoner utan miljarder. Det krävs betydligt mer än
              det viktiga arbete som är inlett med vårpropositionen.
            </seg>
            <seg n="eb864518">
              Jag vill bara skicka med statsrådet att det här egentligen inte
              handlar om kostnader, eftersom infrastrukturinvesteringar faktiskt
              är en förutsättning för att skapa jobb och tillväxt.
            </seg>
            <seg n="62a4b3a1">
              Helsingforsarna köar per år motsvarande en arbetsvecka mer än
              invånare i övriga landet. Under den veckan skulle man kunna jobba,
              vara med sin familj, skapa jobb, bidra till att arbetstillfällen
              kommer hit och så vidare, och det skulle naturligtvis ge intäkter
              som hela landet skulle ha nytta av. Därför vill jag bara skicka
              med: Se även den ekonomiska nyttan av infrastrukturen i både arbetet
              med höstbudgeten och i kommande trafikproposition!
            </seg>
          </u>
          <note type="speaker" n="ef1e2ee7">
            Anf. 96 Statsrådet ÅSA TORSTENSSON (c):
          </note>
          <u who="asa_torstensson_60696b" xml:id="i-6311db264b230c7f-0" n="666f9f4d" next="i-b1e0d7388e1d659b-0">
            <seg n="92b069f0">
              Fru talman! Det är av just den anledning som frågeställaren Anna
              Kinberg Batra redogör för som alliansregeringen har prioriterat
              att ta fram en plan för att vidta åtgärder på underhållssidan,
              så att vardagen för pendlare i Helsingfors på ganska kort tid
              kan bli bättre, att de kan vara säkra på att komma i tid och att
              tågen går när de ska. Men parallellt med detta finns det ett helt
              paket som Carl Cederschiöld arbetar med. Syftet är att både se
              över hela frågan om Citybanan och att nå en överenskommelse om
              finansiering, alternativ finansiering och att vidta rätt åtgärder
              vad gäller investeringar i vägar parallellt med rätt åtgärder
              på järnvägssidan allt detta som under många år har eftersatts
              just i Helsingfors.
            </seg>
          </u>
          <note n="ae63f232">
            Anf. 97 ANDRE VICE TALMANNEN:
          </note>
          <u who="asa_torstensson_60696b" xml:id="i-b1e0d7388e1d659b-0" n="666f9f4d" prev="i-6311db264b230c7f-0">
            <seg n="571125e0">
              Ett varmt tack till alla frågeställare. Vi hade kunnat fylla
              en hel timme till med frågor. Och varmt tack till alla statsråd
              som har ställt upp och svarat på frågorna.
            </seg>
            <seg n="7131c406">
              Det är roligt att se så mycket publik.
            </seg>
          </u>
          <note n="08c42ccb">
            7 § (forts. från 5 §) Djurskydd (forts. MJU13)
          </note>
          <note type="speaker" n="632bd652">
            Anf. 98 HELENA LEANDER (mp):
          </note>
          <u who="helena_leander_1a8ec1" xml:id="i-ac11217e315b968a-0" n="3545276f" next="i-ab8b1eb0deef380e-0">
            <seg n="75b739a7">
              Fru talman! Alltför många djur behandlas i dag som om de vore
              någon sorts saker. Det har skapat en avgrundsklyfta mellan människor
              och djur. Men hur kommer det sig? Djur är ju trots allt även de
              levande och kännande varelser, precis som vi. Handlar det kanske
              om intelligensen? Handlar det om förmågan till abstrakt tänkande
              eller om självuppfattningen?
            </seg>
            <seg n="d9118d9d">
              Säkert kan vi hitta flera egenskaper som de flesta människor
              besitter och som de flesta djur inte besitter. Däremot har jag
              svårt att hitta någon egenskap som alla människor men inga djur
              besitter. Trots allt finns det människor vars mentala förmågor
              som på grund av ålder eller hjärnskador mer liknar djurens, medan
              det finns djur som har väldigt högt stående intellektuella förmågor.
              När allt kommer omkring kanske det inte spelar så stor roll vad
              vi har för intellektuella förmågor.
            </seg>
            <seg n="c73fe107">
              Att moraliska skyldigheter förutsätter förmågan till moraliskt
              tänkande är ganska uppenbart. Men om även moraliska rättigheter
              ska förutsätta moraliskt tänkande innebär det till exempel att
              mänskliga spädbarn blir helt rättslösa, något som jag tror att
              inte någon i den här kammaren skulle acceptera.
            </seg>
            <seg n="71cd3726">
              När vi frågar oss vilka vi är skyldiga att ta moralisk hänsyn
              till har jag svårt att se något annat svar än att det handlar
              om ifall varelsen i fråga känner någon skillnad på hur den blir
              behandlad. Utsätter man någon för lidande spelar det ingen roll
              om varelsen i fråga är intelligent, social eller vad den nu är
              den relevanta faktorn är förmågan att känna lidande.
            </seg>
            <seg n="3c928b24">
              När vi ser oss omkring i Sverige i dag kan vi inte blunda för
              att det är många djur som utsätts för ett avsevärt lidande. Jag
              säger absolut inte att alla djurägare är onda människor som njuter
              av att plåga sina djur, för självklart finns det många empatiska
              djurägare som verkligen månar om sina djur. Däremot säger jag
              att det finns djur i dag som inte har den rätt att skonas från
              onödigt lidande som djurskyddslagen faktiskt kräver.
            </seg>
            <seg n="66f10bfa">
              Vi slår oss gärna för bröstet och säger att vi har världens strängaste
              djurskyddslagstiftning. Visst, vi säger i vår djurskyddslag att
              djur ska skyddas mot onödigt lidande och ska ha rätt att bete
              sig naturligt. Och skulle vi verkligen följa den rakt av vore
              det faktiskt lite radikalt. Men ingen lag blir strängare än dess
              tillämpningar. I dag kan smågrisar helt lagligt kastreras utan
              bedövning. Fortfarande sitter miljontals hönor i bur, även om
              de flesta burar nu har fått inredning. Slaktkycklingar kan vara
              så sönderavlade att de knappt kan stå på benen, och får de välja
              föredrar de foder med tillsats av smärtstillande medel. Många
              djur får aldrig komma utomhus utan trängs ihop inomhus på begränsade
              utrymmen där de nästan inte alls har möjligheter till den stimulans
              och det naturliga beteende som de borde ha rätt till. Exemplen
              kan lätt bli många.
            </seg>
            <seg n="4444c237">
              Tar man sig rätten att hålla djur får man också ta det ansvar
              som följer med det. Från Miljöpartiet har vi lagt fram ett antal
              förslag om hur djurens villkor ska kunna förbättras, så att djurskyddslagens
              fina ord om skydd mot lidande och möjlighet till naturligt beteende
              ska bli något mer än just fina ord. Djurskyddsmyndigheten har
              också arbetat hårt med att ta fram föreskrifter för att bättre
              spegla djurskyddslagens intentioner, men hur det går med detta
              arbete nu när regeringen lägger ned Djurskyddsmyndigheten återstår
              att se.
            </seg>
            <seg n="ed897768">
              De flesta av våra förslag här i dag handlar helt enkelt om att
              förbättra villkoren för de djur som används. Men vi har också
              förslag om att helt förbjuda vissa former av utnyttjande av djur.
              Det handlar till exempel om sexuellt utnyttjande av djur, där
              vi till vår glädje noterar att Socialdemokraterna har anslutit
              sig till vår uppfattning. Djurcirkus är ett annat område där det
              är svårt att uppfylla djurskyddslagens krav, helt enkelt därför
              att man ger djuren ett kringflackande liv och väldigt små utrymmen
              där de har svårt att kunna bete sig naturligt.
            </seg>
            <seg n="7528b5fb">
              Möjligheten att få använda djur på cirkus är väl knappast det
              som mänskligheten står och faller med. Men lite svårare är det
              onekligen när det gäller frågan om djurförsök. Det går inte att
              förneka att djurförsök har bidragit mycket till forskningen, även
              om den vetenskapliga kvaliteten i djurförsök jämfört med djurfria
              alternativ nu alltmer börjar ifrågasättas. Men tack och lov går
              forskningen på alternativ starkt framåt. Den utvecklingen vill
              vi verkligen stödja, så att de plågsamma djurförsöken successivt
              avvecklas och ersätts med djurfria metoder. Under tiden är det
              självklart viktigt att de djur som ändå används i forskning utsätts
              för så lite lidande som möjligt.
            </seg>
            <seg n="aefafa58">
              Fru talman! Djuren har ingen rösträtt. De har inga egna riksdagsledamöter
              som kan föra deras talan. Därför blir de lätt överkörda när andra
              intressen står emot dem. Men jag vill ändå vädja till er att ta
              djurens intressen på allvar när vi ska rösta i dag.
            </seg>
          </u>
          <note n="7ac44703">
            Överläggningen var härmed avslutad.
          </note>
          <note n="678e9877">
            Ajournering
          </note>
          <note n="e080d826">
            Kammaren beslutade kl. 15.08 på förslag av andre vice talmannen
            att ajournera förhandlingarna till kl. 17.00 då votering skulle
            äga rum.
          </note>
          <u who="helena_leander_1a8ec1" xml:id="i-ab8b1eb0deef380e-0" n="3545276f" prev="i-ac11217e315b968a-0">
            <seg n="023cb728">
              Återupptagna förhandlingar
            </seg>
          </u>
          <note n="01367ef8">
            Förhandlingarna återupptogs kl. 17.00.
          </note>
          <note n="6b57ce83">
            8 § Beslut om ärenden som slutdebatterats den 18 april
          </note>
          <note n="30ab66c7">
            Punkt 1
          </note>
          <note n="42e23903">
            Punkt 5
          </note>
          <note n="28f4e248">
            Övriga punkter
          </note>
          <note n="30ab66c7">
            Punkt 1
          </note>
          <note n="3b459725">
            Punkt 2
          </note>
          <note n="9f6df064">
            Punkterna 38
          </note>
          <note n="30ab66c7">
            Punkt 1
          </note>
          <note n="3b459725">
            Punkt 2
          </note>
          <note n="27c8f384">
            Punkterna 36
          </note>
          <note n="228062cb">
            Punkt 6
          </note>
          <note n="28f4e248">
            Övriga punkter
          </note>
          <note n="bf1e93a6">
            9 § Beslut om ärende som slutdebatterats vid dagens sammanträde
          </note>
          <note n="30ab66c7">
            Punkt 1
          </note>
          <note n="9b51e44a">
            Punkt 3
          </note>
          <note n="42e23903">
            Punkt 5
          </note>
          <note n="cf83e41c">
            Punkt 10
          </note>
          <note n="5fc790cb">
            Punkt 12
          </note>
          <note n="28f4e248">
            Övriga punkter
          </note>
          <note n="fb0ff776">
            10 § Anmälan om skriftliga svar på frågor
          </note>
          <note n="cc224357">
            Anmäldes att skriftliga svar på följande frågor inkommit
          </note>
          <note n="b231cc19">
            den 19 april
          </note>
          <note n="90e4cfd7">
            Veronica Palm
          </note>
          <note n="6e7c4fdf">
            Maria Kornevik Jakobsson
          </note>
          <note n="e9fb6deb">
            Birgitta Ohlsson
          </note>
          <note n="d99cf1f5">
            Svaren redovisas i bilaga som fogats till riksdagens snabbprotokoll
            tisdagen den 24 april.
          </note>
          <note n="171eaba4">
            11 § Kammaren åtskildes kl. 17.15.
          </note>
          <note n="679c8a98">
            Förhandlingarna leddes
          </note>
          <note n="6d3df293">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
