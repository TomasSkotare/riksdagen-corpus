<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2006</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2006</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200607--136</head>
          <docDate when="2006">2006</docDate>
        </div>
      </front>
      <body>
        <div>
          <note n="3b5524ad">
            ﻿
          </note>
          <note n="160a4f17">
            Riksdagens protokoll
          </note>
          <note n="17f14728">
            2006/07:136
          </note>
          <note n="47ed5da2">
            Torsdagen den 13 september
          </note>
          <note n="0e9c5ce4">
            Kl. 13:00 - 13:39
          </note>
          <note n="67c8a6a5">
            1 § Justering av protokoll
          </note>
          <note n="cc6eb124">
            Justerades protokollet för den 6 september.
          </note>
          <note n="a27a1107">
            2 § Anmälan om förändringar i regeringens sammansättning
          </note>
          <note n="eb8e59ab">
            Från statsminister Fredrik Reinfeldt (m) hade följande skrivelser
            inkommit:
          </note>
          <note n="abbf5806">
            Förändringar i regeringens sammansättning
          </note>
          <note n="7eb4a4fe">
            Jag har i dag med verkan från och med denna dag fattat följande
            beslut angående regeringens sammansättning.
          </note>
          <note n="64eefa85">
            Mikael Odenberg har entledigats som statsråd och chef för Försvarsdepartementet.
          </note>
          <note n="e349bf2a">
            Statsrådet Sten Tolgfors har utsetts att vara chef för Försvarsdepartementet.
          </note>
          <note n="5ae50b9d">
            Fredrik Reinfeldt
          </note>
          <note n="3d59c6fe">
            Jag har i dag med verkan från och med denna dag entledigat statsrådet
            Lars Leijonborg från uppdraget att vara chef för Utbildningsdepartementet.
          </note>
          <note n="a577f891">
            Jag har vidare med verkan från och med denna dag förordnat statsrådet
            Jan Björklund att vara chef för Utbildningsdepartementet.
          </note>
          <note n="5ae50b9d">
            Fredrik Reinfeldt
          </note>
          <note n="bd0c9bb4">
            Skrivelserna lades till handlingarna.
          </note>
          <note n="cf6c88f9">
            3 § Ledighet
          </note>
          <note n="ba436e96">
            Talmannen meddelade att Marianne Watz (m) skulle fortsätta att
            tjänstgöra som ersättare för Mikael Odenberg (m) under dennes
            ledighet till och med den 17 september.
          </note>
          <note n="e98e6e8f">
            4 § Anmälan om återtagande av plats i riksdagen
          </note>
          <note n="cf4e9dc1">
            Talmannen meddelade att Anders Ygeman (s) skulle återta sin plats
            i riksdagen från och med den 18 september, varigenom uppdraget
            som ersättare skulle upphöra för Maria Östberg Svanelind (s).
          </note>
          <note n="0052ff8f">
            5 § Ledighet
          </note>
          <note n="bd807e75">
            Talmannen meddelade att Mikael Sandström (m) ansökt om fortsatt
            ledighet under tiden den 19 september 200718 september 2008.
          </note>
          <note n="06fa0f3b">
            Kammaren biföll denna ansökan.
          </note>
          <note n="e5ef8564">
            Talmannen anmälde att Eliza Roszkowska Öberg (m) skulle fortsätta
            att tjänstgöra som ersättare för Mikael Sandström.
          </note>
          <note n="8123d72d">
            6 § Anmälan om uteblivet svar på skriftlig fråga
          </note>
          <note n="619e3aef">
            Till riksdagen hade inkommit följande skrivelse:
          </note>
          <note n="f991c65f">
            Fråga 2006/07:1595
          </note>
          <note n="45a2a125">
            Fråga 2006/07:1595 Kommunerna och brandskydd
          </note>
          <note n="3bf14892">
            Frågan kommer inte att besvaras då den är ställd till Mikael
            Odenberg som avgick som försvarsminister den 5 september 2007.
          </note>
          <note n="5d507042">
            Helena Lindberg
          </note>
          <note n="2d3b85db">
            7 § Anmälan om uteblivet svar på interpellation
          </note>
          <note n="619e3aef">
            Till riksdagen hade inkommit följande skrivelse:
          </note>
          <note n="20a34602">
            Interpellation 2006/07:694
          </note>
          <note n="5d394301">
            Interpellation 2006/07:694 Samhällets krishanteringsförmåga
          </note>
          <note n="5920a0b5">
            Interpellationen kommer inte att besvaras.
          </note>
          <note n="68a0685c">
            Skälet till detta är att interpellationen är ställd till Mikael
            Odenberg som avgick som försvarsminister den 5 september 2007.
          </note>
          <note n="5d507042">
            Helena Lindberg
          </note>
          <note n="8d8b8360">
            8 § Svar på interpellation 2006/07:677 om åtgärder för yrkesutbildning
            inom kriminalvården
          </note>
          <note type="speaker" n="d9598146">
            Anf. 1 Justitieminister BEATRICE ASK (m):
          </note>
          <u who="beatrice_ask_00e90e" xml:id="i-743e9fdb8bc5809a-0" n="9235f959">
            <seg n="b189fd99">
              Herr talman! Lena Olsson har frågat mig om jag avser att vidta
              åtgärder för att det i budgetpropositionen eller i regleringsbrev
              till myndigheterna ska tillföras och säkras resurser för att hjälpa
              intagna eller före detta intagna inom kriminalvården till arbete.
            </seg>
            <seg n="2c0b26df">
              Herr talman! Regeringen ska lägga fram sin budgetproposition
              för riksdagen nästa vecka, och jag kan således inte här i dag
              föregripa vad som kommer att presenteras däri. Det är dock helt
              klart att regeringens ambition att förändra arbetsmarknadspolitiken
              ligger fast. Regeringen har i samband med beslutet att bilda en
              ny myndighet, Arbetsförmedlingen, uttalat att den nya organisationen
              ska avspegla de regionala och lokala arbetsmarknaderna och att
              den därför bör utformas så att verksamheten kan anpassas till
              regionala och lokala förutsättningar och behov.
            </seg>
            <seg n="a1598476">
              När det gäller intagna i kriminalvård vill jag också påminna
              om att jag tidigare uttalat att regeringens ambition är att yrkesutbildningen
              inom ramen för Kriminalvårdens verksamhet inte ska minska i omfattning.
              Hur regeringens prioriteringar ser ut kommer Lena Olsson att få
              svar på nästa vecka.
            </seg>
          </u>
          <note type="speaker" n="4bce16f5">
            Anf. 2 LENA OLSSON (v):
          </note>
          <u who="lena_olsson_bb92b4" xml:id="i-e64364673246a6bf-0" n="8f24e60c">
            <seg n="55fa7890">
              Herr talman! Jag får tacka ministern för svaret. Men det här
              är en pågående process som snart har hållit på i ett år med innevarande
              budget. Om man ska vänta med sådana här åtgärder är det kanske
              för sent för många. Interner på Tidaholmsanstalten framförde att
              de tyckte att det var deras chans att komma tillbaka till samhället
              att få de här utbildningarna. Det är väldigt viktigt för dem.
            </seg>
            <seg n="8156e63f">
              När det gäller Krami och Moa har de aviserat att de inte vet
              om de kan fortsätta med sin verksamhet. Vi hade under en interpellationsdebatt
              förut ett resonemang om det här där ministern lovade att kolla
              upp det och komma tillbaka med svaren. Jag kan ha viss förståelse
              för att man inte talar om vad som ska hända i budgeten, men vi
              har sett det i medierna det började väl med Centerstämman. Det
              är flera ministrar som läcker och talar om saker.
            </seg>
            <seg n="355d44fd">
              Jag undrar om det inte gick att inge de här människorna lite
              hopp när det handlar om en sådan här bra verksamhet som yrkesutbildningarna
              som ger så bra resultat. Samma sak gäller Krami och Moa. För det
              är Kriminalvården, Ams och kommunerna som är medansvariga för
              Krami och Moa. Det är inte kommunerna som drar sig ur det här.
              Det är de statliga myndigheterna.
            </seg>
          </u>
          <note type="speaker" n="e06db937">
            Anf. 3 Justitieminister BEATRICE ASK (m):
          </note>
          <u who="beatrice_ask_00e90e" xml:id="i-743e9fdb8bc5809a-1" n="9235f959">
            <seg n="b2c7ccaa">
              Herr talman! Det är klart att budgetarbetet är en pågående process.
              Den är väl knappt slutförd i alla delar. Det är styckevis och
              delt det där. Den process som jag är väldigt bekymrad över och
              som vi har diskuterat tidigare är att från 1985 fram till 19941995
              hade vi en kraftig nedgång i sysselsättningsgraden på anstalterna.
              Det var en trend under tidigare regeringar att det här inte var
              särskilt viktigt, och vi fick mindre och mindre av varan.
            </seg>
            <seg n="06c20518">
              Jag är helt överens med Lena Olsson om att yrkesutbildningarna
              på anstalterna är oerhört centrala. Jag tycker att det är väldigt
              viktigt att den som har suttit inne har en chans att komma in
              på arbetsmarknaden och kan vara med i olika åtgärder. Jag vill
              göra mycket mer. Jag tror inte att jag kommer att vara helt nöjd
              med vad vi gör i det korta perspektivet, men jag har en mycket
              seriös ambition. Det var glädjande att se att vi från 2006 lyckades
              stoppa nedgången och att vi sakta men säkert får en bättre situation
              när det gäller sysselsättningsgraden. Men det återstår mycket
              att göra.
            </seg>
            <seg n="20fec1b1">
              I och med att man inför jobb- och utvecklingsgarantin blir det
              framöver bara ett fåtal som kan komma i fråga för insatser inom
              Krami. Det beror på kvalifikationstiderna för inträde i programmet.
              De är långa, och särskilt anställningsstöd ska man bara kunna
              få efter de långa perioderna. Det är en sak som vi tittar ganska
              mycket på. Det finns rätt många regler när det gäller olika arbetsmarknadsprogram
              som är bekymmersamma, men där har jag fört och för diskussioner
              med arbetsmarknadsministern och andra. Vi är helt överens om ambitionen
              att man måste få en chans att skaffa sig ett jobb när man har
              lämnat anstalt eller avtjänat sitt straff det kan också vara i
              frivården. Så där måste vi jobba mycket.
            </seg>
            <seg n="dd416f6a">
              När det handlar om yrkesutbildningarna inom anstalterna har jag
              varit tydlig förut. Det är min bestämda ambition att vi inte ska
              minska omfattningen. Om vi ska ha någon utveckling är det snarare
              åt det andra hållet. Det är inte helt enkelt, vare sig när det
              gäller yrkesutbildningar eller när det gäller sysselsättningsverksamhet.
              Vi har mycket verkstäder ute på anstalterna.
            </seg>
            <seg n="de8c0000">
              När det gäller yrkesutbildningen är problemet delvis att man
              måste inrikta sig på något som är fruktbart. Det är alltid ett
              givande och tagande. Man måste också bygga upp en sådan verksamhet
              så att den blir bra. Vi har på Norrtäljeanstalten, Tidaholm och
              några andra ställen riktigt bra verksamheter. På en del håll får
              åtta av tio ett jobb efter att ha gått utbildningen. Vi är väldigt
              rädda om de verksamheterna. De är viktiga. Vi ska söka och försöka
              hitta fler.
            </seg>
            <seg n="454b91ea">
              När det gäller verkstäderna och annan typ av sysselsättning på
              anstalterna som inte är behandling är problemet att vi konkurrerar
              lite grann med Kina, Asien och en massa länder. Det gäller att
              hitta vad vi skulle kunna arbeta med för att det ska fungera på
              ett riktigt sätt och för att det ska vara relevant för dem som
              går till jobbet på anstalt. Men vi jobbar vidare med det. Det
              finns i dag ett program som har pågått under något år inom kriminalvården,
              där ambitionen är att öka insatserna och bli modernare och duktigare
              på detta. Det fanns en period när det här ansågs omodernt och
              man bara skulle gå till psykologer och få behandling. Det har
              vänt, för det visade sig att man inte kan sitta sysslolös 24 timmar
              om dygnet. Det mår ingen bra av.
            </seg>
            <seg n="8aff956e">
              Mycket är alltså på gång, men konkreta besked kan inte komma
              i dag.
            </seg>
          </u>
          <note type="speaker" n="c2c7392a">
            Anf. 4 LENA OLSSON (v):
          </note>
          <u who="lena_olsson_bb92b4" xml:id="i-e64364673246a6bf-1" n="8f24e60c">
            <seg n="f63fe5b9">
              Herr talman! Det är väldigt enkelt för ministern att stå och
              tala om historien och det som hände på 70-, 80- och 90-talen,
              men nu har ministern chansen att göra någonting vettigt. Jag tycker
              att det är bra, för ministern har också talat om att det inte
              kommer att bli någon minskning av dessa yrkesutbildningar.
            </seg>
            <seg n="742b2a38">
              När det gäller regelverk för Krami och Moa har ministern uppdaterat
              sig så att hon vet vad saken gäller. Men om man dels vill behålla,
              dels utveckla Krami, Moa och yrkesutbildningarna måste man också
              se till att resurser finns. Nu står man på ruinens brant. Vi hade
              ett besök från Kriminalvården där de uttryckligen sade att om
              vi inte får pengar och resurser till detta måste vi lägga ned
              verksamheten.
            </seg>
            <seg n="032ccc24">
              Men det ministern säger här tar jag till intäkt för att det kommer
              mer resursanslag och mer fokus på en utveckling av arbetslinjen
              i budgeten.
            </seg>
          </u>
          <note type="speaker" n="f52a271e">
            Anf. 5 Justitieminister BEATRICE ASK (m):
          </note>
          <u who="beatrice_ask_00e90e" xml:id="i-743e9fdb8bc5809a-2" n="9235f959">
            <seg n="f63fc2da">
              Herr talman! Det ligger i sakens natur att förändringar inom
              arbetsmarknadspolitiken innebär förändringar i mer än ett avseende.
              Det kan ställa till det, i synnerhet inom smala verksamheter som
              det ändå handlar om när det gäller sådan verksamhet som kommer
              ur arbetsmarknadspolitiken och som rör klienter inom kriminalvården.
            </seg>
            <seg n="772565b8">
              Jag har hög ambition när det gäller dessa frågor, och vi är tvingade
              att ta en fråga i taget. Det finns en del regelverk som vi vid
              det här laget har lyckats rätta till för att säkra att den som
              har suttit inne inte blir satt åt sidan. Eftersom de är så få
              blir de nämligen lätt bortglömda när man formulerar förordningar
              och regler. Vi hade ett tag regler som innebar att man skulle
              ha stått till arbetsmarknadens förfogande en viss period för att
              kunna få ett jobb. Det är klart att det har man ju inte gjort
              om man sitter inne. Men vi förändrar detta, och det ska vara någorlunda
              på god väg att justeras.
            </seg>
            <seg n="f75fc45f">
              Vi har även verksamheter där vi har fått resurser från andra
              håll till viktig verksamhet på anstalterna. Om en sådan verksamhet
              ändras helt är det möjligt att kanalen stängs, men då måste vi
              hitta andra. Vi försöker att inte ändra verksamheten på anstalt.
              Exakt hur alla detaljer ser ut vågar jag inte svara på i dag,
              men min ambition är att vi ska fortsätta verksamheterna och snarast
              utveckla dem. Det är alldeles nödvändigt. Varje gång vi får en
              intagen att skaffa sig en vettig utbildning som de har användning
              för senare ökar vi möjligheten att personen i fråga ska klara
              av ett liv i frihet. Det är oftast en riktig upplevelse för dem
              som kommer in på yrkesutbildningen att faktiskt ha kvalat in och
              dessutom få en riktigt bra utbildning.
            </seg>
            <seg n="efe3e138">
              Därför är det också viktigt att vi vårdar dessa verksamheter
              och inte bara sätter i gång kurser hur som helst. Det ska vara
              riktigt, riktigt kvalitativt bra. Samhället är tyvärr sådant att
              har man varit straffad tidigare är man lite stämplad när man kommer
              ut. Därför måste man vara ännu bättre förberedd och nästan lite
              duktigare än andra för att få en rejäl chans. Min ambition är
              att detta ska fungera.
            </seg>
            <seg n="6731c29a">
              Vi har också verksamheter där vi försöker motivera fler. Visionsrummet
              är en sådan verksamhet, och den finns på flera anstalter i dag.
              De är fantastiska där de fungerar, och det finns ett ökat intresse
              och ett engagemang på en del håll som vi måste ta vara på. Detta
              är nämligen ett sätt att involvera människor både på och utanför
              anstalterna i processer som kan ge dessa medborgare en chans att
              fullt ut leva ett bra liv också i frihet.
            </seg>
            <seg n="6b144212">
              Jag förstår alltså bekymren. Jag får också larmrapporter och
              frågor från dem som är vana att anslag kommer från ett visst konto.
              De undrar hur det ska bli och om det blir förändringar. Det enda
              jag kan säga just nu är att min bestämda ambition är att det inte
              ska bli några försämringar utan att vi har siktet inställt på
              förbättringar. Vi kommer också att försöka göra ett större häv
              när det gäller arbetslinjen. Om det är någon regering som har
              arbetat utifrån arbetslinjen så är det alliansregeringen, och
              det ska också märkas över tid när det gäller kriminalvården. Det
              är min uppfattning, och det är en uppfattning som jag driver konsekvent.
            </seg>
          </u>
          <note type="speaker" n="2ecfe21d">
            Anf. 6 LENA OLSSON (v):
          </note>
          <u who="lena_olsson_bb92b4" xml:id="i-e64364673246a6bf-2" n="8f24e60c">
            <seg n="2847ba92">
              Herr talman! Jag kan förstå att det inte är så lätt med tanke
              på de neddragningar den nuvarande regeringen har gjort på det
              arbetsmarknadspolitiska området. Det är inte lätt. Men det är
              betryggande att höra att man prioriterar just det här området
              och just de intagna på anstalt. Man kan inte heller starta kurser
              hur som helst. Det faller ju på sin egen orimlighet att någon
              skulle vilja hålla på med något sådant.
            </seg>
            <seg n="73573961">
              Visionsrummet är bra, men jag har också besökt ställen där det
              inte har fungerat så väldigt bra. Det är alltså också någonting
              man måste sätta fokus på. När det gäller vilka satsningar man
              tänkt göra låter det på ministern som om en hel del kommer kriminalvården
              till del. Jag vill tacka för det.
            </seg>
          </u>
          <note type="speaker" n="ed644d63">
            Anf. 7 Justitieminister BEATRICE ASK (m):
          </note>
          <u who="beatrice_ask_00e90e" xml:id="i-743e9fdb8bc5809a-3" n="9235f959">
            <seg n="23e04da0">
              Herr talman! Jag vill bara förtydliga att det görs en del neddragningar
              i vissa sammanhang, men det riktigt spännande och det som är så
              positivt också ur den här aspekten är att vi vill att fler intagna
              ska ha en chans att få ett jobb. Vi har inte haft ett sådant bra
              läge på arbetsmarknaden på år och dag. Allt fler får jobb, och
              om vi lyckas se till att det finns fler jobb som människor kan
              få ökar naturligtvis också möjligheten för intagna och före detta
              intagna att komma in på arbetsmarknaden.
            </seg>
            <seg n="8c7e0445">
              Vi ser alltså positiva effekter av regeringens insatser. Vi är
              målmedvetna när det gäller detta, för det finns ingenting som
              är så besvärligt som det stora utanförskap som arbetslöshet innebär.
              Tyvärr har många av våra intagna aldrig tidigare haft ett jobb.
              Förutsättningarna för att få ett arbete har varit besvärliga.
              Kan vi öka möjligheten att få ett jobb över huvud taget och samtidigt
              göra rätt insatser under den tid som de avtjänar straff för det
              brott de sitter inne för har vi goda möjligheter att nå resultat.
            </seg>
            <seg n="785c7b87">
              När man förändrar politiken och organisationen inom myndigheter
              och vad det nu kan vara kan det bli besvärligt, men rätt prioriteringar
              och satsningar ger positiva effekter och det är givetvis vår ambition.
            </seg>
          </u>
          <note n="128af0aa">
            Överläggningen var härmed avslutad.
          </note>
          <note n="0f0e3f1c">
            9 § Svar på interpellationerna 2006/07:693 och 695 om konsumentskydd
          </note>
          <note type="speaker" n="05bbfe8d">
            Anf. 8 Integrations- och jämställdhetsminister NYAMKO SABUNI
            (fp):
          </note>
          <u who="nyamko_sabuni_a7746a" xml:id="i-4a1076c6379f0359-0" n="e10f5831">
            <seg n="38ba6687">
              Herr talman! Monica Green har frågat mig vilka åtgärder jag tänker
              vidta för att stärka konsumenters makt mot så kallade gratisprodukter.
              Hon har också frågat vilka åtgärder jag tänker vidta för att stärka
              kundernas makt vid Internethandeln.
            </seg>
            <seg n="fdffe6df">
              Som konsument lockas man dagligen att ingå olika avtal eller
              köpa olika produkter, och då är det viktigt att all information
              om vad varan verkligen kostar lämnas. När det gäller mobiltelefoner
              som delas ut gratis men som kräver ett abonnemang är informationen
              om såväl de fasta kostnaderna som samtalskostnaderna mycket viktiga.
              Enligt min mening finns det ett bra regelverk där marknadsföringslagen
              (1995:450) ålägger säljare att informera om vilka kostnader som
              kan uppkomma för konsumenten. För att få använda sådana begrepp
              som gratis krävs det, också enligt marknadsföringslagen, att varan
              eller tjänsten verkligen är gratis. Lagen gör därvid ingen skillnad
              på om produkterna marknadsförs muntligt eller i annonser.
            </seg>
            <seg n="23e0d550">
              Att höga teleräkningar kan uppkomma på grund av dyra telefonsamtal
              är ett särskilt problem. Många gånger betalar abonnenten en fast
              summa som abonnenten också får ringa för, men därefter beror kostnaderna
              på hur mycket abonnenten ringer. Jag funderar för närvarande på
              vilka åtgärder som är nödvändiga för att ge telekonsumenterna
              möjligheter att bättre överblicka sina kostnader och lättare förebygga
              alltför höga räkningar.
            </seg>
            <seg n="c5411293">
              När det gäller handel på Internet och den osäkerhet konsumenterna
              kan känna om sina rättigheter om något inte fungerar vid köp över
              nätet beror det nog mer på att företeelsen är ny för många än
              att de faktiskt saknar skydd. Det finns utförliga regler i distans-
              och hemförsäljningslagen (2005:59) som ger konsumenterna ett bra
              skydd med bland annat ångerrätt i 14 dagar efter att varan levererats.
              Konsumenten kan minimera riskerna med förskottsbetalning genom
              att endast betala i förskott om säljaren är känd eller att välja
              att betala med kreditkort. Betalningar med kreditkort ger konsumenten
              en möjlighet att vända sig till kreditgivaren med samma anspråk,
              exempelvis krav på återbetalning eller skadestånd, som han har
              mot säljaren.
            </seg>
            <seg n="d63da940">
              När det gäller varor som är skadade vid leveransen kan en diskussion
              om ansvaret uppstå på samma sätt som vid vanliga köp, och det
              viktiga är då att reklamera i tid till såväl säljare som distributör.
              Enligt konsumentköplagen (1990:932) ska ett fel som visar sig
              inom sex månader efter det att varan avlämnats anses ha funnits
              vid avlämnandet, och det är alltså säljaren som måste visa att
              det är konsumenten som orsakat felet för att slippa ansvar. Oavsett
              om konsumenten häver köpet eller får en ny leverans ska det inte
              kosta konsumenten något, oavsett om varan är köpt på distans eller
              i butik.
            </seg>
            <seg n="42ffa498">
              Uppstår en tvist vid distanshandel kan konsumenten på samma sätt
              som vid vanliga köp vända sig till Allmänna reklamationsnämnden
              för att få tvisten prövad.
            </seg>
          </u>
          <note type="speaker" n="eed2a03d">
            Anf. 9 MONICA GREEN (s):
          </note>
          <u who="monica_green_30ca1b" xml:id="i-b81bb9f1a79176c4-0" n="63e9bab3">
            <seg n="f5e471c2">
              Herr talman! Tack, konsumentministern, för svaret. Jag är tyvärr
              inte helt nöjd med svaret, även om jag förstår att konsumentministern
              har ansträngt sig för att ge ett så bra svar som möjligt. Jag
              tycker ändå att det andas ett visst mått av man-är-stark-och-klarar-sig-själv-tänkande.
              Det känns som om konsumentministern är nöjd med lagstiftningen
              och inte vill reformera eller förändra och inte ser att samhället
              förändras, utan vi stannar där vi är i dag.
            </seg>
            <seg n="f2618e48">
              Jag är ju en reformist som hela tiden ser att samhället förändras
              och lagstiftningen måste hela tiden följa med och förändras om
              det sker nya saker i samhället och inte står nöjd och likgiltig
              när det inträffar saker. Och jag menar att det har inträffat saker
              den senaste tiden.
            </seg>
            <seg n="f0590ec1">
              Jag är mycket medveten om att konsumentministern kommer att säga
              att det var sossarna som utformade den nuvarande lagstiftningen.
              Ja, det gjorde vi. Vi har lagstiftat, men vi är beredda att hela
              tiden förändra, förnya och förbättra i takt med att saker och
              ting förändras.
            </seg>
            <seg n="6d4eac66">
              Jag fick ett liknande svar av Anders Borg när jag frågade om
              sms-lån under våren. Han svarade också lite som så att de där
              ungdomarna får skylla sig själva. Han sade det inte rent ut, utan
              han sade det i inlindade ord. Det svar jag har fått av konsumentministern
              nu andas också det. Och det är ju det som nyliberalerna tänker:
              Man klarar sig själv, man kan armbåga sig fram och man får minsann
              fixa så att man har läst allt det finstilta. Har man inte gjort
              det får man skylla sig själv.
            </seg>
            <seg n="0938db9e">
              Då kan jag upplysa konsumentministern om att det inte är så i
              samhället. Alla har inte den förmåga som kanske du och jag har,
              konsumentministern, att vi kan ta en fight med försäljare eller
              vi kan hävda vår rätt om saker och ting har gått fel. En del behöver
              längre tid för att lära sig att ta körkort. En del behöver lång
              tid för att lära sig ett visst yrke. En del behöver också hjälp
              och stöttning när det gäller sådana här köp som görs på gatan.
              Vi är faktiskt olika. Alla dansar inte i takt. Det är därför vi
              också hela tiden måste förändra lagstiftningen.
            </seg>
            <seg n="9023c8cd">
              Jag vet också att Marknadsföringsutredningen, som har lämnats
              till konsumentministern, har konstaterat att nuvarande lagstiftning
              när det gäller just gratisprodukter och hemskickade produkter
              för närvarande ger ett högt konsumentskydd vid telefonförsäljning.
              Problemet är i stället att lagstiftningen inte följs. Om det är
              så undrar jag vad konsumentministern tänker göra åt det.
            </seg>
            <seg n="f401b2c6">
              Så kan det vara även med gatuförsäljning om en ung eller en vuxen
              person, som det också kan vara, luras att tro att man får en telefon
              gratis som bara kostar en hundralapp i månaden och att allting
              ingår. Reklamtricken är så starka och sköljs över oss, så man
              kan lätt gå på det.
            </seg>
            <seg n="2dbe7b78">
              Om försäljaren inte upplyser om allting i det där försäljningsmomentet
              undrar jag om konsumentministern är beredd att övervaka sådana
              försäljningar eller se till att det blir någon form av legitimation
              på att försäljaren har gått en viss utbildning för att vara en
              sådan försäljare på gatan. Eller avser ministern att på annat
              sätt följa det här så att man vet att lagstiftningen faktiskt
              följs?
            </seg>
          </u>
          <note type="speaker" n="8119304a">
            Anf. 10 Integrations- och jämställdhetsminister NYAMKO SABUNI
            (fp):
          </note>
          <u who="nyamko_sabuni_a7746a" xml:id="i-4a1076c6379f0359-1" n="e10f5831">
            <seg n="f75e9666">
              Herr talman! Jag håller med Monica Green om att den tekniska
              utvecklingen också ställer oss inför olika nya utmaningar. Det
              är klart att lagarna måste reformeras så att de följer med sin
              tid.
            </seg>
            <seg n="3ca32b4e">
              När det gäller till exempel lagen om distans- och hemförsäljning
              är det just en ganska ny reform som, precis som du säger, den
              förra regeringen, Socialdemokraterna, genomförde. Den täcker ganska
              mycket och ger bra skydd till konsumenter.
            </seg>
            <seg n="400756c4">
              Sedan måste det sägas om den här typen av försäljningar ute på
              gatan att en försäljare har som mål att sälja. Då måste det delvis
              vara upp till konsumenten att också ta sitt ansvar. Om du inte
              har planerat att köpa något men lockas att köpa någonting är det
              viktigt att du läser också det finstilta.
            </seg>
            <seg n="903fff7a">
              Lagen säger att man inte ska säga att det är gratis när det inte
              är gratis, men jag vet att det förekommer. Det är sedan upp till
              exempelvis tillsynsmyndigheten att göra något med hjälp av att
              konsumenterna faktiskt anmäler. Det är bara då vi kan komma åt
              det. Syftet med lagar är ju inte att förhindra att saker händer.
              Syftet med lagarna är att visa på vad som är acceptabelt och inte
              acceptabelt, och om det ändå händer ta itu med det. Där menar
              jag att Konsumentverket sköter sin uppgift.
            </seg>
            <seg n="f8c18b4b">
              När det gäller information till konsumenterna för att de ska
              känna sig tryggare med de köp de gör har vi information på Konsumentverkets
              hemsida, vi har konsumentvägledare i kommunerna, vi har branschvisa
              byråer som ger den här typen av information och vi har andra,
              ideella organisationer som har vissa intressen på marknaden som
              också ger information till konsumenter allt detta för att skydda
              och informera konsumenter.
            </seg>
            <seg n="2ce76d57">
              Men jag tror att det är farligt att ge sken av att lagen och
              tillsynsmyndigheten kommer att kunna skydda konsumenterna hela
              vägen ut. Det åligger oss alltid som konsumenter att vara försiktiga
              med det vi köper och framför allt planera köpen. Låt dig inte
              dras in i köp på gatan. Det är sällan saker och ting är gratis.
              Framför allt när det gäller telefoner är det aldrig gratis. Telefonen
              som apparat kan vara gratis, men abonnemanget kostar och telefonsamtalen
              kostar.
            </seg>
            <seg n="80b066b3">
              När det gäller sms-lånen har vi ett direktiv från EU som vi nu
              ska införliva i vår lag och som vi bereder inom Regeringskansliet.
              Där är det konsumentkreditlagen det handlar om. Jag har sagt att
              jag är beredd att se över hur vi formulerar den lagen för att
              eventuellt kunna rädda de unga människor som sätter sig i skuld
              därför att det inte krävs någon kreditupplysning, och det går
              väldigt fort att få dessa lån genom att bara sms:a. På 15 minuter
              har man det. Jag ser att det finns ett problem, och vi får återkomma
              till den frågan.
            </seg>
            <seg n="99265d74">
              Men återigen: Ta aldrig bort ansvaret från den enskilda konsumenten!
              Det här handlar framför allt om ungdomar 1825 år, 2025 kanske
              mest. Det är alltså inga barn. Det är unga vuxna. Och man måste
              veta som ung vuxen att man inte lånar pengar på en kvart som man
              sedan inte kan betala tillbaka.
            </seg>
          </u>
          <note type="speaker" n="f3ea5371">
            Anf. 11 MONICA GREEN (s):
          </note>
          <u who="monica_green_30ca1b" xml:id="i-b81bb9f1a79176c4-1" n="63e9bab3">
            <seg n="4c27ad14">
              Herr talman! Det är klart att alla har ett ansvar. Självfallet
              är det så att alla har ett eget ansvar över sitt eget liv. Det
              ska man verkligen ta på allvar. Men den här aggressiva marknadsföringen
              finns också. Om vi bara kommenterar sms-lånen är det ungdomar
              som till och med mitt i natten efter studentfester får låna 3
              000 kronor genom sådana här sms-lån. Det borde inte få förekomma
              när man inte ens får ta kreditupplysning på de här ungdomarna.
            </seg>
            <seg n="7c2bc57b">
              När det gäller att lagar inte kan förhindra saker och ting tror
              jag faktiskt att lagar kan förhindra vissa saker, men inte allt.
              Lagar är också till för att vi ska ha ordning och reda i samhället.
            </seg>
            <seg n="77e1d9c8">
              Jag har exempel på ungdomar som har blivit lurade in i fällor.
              Det har bland annat i Göteborgs-Posten stått om en kille som trodde
              att han hade köpt en telefon som bara kostade 199 kronor i månaden.
              Han sitter nu med räkningar på över 2 400 kronor. Det är en skuldfälla
              som han har svårt att ta sig ur. Han hade frågat försäljaren om
              och om igen om det inte var någon hake, och försäljaren hade påstått
              att den enda haken var att killen var bunden till abonnemanget
              i 24 månader men han kunde faktiskt låsa upp det. Så lite information
              hade killen fått trots att han hade frågat flera gånger.
            </seg>
            <seg n="373860f8">
              Det är de unga telefonkunderna som hamnar hos kronofogden. Vart
              tredje ärende som rör ungdomars skulder hos kronofogden gäller
              just telefoni. Det här är ett stort problem för många ungdomar
              som fastnar i skuldfällan och som får med sig en skuld för en
              lång del av livet eller resten av livet.
            </seg>
            <seg n="f275b9de">
              Jag skulle också vilja ta upp min andra interpellation. Nyamko
              Sabuni har valt att slå ihop interpellationerna för att få en
              kortare debatt. Jag vill också ha en debatt om Internetförsäljarna
              som säljer saker och ting i hemmen. Det finns barn och ungdomar
              som köper små smileys. Barnen tycker att de är gulliga och skickar
              dem till sina kompisar. De tycker att dessa är billiga eftersom
              de kostar bara 10 kronor. Men nu visar det sig att de köper flera
              om dagen, och till slut har de köpt 100200 per månad. Det borde
              inte vara tillåtet. Det borde finnas ett tak för hur mycket man
              ska kunna göra av på sådant. Där borde lagstiftningen skärpas.
            </seg>
            <seg n="aa1b5a16">
              När det gäller hemförsäljning från Internetföretag kan konsumentministern
              inte vara nöjd. Jag vill välkomna dig in i Internetdjungeln och
              titta på en del Internetsajter med Internetförsäljning. Det står
              att konsumenten ska betala återtransport när varor är trasiga.
              Det finns konsumenter som tror att det som står på nätet är sant.
              De fastnar i fällor eftersom de har köpt en vara som är sönder.
              De har redan betalt varan, men försäljaren påstår att det är konsumenten
              som ska skicka tillbaka varan och som måste visa att varan är
              trasig. Det finns också exempel på att kunder hamnar i skottgluggen
              mellan Internetföretaget och tillverkaren. Det är de som fajtas,
              men kunden har faktiskt redan betalt varan och får vara med om
              segdragna processer mellan de inblandade parterna. Kunden får
              inte sin vara trots att man har betalt.
            </seg>
            <seg n="d98a08b4">
              Det här är en djungel. Vi kan inte vara nöjda med hur det ser
              ut i dag, utan vi måste faktiskt förbättra lagstiftningen trots
              att det är individens egen skyldighet att ta reda på vad som är
              rätt och fel innan ett köp ingås. Men vi som lagstiftare kan göra
              mer.
            </seg>
          </u>
          <note type="speaker" n="af0b3172">
            Anf. 12 Integrations- och jämställdhetsminister NYAMKO SABUNI
            (fp):
          </note>
          <u who="nyamko_sabuni_a7746a" xml:id="i-4a1076c6379f0359-2" n="e10f5831">
            <seg n="74f7664f">
              Herr talman! Nej, vi kan inte vara nöjda. Det är faktiskt politikens
              uppgift att se till att hela tiden hänga med sin tid. Jag förstår
              att vi inte kan vara nöjda, men just nu är mitt svar att det finns
              ett skydd. Det gäller att se till att konsumenterna känner till
              sina rättigheter.
            </seg>
            <seg n="5c031ec2">
              Återigen är det viktigt att påpeka att lagarna inte kommer att
              hindra människor från att luras. De är till för att dessa människor
              ska kunna ställas till svars. Då måste konsumenterna veta vad
              de har för rättigheter för att kunna göra en anmälan till tillsynsmyndigheter,
              Allmänna reklamationsnämnden eller andra relevanta myndigheter.
            </seg>
            <seg n="cdc702e9">
              Jag håller med dig om problemen med kostnader för mobiltelefoner
              som blir så höga. Barnen som köper eller föräldrarna som köper
              eller lånar ut telefonerna till barnen vet inte alltid vad de
              kommer att få för kostnader förrän efteråt när de måste betalas.
            </seg>
            <seg n="8afb4da2">
              Jag vill återkomma. Jag ska föreslå för regeringen att frågan
              om telefonabonnemang ska ses över. För mig är telefonabonnemang
              en kredit. Det ska finnas en kreditgräns för den som vill välja
              det. Precis som de som äger abonnemangen i dag faktiskt skyddar
              sig själva genom att sätta gränser ska också konsumenten få välja
              att skydda sig själv. Det är något jag hade önskat att branschen
              själv kunde erbjuda, men jag inser att man inte gör det. Därför
              avser jag att föreslå att vi måste komma åt problemet så att konsumenterna
              får möjlighet att begränsa sina kostnader. Det är inte bara för
              att skydda föräldrar utan det är också bra för barnen som inte
              har en uppfattning om pengar och som inte förstår att det de köper
              på Internet bekostas via telefonräkningen.
            </seg>
            <seg n="b60defae">
              Det som sker på Internet, nämligen att konsumenten luras att
              tro att man måste betala för att returnera produkten, är olagligt.
              Så är det inte. Man har rätt att returnera produkten gratis, och
              man har rätt att få den ersatt. Man har 14 dagars ångerrätt. Skulle
              det uppstå en tvist finns Allmänna reklamationsnämnden. Har man
              betalat med kreditkortet är man också skyddad. Då kan man också
              vända sig till kreditgivaren för att få ersättning för kostnaderna.
            </seg>
            <seg n="0987ce57">
              Konsumenten är skyddad. Låt oss hjälpas åt att se till att konsumenten
              också känner till att man har rättigheter, att skydden finns och
              att de som luras ska ställas till svars.
            </seg>
          </u>
          <note type="speaker" n="95396d0e">
            Anf. 13 MONICA GREEN (s):
          </note>
          <u who="monica_green_30ca1b" xml:id="i-b81bb9f1a79176c4-2" n="63e9bab3">
            <seg n="87c46308">
              Herr talman! Nu börjar vi komma någon vart i diskussionen. Jag
              tyckte att svaret andades alldeles för mycket nyliberalism, att
              man ska skylla sig själv, att man minsann har gett sig in i detta
              och då får man stå för sitt eget agerande. Jag menar att man ska
              stå för sina egna handlingar, men alla är inte likadana och alla
              har inte samma förutsättningar. En del behöver bättre skydd än
              andra för att få samma möjligheter som andra. Det hörde vi inte
              minst i den förra debatten.
            </seg>
            <seg n="5672f965">
              När konsumentministern börjar tala om att se över lagstiftningen,
              bland annat telefoni och om det går att sätta ett tak för inköp,
              tror jag att det kan bli ett bättre skydd. Jag menar att detta
              är så nytt att lagstiftaren måste hänga med, och vi måste ställa
              krav bland annat på dem som delar ut så kallade gratis telefoner.
              Det är kanske fråga om att auktorisera försäljare, till exempel
              med något slags körkort för en genomgången kurs. Det kan vara
              ett exempel. Kanske ska de Internetföretag som säljer elektronik
              och smileys på nätet ha någon varningsruta precis som för alkohol
              där det framgår vad köpen innebär och vilka rättigheter som finns.
              Vi som lagstiftare kan vidta sådana åtgärder för att hjälpa konsumenterna,
              så att de inte hamnar i den svåra fällan. Tack för debatten.
            </seg>
          </u>
          <note type="speaker" n="338f5441">
            Anf. 14 Integrations- och jämställdhetsminister NYAMKO SABUNI
            (fp):
          </note>
          <u who="nyamko_sabuni_a7746a" xml:id="i-2a36dbc91413e9db-0" n="e10f5831" next="i-a6ae8e7255b9f4cd-0">
            <seg n="32eac2bb">
              Herr talman! Jag skulle vilja avsluta med att tacka Monica Green.
              Det är inte så att det jag sade i mitt andra inlägg inte var precis
              vad jag sade i mitt svar. Jag kanske inte var tydlig nog i svaret.
              Jag sade: Jag funderar för närvarande på vilka åtgärder som är
              nödvändiga för att ge telekonsumenterna möjligheter att bättre
              överblicka sina kostnader och lättare förebygga alltför höga räkningar.
              Det är ungefär det jag har upprepat.
            </seg>
            <seg n="a27a4bc1">
              Svaret innehöll precis det du efterfrågade. Jag får be att få
              återkomma med de detaljer som är kvar när det gäller höga telefonräkningar.
              Men lagen är faktiskt relativt ny, och den skyddar för mycket
              av det du har påpekat. Frågan om märkningen på Internet var aktuell
              innan den nya lagen om distans- och hemförsäljning kom. Nu finns
              den på plats. Den märkningen blev aldrig någon framgång. Jag anser
              att sådant ska göras på frivillig basis. Jag tycker inte att vi
              som stat ska bygga upp en hel myndighet som ska sitta och kontrollera
              och märka upp godkända och icke godkända hemsidor.
            </seg>
            <seg n="dcd78001">
              Återigen hänvisar jag tillbaka till att konsumenten ska planera
              köpen, och när de misslyckas finns det skydd att få.
            </seg>
          </u>
          <note n="128af0aa">
            Överläggningen var härmed avslutad.
          </note>
          <note n="c61cfc32">
            10 § Anmälan om inkomna uppteckningar från EU-nämndssammanträden
          </note>
          <note n="df73dd48">
            Talmannen anmälde att uppteckningar från EU-nämndens sammanträden
            fredagen den 15 juni, fredagen den 6 juli och fredagen den 13
            juli inkommit.
          </note>
          <note n="b2d38021">
            11 § Anmälan om inkommen faktapromemoria om förslag från Europeiska
            kommissionen
          </note>
          <note n="dba2f5f7">
            Talmannen anmälde att följande faktapromemoria om förslag från
            Europeiska kommissionen inkommit och överlämnats till utskott:
          </note>
          <u who="nyamko_sabuni_a7746a" xml:id="i-a6ae8e7255b9f4cd-0" n="e10f5831" prev="i-2a36dbc91413e9db-0">
            <seg n="56ff9b0a">
              KOM(2007)433
            </seg>
          </u>
          <note n="cb581b9e">
            12 § Hänvisning av ärende till utskott
          </note>
          <note n="af574e16">
            Föredrogs och hänvisades
          </note>
          <note n="27995d89">
            13 § Kammaren åtskildes kl. 13.39.
          </note>
          <note n="bb8f5545">
            Förhandlingarna leddes av talmannen.
          </note>
          <note n="1909aaf1">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
