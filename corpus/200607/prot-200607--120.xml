<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2006</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2006</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200607--120</head>
          <docDate when="2006-06-05">2006-06-05</docDate>
        </div>
      </front>
      <body>
        <div>
          <note n="b02336f1">
            ﻿
          </note>
          <note n="413375ae">
            Riksdagens protokoll
          </note>
          <note n="132b3b77">
            2006/07:120
          </note>
          <note type="date" n="c3fc7452">
            Tisdagen den 5 juni
          </note>
          <note n="30b0a738">
            Kl. 13:30 - 17:37
          </note>
          <note n="29d12c54">
            1 § Justering av protokoll
          </note>
          <note n="1764daae">
            Justerades protokollet för den 30 maj.
          </note>
          <note n="d4b855bf">
            2 § Anmälan om extra suppleant i sammansatta konstitutions- och
            utrikesutskottet
          </note>
          <note n="258616f6">
            Talmannen meddelade att sammansatta konstitutions- och utrikesutskottet
            anmält att Anna Kinberg Batra (m) valts till extra suppleant från
            och med den 31 maj.
          </note>
          <note n="c5801497">
            3 § Anmälan om inkomna uppteckningar från EU-nämndssammanträden
          </note>
          <note n="2ea94b8e">
            Talmannen anmälde att uppteckningar från EU-nämndens sammanträden
            fredagen den 20 april och fredagen den 11 maj inkommit.
          </note>
          <note n="119d082b">
            4 § Anmälan om fördröjda svar på interpellationer
          </note>
          <note n="4ec0e466">
            Till riksdagen hade inkommit följande skrivelser:
          </note>
          <note n="b999ce71">
            Interpellation 2006/07:549
          </note>
          <note n="f69015e9">
            Interpellation 2006/07:549 En fördelningspolitisk redogörelse
            och fördelning utifrån genus som särtryck i budgetpropositionen
            2008
          </note>
          <note n="a0ba952e">
            Interpellationen kommer att besvaras tisdagen den 12 juni 2007.
          </note>
          <note n="2f2dbe73">
            Skälet till dröjsmålet är andra åtaganden som inte har gått att
            ändra på.
          </note>
          <note n="b1b1e78b">
            Lilian Wiklund
          </note>
          <note n="ca0d2761">
            Interpellation 2006/07:581
          </note>
          <note n="99375783">
            Interpellation 2006/07:581 En sammanhållen landsbygdspolitik
          </note>
          <note n="ed79d3e9">
            Interpellationen kommer att besvaras fredagen den 15 juni 2007.
          </note>
          <note n="53774f8f">
            Skälet till dröjsmålet är ministerrådsmöte i Luxemburg.
          </note>
          <note n="ad5f7159">
            Mats Wiberg
          </note>
          <note n="d012942d">
            Interpellation 2006/07:603
          </note>
          <note n="63e06b1d">
            Interpellation 2006/07:603 Tillväxt i Afrikas jordbruk
          </note>
          <note n="ad59583d">
            Interpellationen kommer att besvaras torsdagen den 21 juni 2007.
          </note>
          <note n="71dd008a">
            Skälet till dröjsmålet är resor.
          </note>
          <note n="8dc0f501">
            Gunilla Carlsson
          </note>
          <note n="a028fbac">
            Interpellation 2006/07:609
          </note>
          <note n="df6fba9f">
            Interpellation 2006/07:609 Strandskydd
          </note>
          <note n="47fd6be5">
            Interpellationen kommer att besvaras måndagen den 18 juni 2007.
            Skälet till dröjsmålet är att miljöministern har redan tidigare
            bokade externa engagemang.
          </note>
          <note n="a8dbb019">
            Egon Abresparr
          </note>
          <note n="84468ddb">
            Interpellation 2006/07:610
          </note>
          <note n="d72cf6d2">
            Interpellation 2006/07:610 Äldre med psykossjukdom
          </note>
          <note n="ed79d3e9">
            Interpellationen kommer att besvaras fredagen den 15 juni 2007.
          </note>
          <note n="141b1953">
            Skälet till dröjsmålet är sedan tidigare inbokad tjänsteresa
            utomlands.
          </note>
          <note n="5f399413">
            Marianne Jenryd
          </note>
          <note n="8f7c3d16">
            Interpellation 2006/07:613
          </note>
          <note n="c3994f78">
            Interpellation 2006/07:613 Public services framtid
          </note>
          <note n="16db0f5b">
            Interpellationen kommer att besvaras måndagen den 18 juni 2007.
          </note>
          <note n="22c4f1ea">
            Skälet till dröjsmålet är resa.
          </note>
          <note n="2b9f4880">
            Lena Adelsohn Liljeroth
          </note>
          <note n="3f608b61">
            Interpellation 2006/07:614
          </note>
          <note n="473aef1b">
            Interpellation 2006/07:614 Kulturmålen och demokratin
          </note>
          <note n="16db0f5b">
            Interpellationen kommer att besvaras måndagen den 18 juni 2007.
          </note>
          <note n="22c4f1ea">
            Skälet till dröjsmålet är resa.
          </note>
          <note n="2b9f4880">
            Lena Adelsohn Liljeroth
          </note>
          <note n="fb6aeceb">
            5 § Svar på interpellation 2006/07:491 om direktiv för styrelser
            samt representation i statliga bolag
          </note>
          <note type="speaker" n="0e22e9b1">
            Anf. 1 Näringsminister MAUD OLOFSSON (c):
          </note>
          <u who="maud_olofsson_f3f5fa" xml:id="i-f113714f271a2fb0-0" n="be7b6c3a">
            <seg n="54331d99">
              Herr talman! Jag beklagar att jag är någon minut sen. Jag har
              ägnat mig åt att försöka regelförenkla för småföretagen och beskriva
              regeringens handlingsplan.
            </seg>
            <seg n="6083ac37">
              Eva-Lena Jansson har frågat mig om jag avser att vidta åtgärder
              för att uppnå en mer jämställd representation i de statliga bolagen.
            </seg>
            <seg n="b643a543">
              Jag vill börja med att definiera frågan. Jag uppfattar att Eva-Lena
              Jansson med sin fråga avser styrelsesammansättningarna i de statligt
              ägda bolagen.
            </seg>
            <seg n="2794528a">
              Jag har redan tidigare här i riksdagen sagt att arbetet med jämställdhets-
              och mångfaldsfrågor är såväl självklart som viktigt för den här
              regeringen. Det gäller i alla verksamheter, såväl privata som
              statligt ägda företag eller för den delen myndigheter.
            </seg>
            <seg n="41936b70">
              Precis som vi behöver ta till vara både kvinnors och mäns kompetens
              i styrelser och ledningsgrupper, behöver vi också personer med
              olika erfarenheter och bakgrund. Det tjänar vi alla på, både ur
              affärs- och kompetensperspektiv.
            </seg>
            <seg n="be0b3292">
              När vi rekryterar ledamöter till styrelserna i våra statligt
              ägda bolag utgår vi från en bred rekryteringsbas som omfattar
              kvinnor, män, personer i olika åldrar och personer med såväl nordisk
              som utomnordisk bakgrund. Vi tror nämligen på att utgå från varje
              bolags behov. För att få fram kompetenta styrelser är det ett
              absolut krav med en bra och balanserad sammansättning av ledamöterna
              där varje individs styrkor tas till vara.
            </seg>
            <seg n="7f37cba9">
              Vi har i år genomfört ett större antal förändringar i styrelserna.
              Till grund för förändringarna har noggranna analyser gjorts av
              kompetensbehoven i respektive styrelse. Det är den samlade kompetensen
              i respektive styrelse som avgör. Det innebär att behovet av politisk
              kompetens inte har funnits i vissa styrelser och då har personer
              med sådan kompetens inte valts in, medan behovet av politisk kompetens
              i andra fall har bedömts mycket viktigt för sammansättningen.
            </seg>
            <seg n="27ced3e7">
              Nu när nästan alla årsstämmor har genomförts kan jag konstatera
              att styrelserna har samma andel kvinnor som i fjol, 47 procent
              i de helägda bolagen och 44 procent i de hel- och delägda bolagen.
              Även om jag inte är nöjd med att andelen inte har ökat vill jag
              lyfta fram att antalet bolag med mer än 40 procent kvinnor i styrelserna
              har ökat från 33 till 35.
            </seg>
            <seg n="20e78978">
              Arbetet med att tillsätta kompetenta styrelser med en balanserad
              sammansättning avseende bland annat kön inleddes omedelbart efter
              att regeringen tillträdde i höstas och fortsätter med oförminskad
              styrka. Jag kommer att fortsatt se till att förbättra jämställdheten
              i de statligt ägda bolagens styrelser.
            </seg>
            <seg n="33bd9630">
              En utmaning för oss är också att säkra att kvinnor vill vara
              med i styrelserna. Av dem som tillfrågats men tackat nej till
              uppdrag är ca 70 procent kvinnor. Det innebär att vi måste börja
              ett steg tidigare med jämställdhetsarbetet.
            </seg>
            <seg n="87f9e4ad">
              Den 9 maj i år tog jag senast upp frågan kring ökad jämställdhet
              och mångfald på det styrelseseminarium Näringsdepartementet anordnade
              för styrelseledamöter och vd:ar i de statligt ägda företagen.
              Jag betonade vikten av att öka jämställdheten och mångfalden i
              bolagsledningarna och därigenom bredda rekryteringsbasen av tänkbara
              styrelseledamöter. Ett antal olika initiativ kommer att påbörjas
              under hösten. Jag kommer bland annat att ta upp frågorna med ordförandena
              i de träffar jag har med dem i början av hösten, inför årsstämmorna
              2008.
            </seg>
            <seg n="5ee4fda0">
              En annan åtgärd är att genom riktade informationsinsatser runt
              om i Sverige beskriva hur staten arbetar med styrelsenomineringsfrågor
              i de statligt ägda företagen. Därigenom kan vi attrahera kompetens
              från större delar av landet och bredda rekryteringsbasen.
            </seg>
          </u>
          <note type="speaker" n="d87aff9b">
            Anf. 2 EVA-LENA JANSSON (s):
          </note>
          <u who="eva-lena_jansson_69cbd8" xml:id="i-563469322094bf65-0" n="ac5199f3">
            <seg n="b89441ed">
              Herr talman! Tack, näringsministern, för svaret.
            </seg>
            <seg n="56fd8fb9">
              Jag ska repetera den fråga som jag har ställt för dem som nu
              bara har fått höra svaret.
            </seg>
            <seg n="ffeacc6f">
              I en interpellationsdebatt om vd-bonusar beskrev näringsministern
              Maud Olofsson sin syn på hur hon avsåg att styra statliga bolag
              så här: Jag kommer att ge mycket tydliga ägardirektiv. Jag kommer
              att ge ett mycket tydligt ansvar till styrelserna i fråga om hur
              man ska sköta fögderiet. Jag ska inte vara med och peta när jag
              väl har lämnat ifrån mig ägardirektivet och när jag väl har tillsatt
              styrelserna. Om jag är missnöjd med styrelsen kommer jag att byta
              ut den. Om jag vill ha andra ägardirektiv kommer jag också att
              skriva dem.
            </seg>
            <seg n="eb5e1897">
              Jag poängterade i min fråga att man faktiskt har fördubblat arvodena
              för styrelserna samtidigt som man har minskat styrelserna och
              den politiska insynen.
            </seg>
            <seg n="83e3334c">
              Vid Telia Soneras bolagsstämma fanns det ett förslag från Telia
              Soneras aktieägarförening att stämman skulle besluta att valberedningen
              i sitt arbete särskilt skulle beakta kravet på ökad jämställdhet
              mellan kvinnor och män.
            </seg>
            <seg n="80c8b555">
              Trots att staten, och därmed regeringens representant, som majoritetsägare
              hade möjlighet att ge valberedningen den uppgiften avslog man
              förslaget.
            </seg>
            <seg n="14ddbe0a">
              Därför har jag ställt frågan till Maud Olofsson om hon avsåg
              att vidta åtgärder för att uppnå en mer jämställd representation
              i de statliga bolagen. Frågan kommer sig också av att den borgerliga
              regeringen faktiskt avskaffade det gamla jämställdhetsmål som
              den socialdemokratiska regeringen hade satt upp om att hälften
              av nya statliga toppchefer ska vara kvinnor. Man kan se ett mönster
              i detta. Om man inte tycker att jämställdhet är viktig kan man
              ta bort målen för den.
            </seg>
            <seg n="1675f97a">
              Förutom att man nu har tagit bort detta mål har man också tagit
              bort den politiska insynen, det vill säga riksdagens insyn. Sedan
              säger man att det innebär att behovet av politisk kompetens ej
              har funnits i dessa styrelser. Och då har personer med sådan kompetens
              inte valts om, det vill säga att man faktiskt har tagit bort den
              politiska insynen från riksdagen i dessa statliga bolag. Vi från
              Socialdemokraterna har tyckt att det har varit viktigt.
            </seg>
            <seg n="332f36d0">
              I styrelserna i de statliga bolag som nu är föremål för utförsäljning
              är det två kvinnor och fyra män i Vin &amp; Sprit, två kvinnor och
              fyra män i SBAB, tre män och tre kvinnor i Vasakronan, två kvinnor
              och fem män i Telia Sonera, som jag nyss nämnde, och åtta män
              och tre kvinnor i Nordea. Det är klart att detta påverkar hela
              bolaget. Om man bestämmer sig för att en styrelse inte behöver
              vara jämställd kommer det att fortsätta att påverka hela bolaget.
            </seg>
            <seg n="928e8e76">
              Veckans Affärer redovisar att nästan vart tredje börsbolag inte
              har lyckats hitta en enda kvinna till sin styrelse. Jag menar
              att staten har ett särskilt ansvar i detta sammanhang att via
              sina statliga bolagsstyrelser faktiskt gå före.
            </seg>
            <seg n="932e55b2">
              Min fråga till Maud Olofsson är: Varför tog man bort målet om
              en jämställdhetsplan? Och på vilket sätt, mer än det som du nu
              har redovisat, kommer du att vara tydlig? Kommer det att vara
              bara informationsinsatser, eller kommer du att sätta upp några
              särskilda mål? Och har Regeringskansliet någon jämställdhetsplan
              för hur man ska fortsätta att se till att kvinnor får sin beskärda
              del av makten?
            </seg>
          </u>
          <note type="speaker" n="ddd0d5cf">
            Anf. 3 Näringsminister MAUD OLOFSSON (c):
          </note>
          <u who="maud_olofsson_f3f5fa" xml:id="i-f113714f271a2fb0-1" n="be7b6c3a">
            <seg n="98b0ca70">
              Herr talman! Först ska jag säga att den styrning som jag gör
              av de statliga bolagen sker framför allt via styrelserna. Det
              var därför som jag också informerade om att vi vid det senaste
              styrelseseminariet hade en diskussion inte bara om styrelserepresentation
              utan också om kvinnor i ledningsgrupper, kvinnor i chefsbefattningar
              och annat.
            </seg>
            <seg n="de605e49">
              Jag vill också tillägga att när det gäller mångfald handlar det
              också om etnisk bakgrund. Om vi tittar på de statliga bolagen
              kan vi också säga att vi har väldigt få personer med annan etnisk
              bakgrund än den svenska i dessa styrelser och i ledningsfunktionerna.
              Jag tror inte att det handlar om någon quick fix i detta sammanhang,
              utan jag tror att det är fråga om ett tålmodigt arbete. Och den
              dialog som jag har med både ordförandena och styrelserna syftar
              just till att öka medvetenheten.
            </seg>
            <seg n="fa612cee">
              Detta arbete visar också att vi har haft en massa kvinnor på
              listan som vi har ställt frågan till, men en majoritet av dem
              har tackat nej, vilket jag kan beklaga. Olika skäl har angetts
              i detta sammanhang. Men jag tror att vi måste söka mycket djupare
              för att få svar på varför vi har färre kvinnor i de offentligt
              ägda bolagen men också i de privata bolagen. Där ser jag att vi
              behöver göra mycket mer riktade insatser till nätverk som rekryterar
              kvinnor till ledningsfunktioner och styrelseposter. Vi måste söka
              mycket mer över hela landet eftersom det geografiskt har varit
              en koncentration. Vi måste också ha bättre kontakter med sådana
              som jobbar med dessa frågor. Det är en ambition som jag har.
            </seg>
            <seg n="db51e337">
              När det gäller den politiska insynen är det intressant att titta
              tillbaka. När Eva-Lena Jansson talar om riksdagens möjlighet att
              kontrollera de statliga bolagen är det rätt intressant att det
              är så många socialdemokrater som skulle stå för den insynen. Det
              är verkligen inte en överrepresentation av borgerliga representanter
              i dessa styrelser, utan det har varit väldigt många socialdemokrater.
              Det som jag har försökt att göra är att mer se till bolagets bästa.
              Vad är det för kompetens som jag vill ha där? Och ibland är den
              politiska kompetensen verkligen en kompetens som tillför något.
              I andra sammanhang är den inte det. När den inte har gjort det
              har jag bytt ut dessa personer mot annan kompetens som vi behöver
              få in i dessa bolag. Jag tror att det är väldigt viktigt att om
              vi ska få en hög avkastning från dessa företag, till fromma för
              medborgarna så att vi kan göra andra saker för pengarna, investera
              i bra saker som vi vill göra gemensamt, så måste vi ha krav på
              hög avkastning. Då är det viktigt att vi definierar vilken kompetens
              som vi vill ha och också tillsätter styrelseledamöter därefter.
            </seg>
            <seg n="75e8ca58">
              Den instruktion som valberedningarna har grundar sig på en svensk
              kod för bolagsstyrning. Det är möjligen en kunskapsfråga. Men
              det är så det fungerar. Och enligt denna kod ska det vara en jämnare
              fördelning mellan könen vid sammansättning av styrelser. Det är
              precis den instruktion som valberedningarna har. Det var av den
              anledningen som vi inte tyckte att det fanns anledning att lägga
              till något ytterligare som den här koden innebär. Valberedningarna
              har detta mål för sitt arbete. De ska titta på dessa saker, och
              de ska följa den kod som finns för deras arbete.
            </seg>
          </u>
          <note type="speaker" n="adc4bc5f">
            Anf. 4 EVA-LENA JANSSON (s):
          </note>
          <u who="eva-lena_jansson_69cbd8" xml:id="i-563469322094bf65-1" n="ac5199f3">
            <seg n="75ed6232">
              Herr talman! Jag ställde frågan om Regeringskansliet har någon
              jämställdhetsplan. Den andra frågan som jag ställde till näringsministern
              var: Varför var det så viktigt för regeringen att avskaffa jämställdhetsmålet?
              Om man nu tycker att det är viktigt att kvinnor och män har lika
              möjligheter, rättigheter och skyldigheter i vårt samhälle och
              därmed också kan ta del av makt och inflytande, tycker jag att
              det rimmar illa med att man tar bort jämställdhetsmålet.
            </seg>
            <seg n="01885187">
              När det gäller insynen i de statliga bolagen kan jag inte se
              att det skulle vara någon nackdel att vara folkvald. Jag lägger
              ingen betoning på att det måste vara socialdemokrater. Men jag
              kan inte heller se att det skulle vara en försvårande omständighet
              att vara socialdemokrat och sitta i en statlig bolagsstyrelse.
              Det är riksdagen och regeringen som bestämmer vilka som ska sitta
              i dessa statliga styrelser.
            </seg>
            <seg n="07e04df8">
              Telia Soneras aktieägarförening sade att man tyckte att det var
              viktigt att man särskilt beaktar kravet på ökad jämställdhet mellan
              kvinnor och män. Och man skulle faktiskt kunna utöka kravet, det
              vill säga att man särskilt skulle beakta detta krav. Jag tycker
              att det är viktigt. Sedan såg man resultatet i Telia Sonera. Där
              är det en övervägande representation av män i styrelsen men också
              i bolagets ledning. Och detta får efterverkningar överallt, därför
              att om de statliga bolagen inte föregår med gott exempel, varför
              ska då det privata näringslivet göra det?
            </seg>
            <seg n="893dfdfd">
              Efter att tidigare jämställdhetsminister Margareta Winberg hotade
              med kvotering har det faktiskt hänt något. Och det som vi har
              sett är att andelen kvinnor har ökat i näringslivet. Men när man
              till och med avskaffar sina egna mål från regeringen tycker jag
              att det ger en signal om att regeringen inte tar detta på allvar
              och att det inte är viktigt. Vi har till och med en statsminister
              som säger att det är kompetensen som ska betonas. Det kan tolkas
              som att man är kompetent bara om man är man. Det har jag svårt
              att se. Jag tror att problemet är att valberedningarna ofta består
              av män som bara känner andra män och som kommer att nominera män.
              Därför är det viktigt att valberedningarna får dessa tydliga regler.
              Jag skulle därför önska att näringsministern ger valberedningarna
              i de statliga bolagen mycket tydligare styrning och också ställer
              lite större krav på sina egna styrelser om hur det ska se ut och
              sedan gå vidare i bolagen.
            </seg>
            <seg n="23a9cb5e">
              Mina frågor var alltså: Har Regeringskansliet någon jämställdhetsplan?
              Och varför var det så viktigt för regeringen att ta bort jämställdhetsmålet?
            </seg>
          </u>
          <note type="speaker" n="34a6552b">
            Anf. 5 FREDRIK LUNDH (s):
          </note>
          <u who="fredrik_lundh_132f0c" xml:id="i-62716cf8397c7ab7-0" n="2a2078ea">
            <seg n="2ba3cd42">
              Herr talman! Det är en intressant debatt. Och jag är glad över
              att Eva-Lena Jansson har ställt denna viktiga interpellation till
              näringsministern så här dagen före nationaldagen. Om det är någonting
              som Sverige är känt för, förutom vår öppenhet och vår välfärdsmodell,
              så är det nog vårt arbete för jämställdhet mellan män och kvinnor.
            </seg>
            <seg n="09abfba7">
              Mycket har gjorts, och jag tycker att vi har kommit en bit på
              väg. Men det finns mycket kvar att göra. För mig är det viktigt
              att staten, våra bolag och den offentliga sektorn ständigt går
              steget före eller längre och vågar utmana de patriarkala strukturerna
              och visa att det går och att det rentav blir bättre med ökad jämställdhet
              både resultatmässigt och arbetsmiljömässigt.
            </seg>
            <seg n="3724a11e">
              Det var därför som jag blev både förbannad och ledsen när jag
              i förra veckan tog del av TT:s granskning av de 27 största statliga
              bolagen. Och bara var fjärde toppchef inom dessa bolag är kvinna.
              Sämst är jämställdheten i LKAB, vilket jag som norrbottning tycker
              är pinsamt. Samtliga nio chefer i ledningsgruppen är män. Och
              den första kommentaren från företagets vd Martin Ivert är: Vi
              utser människor efter kompetens.
            </seg>
            <seg n="b785290a">
              Viktigt är dock att säga att han sedan tillägger att LKAB har
              ett målmedvetet arbete för att underifrån bygga en rekryteringsgrund
              för framtida befattningar. Det är ett bra, seriöst och målmedvetet
              arbete där man har tillsatt några lägre chefstjänster och där
              man har ett samarbete med skolan för att skapa ett bra och attraktivt
              utbildningsprogram som också kan locka till sig kvinnor. Det här
              är bra, men det räcker definitivt inte.
            </seg>
            <seg n="ce3845ea">
              Mina funderingar till näringsministern, herr talman, är: Ser
              näringsministern en koppling mellan de ojämställda styrelserna
              och den otroligt dåliga fördelningen av män och kvinnor bland
              statliga bolags toppchefer? Vilka konkreta åtgärder kommer näringsministern
              att vidta för att jämställdheten i styrelser men också bland toppcheferna
              ska förbättras?
            </seg>
          </u>
          <note type="speaker" n="b62cb9bf">
            Anf. 6 Näringsminister MAUD OLOFSSON (c):
          </note>
          <u who="maud_olofsson_f3f5fa" xml:id="i-f113714f271a2fb0-2" n="be7b6c3a">
            <seg n="cfaed8bc">
              Herr talman! Först och främst måste varje stor arbetsgivare ha
              en jämställdhetsplan så också Regeringskansliet. Det är en självklarhet.
            </seg>
            <seg n="71e97b8b">
              När det gäller det här med att ha folkvalda i styrelserna och
              om det är en nackdel att vara folkvald kan jag säga: Nej, det
              är det inte. Men den kompetens som man har som folkvald måste
              passa in i den styrelse som man ska sitta i. Om man sitter där
              bara för att man är folkvald så är inte det en tillräcklig kompetens
              för att man ska platsa i styrelsen.
            </seg>
            <seg n="e604fa84">
              Däremot måste man se till att där det finns ett stort allmänintresse
              i bolagen finns det också ett större motiv för att ha politiskt
              valda. Men det finns andra bolag där det inte är så, och då måste
              vi söka den kompetens som är bäst för bolaget.
            </seg>
            <seg n="da131831">
              Jag kan som sagt konstatera att den politiska kompetens som Eva-Lena
              pratar om i mycket har handlat om socialdemokratisk kompetens.
              Jag är inte säker på att det är den yttersta kompetens som alla
              de här bolagen behöver och efterfrågar.
            </seg>
            <seg n="3d18641e">
              När det gäller kraven på att särskilt beakta det här för valberedningar
              är det precis som jag säger: De har redan uppdraget att särskilt
              beakta detta. Det står i koden för den valberedning som de ska
              jobba för. Jag tror inte att det spelar någon roll om man lägger
              till detta en gång till, två gånger till eller tre gånger till
              i något slags förstärkningsord. Det viktiga är att det finns en
              ägarstyrning i form av dialog med de utsedda styrelserna och med
              de ledningar som vi har så att man också ser och följer upp vad
              som har skett.
            </seg>
            <seg n="eca96d72">
              Den upprördhet som både Fredrik Lundh och Eva-Lena Jansson visar
              här är också en ganska svidande kritik mot det socialdemokratiska
              regeringsinnehavet. Det är trots allt under tolv år som Socialdemokraterna
              har styrt den här verksamheten medan jag har suttit i åtta månader.
              Det finns naturligtvis en upprördhet över att man inte har kommit
              längre. Men möjligen borde man sända någon tanke till de socialdemokratiska
              ministrar som har varit ansvariga för det här området under så
              lång tid och som inte har kommit längre.
            </seg>
            <seg n="a1d921dc">
              Det viktiga är att se att jag i mina kontakter med styrelserna
              och med ledningarna måste ha ständiga uppföljande diskussioner,
              och det är precis det jag har. Om vi tar LKAB som exempel är det
              precis denna diskussion som jag har fört med företaget. Det handlar
              inte bara om hur styrelser ser ut där vi har gjort saker, utan
              det handlar lika mycket om vilka ledningsfunktioner som finns,
              vilka möjligheter kvinnor har att göra karriär och hur det ser
              ut i bolagen.
            </seg>
            <seg n="99c274ae">
              LKAB verkar inom en ganska manlig bransch. Det är inte alla gånger
              så enkelt att få tag på metallurger och andra; det har jag provat.
              Men jag tror att det är viktigt att se hur de typiskt manliga
              branscherna rekryterar både i ledningsfunktioner och i styrelsearbete.
            </seg>
            <seg n="fcff737f">
              Vi har en lång handlingsplan för vad det är vi ska göra. Vi har
              en kandidatpool som finns på olika ställen som vi ska jobba tillsammans
              med för att få fram goda kandidater. Det är ju många kvinnor som
              tackar nej. Vi har planer på att anordna seminarier runt om i
              landet för att få bättre kontakter med olika typer av företag
              och andra som kan hjälpa oss med rekryteringen. Vi ska ha en kontinuerlig
              dialog, som jag redan har påbörjat, med bolagen. Vi ska också
              försöka lyfta fram de goda exemplen där företag som har varit
              duktiga kan få tjäna som exempel för andra företag.
            </seg>
            <seg n="21db5bc8">
              Det finns inte ett enda svar på det här. Vi är alla angelägna
              om att vi ska förbättra situationen. Men det gäller att söka lite
              olika lösningar. Jag är mycket tacksam för konkreta förslag också
              från er. Vad tycker ni skulle behöva ske i det här sammanhanget
              för att förbättra situationen?
            </seg>
          </u>
          <note type="speaker" n="145ddefe">
            Anf. 7 EVA-LENA JANSSON (s):
          </note>
          <u who="eva-lena_jansson_69cbd8" xml:id="i-563469322094bf65-2" n="ac5199f3">
            <seg n="6cf2748a">
              Herr talman! Jag ska komplettera, Maud Olofsson, med att säga
              att de statliga bolagen aldrig har gett så stor avkastning som
              nu. De är välskötta och vinstdrivande trots eller tack vare att
              det har suttit folkvalda i deras styrelser. Man pratar om behovet
              av politisk kompetens. Det bedöms som mycket viktigt i vissa sammanhang
              och i andra sammanhang inte. Jag är ganska säker på att man vill
              ta bort den politiska insynen; det var därför man plockade bort
              de folkvalda ur just de här bolagen.
            </seg>
            <seg n="d76fc067">
              Som jag har försökt poängtera är det viktigt att ge signaler
              som minister. Det är också viktigt för en regering att ge signaler.
              Det man tyckte var absolut viktigast i december och som man också
              gjorde var att avskaffa den gamla regeringens jämställdhetsmål
              för statliga bolag. Det ger en signal om att det här inte är viktigt.
              Vi sätter kompetens före kön, säger man ungefär som om kvinnor
              inte skulle kunna vara kompetenta! Det är detta jag har vänt mig
              emot.
            </seg>
            <seg n="b5a7b8ab">
              Det är bra att Regeringskansliet har en jämställdhetsplan. Du
              tvekade några gånger med att svara på den frågan. Men återigen
              skulle jag vilja ha svar på varför det var så viktigt för den
              borgerliga regeringen att avskaffa jämställdhetsmålet om vi nu
              är överens i sak om att det är viktigt att få kvinnor i bolagsstyrelser
              och kvinnor i ledande befattningar inom staten men också i politiken.
            </seg>
            <seg n="d72c5baa">
              Vi hade en jämställd regering. Vi har 65 kvinnliga och 65 manliga
              ledamöter för Socialdemokraterna i riksdagen. Det visar att vi
              tar frågan på allvar. Jag hoppas att den borgerliga regeringen
              också ska göra det. Men det finns ingenting som talar för det
              när man börjar med att avskaffa jämställdhetsmål.
            </seg>
          </u>
          <note type="speaker" n="27d490f4">
            Anf. 8 FREDRIK LUNDH (s):
          </note>
          <u who="fredrik_lundh_132f0c" xml:id="i-62716cf8397c7ab7-1" n="2a2078ea">
            <seg n="c7d205b6">
              Herr talman! Martin Ivert, vd för LKAB, är långt ifrån ensam
              i den statliga bolagsfamiljen om att sitta i en mansdominerad
              ledningsgrupp. Jag tror definitivt att detta hänger samman. Ojämställda
              styrelser leder till en tragisk könsfördelning i toppskiktet i
              de olika bolagen. Det är viktigt med signaler både från regering
              och riksdag om att jämställdhet mellan män och kvinnor i våra
              bolag leder till bättre arbetsmiljö, till bättre resultat och
              framför allt till att vi inte behöver höra att vi inte har nog
              med kompetenta kvinnor när nya poster ska tillsättas.
            </seg>
            <seg n="20c64c4c">
              Om man tar de 27 största företagen ser man att bara tre av dem
              har kvinnliga vd:ar. Det är SBAB, Samhall och Systembolaget. Det
              är också viktigt att man har kvinnliga vd:ar som på det sättet
              kan hitta de här nätverken.
            </seg>
            <seg n="f32cfcef">
              Jag tycker att det var ett bra batteri med åtgärder som näringsministern
              räknade upp allt ifrån kandidatpooler till stöd i olika nätverk.
              Men jag tror också att det behövs ännu mer.
            </seg>
            <seg n="148db80c">
              Min fråga till näringsministern är om hon är beredd att peka
              med hela handen och tydligt ge alla bolag i uppgift att ha utvecklingsprogram
              för att bygga upp en egen rekryteringsgrund för framtida befattningar.
              Jag tror att vi är många som definitivt är less på att höra att
              det inte finns nog med kompetenta kvinnor såväl inom politiken
              som inom bolagssfären.
            </seg>
          </u>
          <note type="speaker" n="6ac72f49">
            Anf. 9 Näringsminister MAUD OLOFSSON (c):
          </note>
          <u who="maud_olofsson_f3f5fa" xml:id="i-f113714f271a2fb0-3" n="be7b6c3a">
            <seg n="9d914566">
              Herr talman! Jag tror att det är få som tvivlar på min ambition
              att öka den kvinnliga representationen både i statliga styrelser
              och på annat håll. Jag tror också att jag med viss trovärdighet
              kan ha den här dialogen med våra statliga bolag.
            </seg>
            <seg n="794a5396">
              Man kan konstatera att även om Eva-Lena Jansson är tveksam till
              att vi har tagit bort målet så har jag förbättrat representationen
              jämfört med den socialdemokratiska regeringen. Det visar väl ändå
              att jag har en ambition att göra det här bättre även om jag tycker
              att det skulle kunna bli ännu bättre. Men jag har också angett
              förklaringen.
            </seg>
            <seg n="c374d221">
              När jag ser att det är 70 procent som tackar nej inser jag också
              att man måste jobba mycket bredare. Vi måste jobba med en rekrytering
              både i ledningsgrupper för att få kvinnliga vd:ar och med nätverk
              runt om i landet för att få fler kvinnor att ställa upp. Vi kan
              behöva ordna utbildningar så att det är fler kvinnor som tar på
              sig den här typen av uppdrag.
            </seg>
            <seg n="9221ce11">
              Men en annan sak som är viktig och som vi inte diskuterar här
              är mångfalden i övrigt när det gäller den etniska bakgrunden.
              Det är samma sak där; vi har många styrelser som inte har några
              människor med en annan etnisk bakgrund än den svenska.
            </seg>
            <seg n="1b1d101f">
              Det är ett arv som Socialdemokraterna har lämnat efter sig till
              mig att försöka göra någonting åt.
            </seg>
            <seg n="a32b2efa">
              Jag tänker fortsätta den här dialogen med våra bolag och ledningar.
              Vi kommer också att ha en ständig uppföljning av vad man uppnår
              för resultat. Jag tror att det är i dialog med de här bolagen
              som vi kan nå det bästa resultatet. Men det måste naturligtvis
              också finnas ett statsråd som vill göra något och som hela tiden
              pekat med hela handen så tror jag att Fredrik Lundh sade. Ja,
              jag pekar med hela handen därför att jag menar att det handlar
              om goda affärer med kompetenta människor som ska se till att det
              blir ett värdeskapande i de här bolagen.
            </seg>
            <seg n="9af3b5e6">
              Var så säker på att det här arbetet kommer att fortsätta med
              oförminskad styrka. Jag har nått en bit på vägen, men jag har
              en högre ambition än så.
            </seg>
          </u>
          <note n="0aac5160">
            Överläggningen var härmed avslutad.
          </note>
          <note n="a1b1922f">
            6 § Svar på interpellation 2006/07:523 om barebacking och smittorisker
          </note>
          <note type="speaker" n="3da4fa23">
            Anf. 10 Statsrådet MARIA LARSSON (kd):
          </note>
          <u who="maria_larsson_f0b7f8" xml:id="i-f756e293f93f1914-0" n="ddb641f4">
            <seg n="0492c70a">
              Herr talman! Elina Linna har frågat mig vilka åtgärder som jag
              avser att vidta för att öka kondomanvändningen bland män som har
              sex med män samt vilka åtgärder som jag avser att vidta för att
              öka kondomanvändningen bland alla unga.
            </seg>
            <seg n="6b1e7929">
              I Nationell strategi mot hiv/aids och vissa andra smittsamma
              sjukdomar, vilken antogs av riksdagen i december 2005, fastslås
              att det förebyggande arbetet utgör grunden för vårt gemensamma
              arbete mot hiv/aids. Socialstyrelsen har, i linje med sitt ansvar
              för det totala smittskyddsarbetet, ansvar för att genomföra den
              nationella strategin mot hiv/aids.
            </seg>
            <seg n="2e98c3fb">
              Socialstyrelsen har påbörjat sitt arbete, och bland deras prioriterade
              områden är en handlingsplan mot klamydia vilken inkluderar insatser
              för att öka kondomanvändning och motverka det ökade sexuella riskbeteendet
              bland unga vuxna.
            </seg>
            <seg n="0fc2e0e4">
              En förutsättning för ett framgångsrikt arbete mot hiv/aids är
              att det hivförebyggande arbetet på ett bättre sätt integreras
              i de lokala huvudmännens ordinarie arbete i enlighet med det landstingskommunala
              åtagandet. Ett sätt att stimulera till intensifierat arbete mot
              hiv/aids på lokal nivå är de medel som regeringen avsätter för
              att fördelas i enlighet med en årlig överenskommelse mellan regeringen
              och Sveriges Kommuner och Landsting.
            </seg>
            <seg n="2f07c22a">
              För år 2007 omfattar överenskommelsen 95 miljoner kronor. Regeringen
              och Sveriges Kommuner och Landsting har i årets överenskommelse
              bland annat fokuserat på insatser för att minska förekomsten av
              oskyddat sex, för att förebygga förekomsten av klamydia och andra
              sexuellt överförbara sjukdomar samt oönskade graviditeter.
            </seg>
            <seg n="f1c8a629">
              Vid Socialstyrelsen finns även Rådet för samordning av insatser
              mot hiv/aids, och ordförande för rådet är Ewa Björling. I rådet
              sitter representanter för Sveriges Kommuner och Landsting, Statens
              folkhälsoinstitut, Smittskyddsinstitutet, Migrationsverket, Myndigheten
              för skolutveckling och Socialstyrelsen samt för frivilligorganisationerna
              Somaliska hälsoteamet och Hiv-Sverige. Dessutom deltar frivilligorganisationerna
              Riksförbundet för sexuell upplysning, Riksförbundet för sexuellt
              likaberättigande och Noaks Ark-Röda Korset som adjungerade.
            </seg>
            <seg n="ff8804b6">
              Rådet kommer att kunna utgöra ett viktigt forum för dialog mellan
              nyckelaktörer inom både den statliga sektorn och det civila samhället.
              Genom närheten till sina medlemmar har de ideella organisationerna
              unika möjligheter att nå ut med ett förebyggande budskap till
              människor med gemensamma intressen och livsvillkor. Genom denna
              roll har de även en viktig uppgift att fylla för att öka kondomanvändningen
              samt påverka attityderna till sexuellt riskbeteende.
            </seg>
            <seg n="c4c48995">
              Sammantaget pågår alltså en mängd insatser för att öka kondomanvändning
              och minska sexuellt riskbeteende.
            </seg>
          </u>
          <note type="speaker" n="d9c9ceb8">
            Anf. 11 ELINA LINNA (v):
          </note>
          <u who="elina_linna_aed53b" xml:id="i-f0d61bad63c83c4d-0" n="73fb8c27">
            <seg n="1a2aa165">
              Herr talman! Jag vill börja med att tacka statsrådet för svaret.
              Statsrådet avslutar sitt svar med konstaterandet att det pågår
              en mängd insatser för att öka kondomanvändning och minska sexuellt
              riskbeteende. Det vet jag. En del av insatserna beskrivs också
              i svaret.
            </seg>
            <seg n="e495ba32">
              Mina frågor var direkt riktade till statsrådet. Jag menar självklart
              inte att Maria Larsson ska i väg till ungdomsmottagningar eller
              Venhälsan för att informera om kondomanvändning. Men jag menar
              att Maria Larsson som ansvarig minister borde lyfta upp frågan
              på den politiska agendan.
            </seg>
            <seg n="75ebc987">
              Det finns anledning till oro. Socialstyrelsen rapporterar om
              liten kondomanvändning hos ungdomar. Venhälsan i Helsingfors märker
              en kraftig ökning av syfilis, gonorré och klamydia. Också antalet
              insjuknade i hepatit C ökar, och mer än dubbelt så många nya hivpositiva
              har påträffats i år jämfört med förra året.
            </seg>
            <seg n="8f731dc3">
              Jag tycker att det finns all anledning för oss politiker att
              fundera över vad detta kan bero på och vad som kan göras för att
              påverka attityderna så att användandet av kondomer ökar.
            </seg>
            <seg n="35c5d4ed">
              Jag är ingen expert på barebacking men har lärt mig en del av
              att studera synpunkter som delas ut på nätet. Staffan Hallin,
              utredare på Socialstyrelsen, uttrycker sig så här på en sida:
              Denna form av barbackaridande i bland annat amerikanska storstadsgaymiljöer,
              där betydande andelar av homo- och bisexuella män har hivbehandling,
              riskerar att sprida resistenta hivstammar inte bara till tidigare
              osmittade personer utan också till män som har framgångsrik behandling.
              Begreppet superinfektion med resistenta hivstammar är bevisligen
              något som har verklighetsgrund. Om barebacking skulle ha eller
              få den spridning som man kan befara av gaypressens skriverier
              om företeelsen finns det risk att vi som hitintills endast ser
              någon enstaka patient då och då som blivit superinfekterad med
              multiresistenta hivstammar utan att hela situationen för hivbehandling
              till en del kan åttiotaliseras i den meningen att behandlingsalternativen
              blir färre i stället för fler. Det skulle i så fall innebära många
              steg bakåt. Så säger Staffan Hallin.
            </seg>
            <seg n="9bf1c676">
              Folkhälsoarbetet handlar också om påverkan av attityder, eller
              hur, Maria Larsson?
            </seg>
            <seg n="8f04dbd1">
              Min fråga i interpellationen är fortfarande obesvarad: Vilka
              åtgärder avser statsrådet att vidta för att öka kondomanvändning
              bland män som har sex med män och bland unga?
            </seg>
          </u>
          <note type="speaker" n="d9a9726b">
            Anf. 12 Statsrådet MARIA LARSSON (kd):
          </note>
          <u who="maria_larsson_f0b7f8" xml:id="i-f756e293f93f1914-1" n="ddb641f4">
            <seg n="8bce6ffd">
              Herr talman! Ja, Elina Linna, regeringen arbetar väldigt mycket
              via sina myndigheter. Det kan inte ha undgått Elina Linna trots
              allt. Här har jag i svaret redogjort för en mängd uppdrag som
              vi har lagt på våra myndigheter. Det är vad statsråd vanligtvis
              brukar göra. Vi har myndigheter som står till förfogande för att
              genomföra uppdrag. Det är självklart att vi använder myndigheterna
              för den här typen av uppdrag.
            </seg>
            <seg n="fffbf62b">
              När det gäller attityder kan jag bara hålla med om att ökad kondomanvändning
              är en viktig faktor för att också minska klamydiasmittan och för
              att minska risken för att hiv sprids via det ökade antal personer
              som är smittade med klamydia som vi ser i dag. Däremot kan jag
              vara lite förvånad över att Elina Linna just pekar ut homosexuella
              män som de största smittspridarna det ligger som en undertext.
              Så är faktiskt inte fallet när det gäller hivsmitta.
            </seg>
            <seg n="d36f4878">
              Jag pekade på Socialstyrelsens arbete med en handlingsplan mot
              klamydia, och jag tror att det är en väldigt viktig faktor för
              att öka kondomanvändningen. Det ligger också i deras uppdrag.
              Jag pekade på uppgörelsen mellan regeringen och Sveriges Kommuner
              och Landsting, som är det nya sättet för regeringen att arbeta
              med de medel som vi har till förfogande, vilket är ganska stora
              medel, för hiv/aids-bekämpning och preventivt arbete.
            </seg>
            <seg n="0d50e4df">
              Det som görs på lokal och regional nivå är det som blir verksamt
              och som får genomslag hos de många människorna. Därför är det
              av stor vikt att vi har kunnat arbeta på ett nytt sätt, att vi
              träffar årliga uppgörelser med Sveriges Kommuner och Landsting.
              Det är något som vi avser att fortsätta med.
            </seg>
            <seg n="f00fde2d">
              För det nya rådet som vi har inrättat, som består av många olika
              parter, flera olika myndigheter, är samverkan en nyckelfaktor
              för ett framgångsrikt arbete men också samverkan med det civila
              samhället.
            </seg>
            <seg n="fdf5970e">
              Det är precis på det här sättet som det är möjligt för ett statsråd
              att arbeta.
            </seg>
            <seg n="fb96e253">
              Utöver detta deltar jag naturligtvis i nationella och internationella
              sammanhang. Senast i dag på morgonen talade jag på en konferens
              om samarbetet mellan asiatiska och europeiska länder kring hiv/aids-förebyggande
              arbete. Det är en stor konferens som äger rum i Helsingfors just
              nu med många gäster från asiatiska länder som har varit ute på
              studiebesök i våra verksamheter i går, och gör det också i dag,
              för att just utbyta erfarenheter och goda exempel på ett preventivt
              aktivt förebyggande arbete.
            </seg>
            <seg n="4cf84856">
              Också inom WHO:s ram förekommer mycket. Det är naturligtvis så
              att jag delger svenska erfarenheter, vårt sätt att arbeta på,
              för att det ska kunna användas också på andra håll. Vi har också
              stor anledning att lyssna in andra länders sätt att arbeta och
              andra länders erfarenheter för att hämta positiva och goda exempel,
              så att vårt preventiva arbete kan vara så omfattande och så framgångsrikt
              som möjligt.
            </seg>
          </u>
          <note type="speaker" n="9f8e05dc">
            Anf. 13 ELINA LINNA (v):
          </note>
          <u who="elina_linna_aed53b" xml:id="i-f0d61bad63c83c4d-1" n="73fb8c27">
            <seg n="4b7e1957">
              Herr talman! Jag finner ingen anledning till den anklagelse som
              Maria Larsson kommer med om att jag skulle peka ut homosexuella
              män som största smittspridare. Tvärtom är de homosexuella männen
              den grupp i Sverige som sedan hiv blev känt och sedan de första
              insjuknade i Sverige verkligen har tagit sitt ansvar för att se
              till att den gruppen har använt sig av säkert sex, som det kallas
              för, och använt kondom.
            </seg>
            <seg n="9c430cce">
              Det som jag tar upp i interpellationen handlar om en företeelse
              som kallas för barebacking . Det är en större företeelse i USA
              det är sant men det finns också signaler om att det förekommer
              i Sverige. Och för den delen finns det undersökningar som visar
              att kondomanvändandet i Sverige minskar och speciellt bland ungdomar.
            </seg>
            <seg n="874cabf9">
              Jag sökte inför den här debatten kunskaper om och synpunkter
              på barebacking på nätet, för jag är inte heller expert i frågan,
              utan jag har fått lära mig mycket utifrån synpunkter som läggs
              ut på Internet. Och det finns synpunkter där som oroar mig. Men
              en sak är jag säker på, och det är att vi inte ska generalisera
              och att det finns otroligt många förklaringar till att användandet
              av kondom minskar.
            </seg>
            <seg n="8dbc48ac">
              Det finns till exempel en kille på nätet som har haft hiv i fem
              år och som mest har sex med andra hivpositiva killar. Han beskriver
              på det här sättet hur han ser på den här företeelsen: Jag tror
              att det är lite av en myt att man kan smittas av andra virusstammar.
              Jag har frågat en del läkare, och de säger att det är extremt
              ovanligt.
            </seg>
            <seg n="50576070">
              En annan kille säger: Det kanske låter konstigt, men får man
              hiv så är det ju inte mycket man kan göra. Då gäller det bara
              att se till att inte smitta någon annan. Jag känner ingen som
              har hiv eller som har gått bort i sviterna av hiv.
            </seg>
            <seg n="2ace963f">
              Dessa åsikter stämmer väl överens med mångas åsikter i dag. Om
              man får hiv gäller det att se till att inte smitta andra, men
              man kanske inte tänker på att skydda sig själv alla gånger.
            </seg>
            <seg n="de2c0df7">
              Vi har gjort otroligt stora framsteg när det gäller behandlingen
              av hivpositiva. På 80-talet var hiv dödsdomen. Det är det inte
              i dag, i alla fall inte hos oss i Sverige där vi har tillgång
              till effektiv behandling.
            </seg>
            <seg n="053ebc9e">
              Hotet att bli smittad är inte längre så skrämmande. Personer
              som arbetar med hivprevention märker själva att folk har tröttnat
              på viruset och att man tycker att det i och med kombinationsbehandlingarna
              inte är så farligt.
            </seg>
            <seg n="27716e9b">
              Vad kan då vi politiker göra när vi märker att användandet av
              kondom, som är det bästa skyddet, minskar? Som alltid när det
              gäller att påverka attityder gäller det att ha kunskaper. Här
              handlar det om kunskaper om alla könssjukdomar. Det råder alldeles
              för stor okunskap om syfilis, gonorré, klamydia och också om hiv.
            </seg>
          </u>
          <note type="speaker" n="fc7c5b7a">
            Anf. 14 Statsrådet MARIA LARSSON (kd):
          </note>
          <u who="maria_larsson_f0b7f8" xml:id="i-f756e293f93f1914-2" n="ddb641f4">
            <seg n="bf0fc27e">
              Herr talman! Man kan naturligtvis som underlag för sina interpellationer
              söka enstaka synpunkter på nätet. Men jag tror att det är viktigt
              att vi i interpellationsdebatter använder oss av så faktabaserade
              underlag som möjligt. Sedan kan man alltid exemplifiera med enstaka
              synpunkter. Men det som vi använder oss av i den nationella hivpreventiva
              politiken är naturligtvis kunskapen om de riskgrupper som är tydligt
              identifierade. Där ingår ungdomar, unga vuxna, män som har sex
              med män, gravida kvinnor och personer som är prostituerade, personer
              med injektionsmissbruk, personer med utländsk bakgrund och utlandsresenärer.
              Det är alla dessa grupper som är föremål för riktade insatser.
            </seg>
            <seg n="ceeea790">
              Det handlar väldigt mycket om det vill jag hålla med om ett attitydskapande
              arbete. Vi ser en förändring mot en minskad kondomanvändning.
              Den ligger väldigt lågt i vårt land vid en internationell jämförelse.
              Därför är det oerhört centralt att arbeta på ett attitydskapande
              sätt. Att använda kondom är att ta ansvar både för sig själv och
              för sin partner, och det är en grundförutsättning för en positiv
              sexualitet. Att arbeta för att ändra attityder är därför väldigt
              centralt, och det görs i allra högsta grad inom ramen för det
              hivpreventiva arbete som regeringen står bakom och driver.
            </seg>
            <seg n="ebb9dc32">
              Jag vänder mig emot att Elina Linna pekar ut bara en grupp, för
              om man tittar på hur hivinfektionen i dag sprids ser man att den
              vanligaste smittan faktiskt är heterosexuell smitta. Av fallen
              föregående år, 2006, hade 198 blivit smittade vid heterosexuellt
              sex, 93 fall vid sex mellan män och 35 fall vid intravenöst missbruk.
              Det var de tre stora smittgrupperna.
            </seg>
            <seg n="fed1c6ec">
              Hivspridningen i Sverige ligger på en internationellt sett låg
              nivå, även om jag kan se oroväckande tendenser i statistiken för
              det första kvartalet innevarande år.
            </seg>
            <seg n="064b590a">
              Invandring av heterosexuellt smittade personer från högendemiska
              områden står fortfarande, trots en viss minskning, för en betydande
              del av de rapporterade fallen. Även av dem som är bosatta i Sverige
              är ungefär en tredjedel smittade utomlands. Detta är viktig kunskap
              att ha med oss i bagaget när vi diskuterar och debatterar denna
              svåra fråga, som ytterst handlar om väldigt mycket attitydskapande
              åsikter. Där är vi fullständigt överens.
            </seg>
            <seg n="e36fc73c">
              Men jag tror som sagt var att det är viktigt att ha ett underlag
              för hur situationen ser ut som helhet och att man använder sig
              av det för sina bedömningar i både frågor och svar.
            </seg>
          </u>
          <note type="speaker" n="52b02def">
            Anf. 15 ELINA LINNA (v):
          </note>
          <u who="elina_linna_aed53b" xml:id="i-f0d61bad63c83c4d-2" n="73fb8c27">
            <seg n="39343679">
              Herr talman! Därför vill jag påminna Maria Larsson om att mina
              frågor handlade om kondomanvändning hos män som har sex med andra
              män och hos unga. Där finns det undersökningar som visar att kondomanvändningen
              har minskat.
            </seg>
            <seg n="d216e3aa">
              I min interpellation tar jag inte upp heterosexuella relationer
              eftersom jag där inte vet om kondomanvändningen minskar eller
              ökar.
            </seg>
            <seg n="a377348a">
              När det gäller ungdomar måste kunskapen om smitta öka. Det handlar
              om attityder, och kunskap är viktig när man påverkar attityder.
              Svenska ungdomars kondomanvändning är liten jämfört med ungdomar
              i andra länder.
            </seg>
            <seg n="f9d730ed">
              Det kom nyligen en undersökning som visar att endast 65 procent
              av de svenska ungdomarna i 15-årsåldern använde kondom vid det
              senaste samlaget. Motsvarande siffra bland spanska ungdomar i
              samma ålder var 90 procent. Det är alltså mycket stor skillnad.
              Svenska och finska ungdomar var de som använde kondom minst.
            </seg>
            <seg n="a6ea7eba">
              Herr talman! Som jag skriver i interpellationen är sexualiteten
              en viktig drivkraft för både människor och samhällsutveckling.
              Sexualiteten ska vara en källa till livsglädje, gemenskap och
              lust. Det är synd om sexualiteten överskuggas av rädsla för att
              bli smittad av sjukdomar.
            </seg>
            <seg n="7e890e25">
              Jag har ställt interpellationen eftersom jag är orolig över trenden
              att kondomanvändningen minskar.
            </seg>
          </u>
          <note type="speaker" n="9b2b5927">
            Anf. 16 Statsrådet MARIA LARSSON (kd):
          </note>
          <u who="maria_larsson_f0b7f8" xml:id="i-f756e293f93f1914-3" n="ddb641f4">
            <seg n="46193abd">
              Herr talman! Också jag är orolig över den ökade smittspridningen
              av flera sexuellt överförbara sjukdomar. Också jag är orolig över
              att kondomanvändningen har minskat. Sverige ligger dåligt till
              i europeiska jämförelser. I en WHO-studie som gjordes i december
              rörande tonårsgraviditeter, inklusive aborter, ligger Sverige
              i mitten. Samma studie visar att kondomanvändningen var minst
              i Sverige. Detta är allvarligt och oroande, och det är en fråga
              som vi behöver arbeta mer aktivt med.
            </seg>
            <seg n="8b49c24d">
              Socialstyrelsens handlingsplan mot klamydia har en mycket tydlig
              inriktning på att stimulera ökad kondomanvändning. Den ska vara
              klar i slutet av året. Den emotser jag med stort intresse, och
              jag ska naturligtvis ta väl vara på den.
            </seg>
            <seg n="53f5472d">
              Det här är ett område som behöver ökade insatser. Inte minst
              att se till att graviditeter är önskade är en angelägen fråga.
              Vi får säkert skäl att återkomma till detta ämne i en eller annan
              form. Därmed vill jag tacka Elina Linna för debatten.
            </seg>
          </u>
          <note n="0aac5160">
            Överläggningen var härmed avslutad.
          </note>
          <note n="9e31309c">
            7 § Svar på interpellation 2006/07:560 om våld mot missbrukande
            kvinnor
          </note>
          <note type="speaker" n="f35a9a31">
            Anf. 17 Statsrådet MARIA LARSSON (kd):
          </note>
          <u who="maria_larsson_f0b7f8" xml:id="i-a76adcfa64ea51a0-0" n="ddb641f4" next="i-42d262d8c1e3da8d-0">
            <seg n="4670bb16">
              Herr talman! Eva Olofsson har frågat mig om jag är beredd att
              verka för att pengar avsätts för utbildning om mäns våld mot kvinnor
              med missbruksproblem inom missbruksverksamhet, övrig socialtjänst
              och hälso- och sjukvården. Hon har också frågat vilka åtgärder
              jag är beredd att vidta för att säkra att dessa kvinnor får samma
              skydd och stöd som andra våldsutsatta kvinnor, även om de inte
              klarar av att avsluta sitt missbruk. Slutligen har Eva Olofsson
              frågat om jag kommer att vidta några åtgärder för att stimulera
              utbyggnaden av könsseparerad avgiftning och behandling.
            </seg>
            <seg n="17e09f94">
              Regeringen tar frågan om mäns våld mot kvinnor på största allvar
              och avser att under hösten 2007 presentera en nationell handlingsplan
              för att bekämpa detta våld. För att lyckas med detta krävs ett
              helhetsgrepp med insatser inom flera olika politikområden samt
              bättre samverkan så att inte den enskilda kvinnan kommer i kläm.
            </seg>
            <seg n="c14a1285">
              Nationellt kunskapscentrum för frågor om mäns våld mot kvinnor
              vid Uppsala universitet, NKC, har ett brett ansvar för att sprida
              kunskap och information om mäns våld mot kvinnor och följa, sammanställa
              och sprida forskningsresultat samt analysera behovet av forskning
              inom området.
            </seg>
            <seg n="2738d50f">
              Centret ska också vara ett stöd för myndigheter och organisationer
              i frågor om mäns våld mot kvinnor och därvid särskilt stödja myndigheterna
              i deras metodutvecklingsarbete och verka för en effektiv samverkan
              mellan berörda myndigheter och organisationer.
            </seg>
            <seg n="e4e55add">
              NKC har under våren 2007 till exempel anordnat utbildningar för
              yrkesverksamma inom bland annat socialtjänst och hälso- och sjukvård
              i ämnet Att möta kvinnor som utsatts för misshandel och våldtäkt
              och efterutbildning för gynekologer, allmänläkare, psykiatriker
              och tandläkare med temat Hälso- och sjukvårdens ansvar för våldsutsatta
              kvinnor.
            </seg>
            <seg n="2a688279">
              Regeringen gör just nu en omfattande satsning på att förbättra
              socialtjänstens stöd till våldsutsatta kvinnor och barn som bevittnar
              våld. Alla kvinnor som utsätts för våld ska ha rätt till det stöd
              och den hjälp de behöver, oavsett om de klarar av att avsluta
              sitt missbruk eller inte.
            </seg>
          </u>
          <note n="5e04cf19">
            Den 1 juli träder en ändring av 5 kap. 11 § socialtjänstlagen
            i kraft. Ändringen innebär att ordalydelsen i lagen skärps från
            bör till skall så att socialtjänstens ansvar för att ge stöd och
            hjälp till våldsutsatta kvinnor och barn som bevittnat våld framgår
            tydligare.
          </note>
          <u who="maria_larsson_f0b7f8" xml:id="i-42d262d8c1e3da8d-0" n="ddb641f4" prev="i-a76adcfa64ea51a0-0">
            <seg n="a76fe386">
              I propositionen presenterar regeringen även en rad andra åtgärder
              som tillsammans med lagändringen ska bidra till att stärka stödet.
            </seg>
            <seg n="9f52bf5b">
              I propositionen lyfts också vissa grupper av kvinnor fram som
              i många avseenden är dubbelt utsatta och särskilt sårbara, till
              exempel kvinnor med missbruk. Kunskapen om deras speciella behov
              är förstås mycket viktig.
            </seg>
            <seg n="8761af9c">
              Regeringen fattade i februari i år beslut om särskilda utvecklingsmedel
              till kommunerna i syfte att kvalitetsutveckla och förstärka arbetet
              på detta område. Av de riktlinjer som ingår i beslutet framgår
              till exempel att alla kvinnor som behöver ska ha tillgång till
              skyddat boende, bland annat kvinnor med missbruksproblem.
            </seg>
            <seg n="fda17fb2">
              Det är viktigt att kommunerna tar sitt ansvar. Vi kommer noga
              att följa utvecklingen. Socialstyrelsen har fått i uppdrag att
              utvärdera satsningen och ska lämna sin redovisning i juni 2009.
            </seg>
            <seg n="061e3ffb">
              Avseende Eva Olofssons fråga om könsseparerad avgiftning och
              behandling kan följande nämnas: Redan i dag är LVM-vården separerad
              mellan män och kvinnor. Det är viktigt att alltid se till den
              enskilda individens särskilda behov, både inom hälso- och sjukvården
              och socialtjänsten. Då är det förstås viktigt att också lyfta
              fram våldssituationen när en missbrukande kvinna blivit misshandlad.
              Jag vill också poängtera att socialtjänsten ansvarar för att tillhandahålla
              såväl det stöd som kvinnan som brottsoffer kan behöva som behandling
              för missbruket.
            </seg>
            <seg n="f6eaa567">
              Eva Olofsson framhåller vikten av en vårdkedja för kvinnor utifrån
              deras villkor. Jag instämmer i att en väl fungerande vårdkedja
              är avgörande för ett lyckat vårdresultat. En fungerande vårdkedja
              förutsätter samverkan mellan bland annat kommunerna och landstingens
              beroendevård. Länsstyrelserna pekar även här på att samverkan
              mellan olika aktörer inom missbrukarvården utvecklas positivt
              i många kommuner och att det särskilt gäller samverkan mellan
              kommunerna och landstingens beroendevård när det gäller abstinensbehandling.
              I år satsar regeringen 250 miljoner kronor till kommunerna för
              förstärkt vårdkedja.
            </seg>
            <seg n="1f637ab2">
              Som framgår är detta en prioriterad fråga för mig och regeringen.
              Vi har redan vidtagit en rad åtgärder och avser att verka för
              en fortsatt utveckling på området.
            </seg>
          </u>
          <note type="speaker" n="648fccb0">
            Anf. 18 EVA OLOFSSON (v):
          </note>
          <u who="eva_olofsson_b34e2b" xml:id="i-d749c1de3f1c1423-0" n="7d0ecae1">
            <seg n="96d2c522">
              Herr talman! Jag vill börja med att tacka statsrådet Maria Larsson
              för svaret när det gäller min interpellation om mäns våld mot
              kvinnor med missbruksproblem och om avgiftning och behandling
              för kvinnor utifrån deras behov och villkor.
            </seg>
            <seg n="62902f61">
              För mig och Vänsterpartiet är det en oerhört viktig fråga att
              mäns våld mot kvinnor finns högt på den politiska dagordningen,
              att det erkänns som det stora samhällsproblem det är, att utsatta
              kvinnor och barn får skydd och att kvinnojourerna får stabila
              och långsiktiga villkor samtidigt som stat, kommun och landsting
              tar sitt ansvar.
            </seg>
            <seg n="c3ee52bf">
              Maria Larsson tar i sitt svar upp Nationellt kunskapscentrum
              vid Uppsala universitet. Det är en mycket viktig och bra verksamhet.
              Initiativet till verksamheten togs när Vänsterpartiet samarbetade
              med Socialdemokraterna och Miljöpartiet. Då lades också förslaget
              om den utredning om förbättrat stöd hos socialtjänsten för våldsutsatta
              kvinnor fram den utredning som regeringen nu har lagt fram ett
              förslag på.
            </seg>
            <seg n="42e69629">
              Jag vill tala lite om mina egna erfarenheter och om bakgrunden
              till denna interpellation. När jag jobbade kommunalpolitiskt i
              Göteborg med den här frågan kom en rapport från Mobilisering mot
              narkotika som visade att kvinnor med pågående missbruksproblem
              var väldigt svårt utsatta. En väldigt stor grupp hade råkat ut
              för sexuella övergrepp och grov misshandel, ofta många gånger.
              Ofta var det av någon man tidigare bott tillsammans med, men även
              av andra bekanta och i vissa fall också av personer från myndigheter
              som egentligen skulle hjälpa dessa kvinnor.
            </seg>
            <seg n="d3fb1699">
              Problemet är att det inte finns någon struktur till hjälp, skydd
              och stöd för dessa kvinnor. I många kommuner har man lagt stödet
              på kvinnojourerna. Där kan man bland andra våldsutsatta kvinnor,
              som ibland har barn med, ta emot kvinnor som har ett pågående
              missbruk.
            </seg>
            <seg n="9cfbc777">
              När man jobbar med stöd och behandling till kvinnor med ett pågående
              missbruk är attityden många gånger att det inte finns någon speciellt
              uppbyggd verksamhet dit de kan ta vägen. Man saknar kunskap om
              mäns våld mot kvinnor. Det finns inte alltid en tydlig vård- och
              behandlingskedja hela vägen för kvinnor. Man är ibland ganska
              villrådig, även om man vill väl och vill ta tag i problemen.
            </seg>
            <seg n="ad0bb0bd">
              Vi har lagt fram ett uppdrag som nu håller på att verkställas
              i Göteborg, och min erfarenhet är att man måste ta ett helhetsgrepp.
              Man måste öka kunskaperna om mäns våld mot kvinnor hos den personal
              som jobbar med missbruksfrågor. De har inte automatiskt den kunskapen.
              Man måste också se till att det finns jourplatser dit kvinnor
              som behöver komma bort från en man som misshandlar dem eller utnyttjar
              dem sexuellt kan komma. Samtidigt måste man se till att kvinnor
              har någonstans att bo och någonstans att vara så att de inte behöver
              sälja sin kropp för att få sova över hos en man till exempel.
              De måste ha någonstans att ta vägen utan att de först måste sluta
              med sitt missbruk. Då måste man bygga upp en hel vård- och behandlingskedja
              som fungerar. De behöver någonstans att bo, någonstans att vara,
              någonstans att göra vettiga saker och även avgiftningsplatser
              inom sjukvården.
            </seg>
            <seg n="0f83d9df">
              Allt detta är en helhet, och det är det som är så speciellt när
              man ska ge stöd till kvinnor som har ett pågående missbruk, en
              utsatt livssituation och som ibland blir både slagna och sexuellt
              utnyttjade. Man måste ta ett helhetsgrepp. Man kan inte jobba
              med den ena eller den andra frågan.
            </seg>
            <seg n="017c3a27">
              Jag skulle vilja fråga Maria Larsson vad hon vill göra mer konkret.
              Väldigt mycket läggs på den kommande handlingsplanen, och den
              har vi inte sett ännu.
            </seg>
          </u>
          <note type="speaker" n="9fdba8ca">
            Anf. 19 Statsrådet MARIA LARSSON (kd):
          </note>
          <u who="maria_larsson_f0b7f8" xml:id="i-f756e293f93f1914-4" n="ddb641f4">
            <seg n="ad4f886f">
              Herr talman! Låt oss först slå fast att missbrukarvården och
              socialtjänstlagen i första hand är kommunernas ansvar tillsammans
              med landstingen. Det gläder mig att höra om Eva Olofssons erfarenheter
              från Göteborg, och detta är naturligtvis ett viktigt arbete som
              ska göras ute i varje kommun.
            </seg>
            <seg n="44449a58">
              Jag håller med om att kvinnor som är dubbelt drabbade av både
              missbruk och misshandel av en våldsam man lever med en särskild
              utsatthet och att det är samverkan mellan olika parter som kan
              lösa en sådan problematik. Socialtjänsten ensam kan inte alltid
              göra detta, och vi säger tydligt i vår hemlöshetsstrategi att
              socialtjänsten, för att också kunna trygga en bostad om bostadslöshet
              har inträffat, måste samverka med fastighetsägare och med kronofogdemyndigheter.
              Man måste ta ett helhetsgrepp.
            </seg>
            <seg n="bd03b494">
              Eva Olofsson beskriver en utsatt grupp, men lösningen är tillämpbar
              på väldigt många individer som har hamnat i en särskilt utsatt
              situation beroende på omständigheter i livet. Lösningen är alltså
              tillämpbar på många problem som drabbar individer på ett särskilt
              sätt i många av våra kommuner. Men vi kan inte bortse från att
              den här problematiken faktiskt inte går att lösa från nationell
              nivå. Här krävs ett stort antal engagerade kommunpolitiker, och
              jag vet att det finns många kristdemokrater runt om i landet som
              har agerat för och jobbat med dessa frågor, både när det gäller
              missbrukarproblematiken och kvinnor som utsätts för våld.
            </seg>
            <seg n="841345de">
              Det vi har försökt att göra på det nationella planet är att skärpa
              socialtjänstlagen och kommunernas ansvar när det gäller kvinnor
              som utsätts för våld, och också barn som bevittnar våld. Vi skickar
              med resurser för ett utvecklingsarbete. Vi nämner särskilt kvinnor
              med missbruk i skrivningarna i propositionen. Där finns alltså
              kopplingen på ett tydligt sätt. Vi ser också till att metodverktyg
              för att kunna bedriva ett framgångsrikt arbete sätts i kommunernas
              händer. Ett sådant uppdrag har vi gett, och det kommer så småningom.
              Det är väldigt viktigt, inte minst i de små kommunerna där ett
              par tre socialsekreterare ska hantera alla typer av ärenden, och
              där man naturligtvis inte har samma möjlighet till fördjupning
              inom ett specifikt område som man har i en större stad, som Eva
              Olofsson representerar och exemplifierar med. Men detta måste
              vara en väl fungerande verksamhet i alla kommuner, små som stora.
            </seg>
            <seg n="e1442f67">
              Här finns också många av lösningarna, eftersom de måste vara
              lokala. Vi kan skruva en del med lagstiftning, och det gör vi
              nu. Men utöver det måste väldigt mycket av arbetet anpassas utifrån
              de lokala förutsättningarna och ett bra samarbete mellan kommun
              och landsting.
            </seg>
            <seg n="ffe740a2">
              Jag skickar med Eva Olofsson denna fråga tillbaka och hoppas
              att det intensifierade arbetet fortsätter och att vi kan få en
              rapport om hur det fungerar i Göteborg och i Västra Götalandsdistrikten.
              Om man är så framgångsrik i Göteborg som Eva Olofsson beskriver
              kanske detta exempel kan användas i andra delar av landet.
            </seg>
            <seg n="5d86f4e9">
              Sammanhängande vårdkedjor är av största vikt, men de kan bara
              komma till stånd genom ett aktivt arbete ute i kommuner och landsting.
              Det är där detta arbete intensivt måste ske. Vi lägger också fram
              en nationell handlingsplan. Den kan tillgodose vissa delar och
              också eventuellt stå för lagstiftningsmässiga förändringar. Den
              är under utarbetande och alltså inte klar ännu, och den ligger
              inte i första hand i min portfölj. Men det är väldigt glädjande
              att den är på gång. Den kan säkert bli ytterligare ett verktyg
              för en bättre fungerande verksamhet.
            </seg>
          </u>
          <note type="speaker" n="f4cb521e">
            Anf. 20 EVA OLOFSSON (v):
          </note>
          <u who="eva_olofsson_b34e2b" xml:id="i-fedd4374139de133-0" n="7d0ecae1" next="i-24b4dac9dbf4c2e7-0">
            <seg n="54eebcaa">
              Herr talman! Jag tycker ändå att statsrådet abdikerar lite när
              det gäller vad som går att göra på nationell nivå. Det är bra
              att det står skall i stället för bör när socialtjänsten ska ge
              stöd till kvinnor som har misshandlats och utsatts för övergrepp.
              Det gör det ännu tydligare, och det har Vänsterpartiet motionerat
              om. Vi lade ju ihop med våra samarbetspartier fram den utredning
              som ledde fram till detta förslag. Det är bra. Eftersom jag sitter
              i socialutskottet som jobbar med förslaget vet jag också att missbrukande
              kvinnor lyfts fram där. Men det går att göra mer.
            </seg>
            <seg n="146f5cc0">
              Vänsterpartiet har lagt fram ett förslag om att inrätta resursjourer
              som ska kunna hitta ett sätt att jobba med stöd åt kvinnor med
              pågående missbruk som blir utsatta för våld och utnyttjas sexuellt.
              De ska också kunna sprida kunskaper om metoder till andra kommuner.
              Jag instämmer med Maria Larsson om att detta måste fungera även
              i mindre kommuner. I en del små kommuner tror man fortfarande
              att ingen man misshandlar en kvinna. Om man inte har en kvinnojour
              eller samarbete med en kvinnojour är det ett rätt stort steg att
              börja titta på missbrukande kvinnors situation.
            </seg>
            <seg n="9db52aa7">
              När det gäller kunskap är det bra att Nationellt kunskapscentrum
              i Uppsala har utbildningar. Min erfarenhet är dock att stimulanspengar
              till rätt riktade utbildningar till dem som jobbar med missbruksfrågor
              i kommunerna är väldigt bra. Jag vill ge ett litet aktuellt exempel
              på att detta inte helt självklart går på räls.
            </seg>
            <seg n="0f61e05e">
              Just nu pågår ett upprop i Helsingfors: Kvinnor behöver särskilda
              avgiftningsplatser nu! Jag citerar: Vi, undertecknarna av detta
              upprop, lovar att kraftsamla över parti- och organisationsgränser
              för att ge dessa utsatta och ofta hemlösa kvinnor en reell möjlighet
              att ta kontroll över sina liv. Det första viktiga steget är att
              landstinget går från beslut till handling och med det snaraste
              inrättar en särskild avdelning för avgiftning av drogberoende
              kvinnor. I dag blandas kvinnor och män på samma enhet. Det är
              många gånger påfrestande för kvinnorna och försvårar för dem att
              bryta sig ur destruktiva beroendeförhållanden.
            </seg>
          </u>
          <note n="a70a44c1">
            Detta är undertecknat av Birgitta Sevefjord, oppositionsråd (v),
            Inga Pagréus, diakon i Svenska kyrkan, Maria Svensson, fältmotiverare
            i Klara kyrka, Sonja Wallbom, RFHL, Torbjörn Larsson, Ersta diakoni,
            Alexandra Charles, 1,6-miljonersklubben etcetera.
          </note>
          <u who="eva_olofsson_b34e2b" xml:id="i-24b4dac9dbf4c2e7-0" n="7d0ecae1" prev="i-fedd4374139de133-0">
            <seg n="e65adfbe">
              Bakgrunden är att det fanns ett sådant beslut i Helsingforss
              landsting, taget för mer än ett år sedan, och det har inte hänt
              något. Samtidigt har det varit en motion från kd. Jag håller med
              Maria Larsson om att kristdemokrater flera gånger har jobbat med
              de här frågorna, men den motionen besvaras när det gäller en akutmottagning
              för missbrukande kvinnor utsatta för våldtäkt och våld, där man
              hänvisar till att man kan separera väntrummen.
            </seg>
            <seg n="0cc7c774">
              Det är ett sådant tryck och sådan förståelse för frågan. Jag
              tror att vi behöver göra mer. Vi behöver nog göra det, både du
              och jag och alla andra politiker, lyfta och driva frågan och ge
              konkreta förslag, konkreta stöd, konkreta stimulansmedel och åtgärder
              för att just den här gruppen inte ska få vara så utsatt och ha
              det sämsta stödet.
            </seg>
            <seg n="485b1d95">
              Därför skulle jag fortfarande vilja få reda på av Maria Larsson:
              Finns det inte fler åtgärder man kan göra på den nationella nivån?
              Kan man inte se till att det till exempel blir någon form av resursforum,
              att man får verksamheter som kan sprida kunskap? Kan man inte
              se till att det blir riktade pengar för att ge utbildning till
              personalen i missbruksvården om mäns våld mot kvinnor för att
              förbättra stödet och skyddet?
            </seg>
          </u>
          <note type="speaker" n="dc2b83fb">
            Anf. 21 Statsrådet MARIA LARSSON (kd):
          </note>
          <u who="maria_larsson_f0b7f8" xml:id="i-f756e293f93f1914-5" n="ddb641f4">
            <seg n="31f26070">
              Herr talman! När det gäller skillnader mellan kvinnor och män
              så är de ganska stora, inte minst när det gäller insatser i missbrukarvården.
              Det är något jag beklagar djupt. Vi vet att män av tradition har
              lättare att få tillgång till dyrare och mer omfattande behandlingar
              än vad kvinnor har. Jag tror att det är oerhört viktigt och centralt
              att vi har en god statistikinsamling och också kvalitetsjämförelser
              som på ett tydligare sätt kan visa både könsskillnader i missbrukarvården,
              som vi vet finns, och arbeta för en förändring och en förbättring.
              Det ser jag som en viktig uppgift, att förbättra kunskapen om
              skillnader mellan män och kvinnor när det gäller tillgången till
              missbrukarvård.
            </seg>
            <seg n="b71c37c3">
              Men vi gör ganska mycket, Eva Olsson. När vi ändrar lagen om
              socialtjänstens skyldighet att tillhandahålla stöd och hjälp för
              våldsutsatta kvinnor och barn som bevittnar våld skickar vi också
              med stimulanspengar. Stimulanspengar efterfrågades.
            </seg>
            <seg n="9918642a">
              När det gäller resursjourer har jag inte sett att Vänsterpartiet
              har avsatt några särskilda stimulanspengar i sin budget, men det
              är möjligt att det finns gömt någonstans.
            </seg>
            <seg n="c758cb3e">
              Helsingforss läns landstings politik tycker jag att man diskuterar
              lämpligtvis där och inte här.
            </seg>
            <seg n="2d53df40">
              Låt mig återigen påminna om den handlingsplan som är att vänta
              och som kommer att innehålla ytterligare åtgärder. Men det är
              inget som jag kan avisera i dag, utan det får presenteras när
              den är färdig.
            </seg>
            <seg n="14260be2">
              Det finns alltid, på alla politikområden, förbättringspotential.
              Så är det ju. Särskilt i opposition är man aldrig nöjd. Så ska
              det väl vara. Det ska vara en pådrivande kraft. Men jag ser att
              det finns ytterligare förbättringsarbete att göra.
            </seg>
            <seg n="7fff9fc1">
              Låt oss inte glömma att vi faktiskt har gjort en del redan. Jag
              tror att det ska vara till stort gagn för arbetet ute i kommunerna
              att det kommer stimulanspengar och att vi också förbättrar statistikinsamlandet.
            </seg>
          </u>
          <note type="speaker" n="396f4015">
            Anf. 22 EVA OLOFSSON (v):
          </note>
          <u who="eva_olofsson_b34e2b" xml:id="i-d749c1de3f1c1423-1" n="7d0ecae1">
            <seg n="f65459e5">
              Herr talman! Jag kan försäkra statsrådet Maria Larsson att vi
              har avsatt pengar i vår budget till resursjourer. Annars skulle
              jag inte stå här och säga det. Vi har avsatt 20 miljoner. Vi har
              avsatt 55 miljoner till utbildning av socialtjänstens personal,
              personal i missbruksvård och personal som jobbar inom handikappvården,
              just för att vi vill ha riktade utbildningar. För vi tror att
              det är strategiskt att människor har kunskap så de vågar se, vågar
              ställa rätt frågor, kan ge stöd och har rutiner för hur de ska
              hantera det när det här dyker upp.
            </seg>
            <seg n="39266f53">
              Jag hör berättas för mig då och då att där människor med missbruksproblem
              får bostad bor det par och man råkar ut för våld. Kvinnan kanske
              flyttar på sig ett tag. Man flyttar isär. Sedan kommer kvinnan
              tillbaka. Man känner sig ganska frustrerad. Man skulle behöva
              ha mer stöd och kunskap, behöva ha flera handlingsalternativ.
            </seg>
            <seg n="43de6140">
              Det är bra att vi har förstärkt socialtjänstlagen. Det har vi
              tyckt jättelänge. Jag skulle bli oerhört besviken på den här regeringen
              om den helt hade slutat med det jobb som vi har jobbat ihop i
              Vänsterpartiet men också med Socialdemokraterna och Miljöpartiet
              i många år. Jag har förväntningen att man ska fortsätta att jobba
              med frågorna. Men jag tror att man måste vara betydligt mer konkret.
            </seg>
            <seg n="0ded0b60">
              För det finns så mycket fördomar och ett synsätt som är moralistiskt
              när det gäller kvinnor med pågående missbruksproblem: Om du har
              missbruksproblem vet du väl att du åker på stryk om du umgås med
              de andra strulputtarna som missbrukar. Sluta med ditt missbruk
              först innan vi kan göra något!
            </seg>
            <seg n="76115913">
              Hela det samhälleliga synsättet när det gäller kvinnor med missbruksproblem
              med att det är mycket mer skamligt för en kvinna att fastna i
              missbruk än för en man gör att vi måste, tror jag, ha väldigt
              tydliga och konkreta insatser för att ge stöd till kvinnorna.
              Jag tror att vi måste rikta och öronmärka stödet just för att
              lyfta upp skyddet och stödet till den här gruppen kvinnor som
              far så illa.
            </seg>
          </u>
          <note type="speaker" n="0d4760c7">
            Anf. 23 Statsrådet MARIA LARSSON (kd):
          </note>
          <u who="maria_larsson_f0b7f8" xml:id="i-f756e293f93f1914-6" n="ddb641f4">
            <seg n="8825eed4">
              Herr talman! Grunden för den här debatten, som primärt handlar
              om missbrukarproblematiken, är delvis att missbrukarvården har
              rustats ned väldigt mycket under en lång rad av år, under den
              långa rad av år då bland annat Eva Olofssons parti har suttit
              vid regeringsmakten. Väldigt lite har gjorts för att vända den
              trenden. Det är beklagligt, och det är tråkigt. Därför befinner
              vi oss i en situation där naturligtvis en del grupper ramlar mellan
              stolarna.
            </seg>
            <seg n="0c932ba0">
              När det gäller kvinnor med missbruk och som utsätts för våld
              kan jag hålla med om att det finns en fördomsfullhet gentemot
              de kvinnorna ibland. Så ska det naturligtvis inte vara. Låt mig
              säga det och tydligt markera det.
            </seg>
            <seg n="c6b072ba">
              Det finns också en problematik att kvinnojourer inte kan ta emot
              kvinnor med missbruksproblem, av förståeliga skäl. Det gör att
              de hamnar i ett mellanläge där det ibland inte finns något skyddsnät
              och där fallet mellan stolarna kan bli väldigt hårt.
            </seg>
            <seg n="14fb11e4">
              Återigen: Vi är angelägna om att socialtjänstens uppgift och
              uppdrag ska vara tydligt, också gentemot kvinnor med missbruk.
              Det är därför vi skrev särskilt om dem som en grupp när vi lade
              fram propositionen som nu har behandlats. Det är viktigt. Det
              är ett led i de åtgärder som regeringen redan har vidtagit, och
              som sagt var, ytterligare åtgärder kommer.
            </seg>
            <seg n="70ebe6be">
              Till det kommer jag att återkomma i handlingsplanen som kommer
              att presenteras under hösten. Jag tror att Eva Olofsson kan se
              fram emot ytterligare förslag som pekar i en stärkande riktning
              för många kvinnor i olika utsatta situationer.
            </seg>
          </u>
          <note n="0aac5160">
            Överläggningen var härmed avslutad.
          </note>
          <note n="b74d5eb0">
            8 § Svar på interpellation 2006/07:540 om den byråkratiska miljöprövningen
          </note>
          <note type="speaker" n="13d0a8a1">
            Anf. 24 Miljöminister ANDREAS CARLGREN (c):
          </note>
          <u who="unknown" xml:id="i-31108b1d9e44bf20-0" n="77257319">
            <seg n="32ccb845">
              Herr talman! Ulla Löfgren har frågat mig vilka konkreta regelförenklingar
              jag avser att ta initiativ till för att påskynda miljöprövningsprocesserna
              för gruvnäringen i Västerbotten.
            </seg>
            <seg n="d8ece3a3">
              Inom regeringen pågår just nu ett intensivt arbete för att förenkla
              och förtydliga miljölagstiftningen för att minska de svenska företagens
              administrativa kostnader.
            </seg>
            <seg n="7bbf290c">
              Regeringen har som mål att företagens administrativa kostnader
              för samtliga statliga regelverk ska minska med minst 25 procent
              till hösten 2010. Avsikten är att regelförenklingsarbetet ska
              leda till en märkbar förändring i företagens vardag.
            </seg>
            <seg n="07353a07">
              Etableringar i gruvverksamhet prövas enligt både minerallagen
              och miljöbalken. Enligt minerallagen ges bearbetningskoncession
              om en fyndighet sannolikt kan tillgodogöras ekonomiskt och om
              fyndighetens belägenhet och art inte är olämplig.
            </seg>
            <seg n="66f740ce">
              Vid denna prövning tillämpas både de grundläggande och de särskilda
              bestämmelserna om hushållning med mark och vatten i 3 och 4 kap.
              miljöbalken. Vid den senare mer detaljerade tillståndsprövningen
              enligt miljöbalken tillämpas inte hushållningsbestämmelserna i
              miljöbalken då detta redan skett vid koncessionsprövningen enligt
              minerallagen. Denna ordning bedöms vara praktisk och effektiv
              för utvinning av de mineral som är industriellt användbara och
              vars framletande genom prospektering och utvinning är komplicerad
              och resurskrävande tekniskt, ekonomiskt och miljömässigt.
            </seg>
            <seg n="f3f13b15">
              Jag instämmer med Ulla Löfgren att varje nytt gruvprojekt även
              fortsättningsvis ska föregås av en ordentlig miljöprövning, och
              jag bedömer att det finns möjligheter att förenkla miljöprövningen
              av olika verksamheter.
            </seg>
            <seg n="3be4e009">
              Regeringen avser inom kort att besluta om en utredning med uppdrag
              att se över och föreslå förändringar för ett mer samordnat system
              för miljökonsekvensbeskrivningar. Syftet med en sådan översyn
              ska vara att förbättra samordningen mellan bestämmelserna om miljökonsekvensbeskrivningar
              i 6 kap. miljöbalken och andra lagar, bland annat minerallagen.
              Avsikten är att en sådan samordning ska minska onödigt dubbelarbete
              och öka effektiviseringen av prövningen.
            </seg>
            <seg n="ebce9796">
              Samma utredning kommer också att ges i uppdrag att se över instansordningen
              för prövningen av de största miljöfarliga verksamheterna de som
              kallas A-verksamheterna. Detta bedöms bidra till att handläggningen
              både vid länsstyrelserna och vid domstolarna kan effektiviseras.
            </seg>
            <seg n="6bce9d1c">
              När det gäller handläggningstiderna i miljödomstol har även den
              tidigare regeringen genom propositionen En effektivare miljöprövning
              det var proposition 2004/05:129 genomfört en rad förenklingar.
              Regeringen avser att under 2008 utvärdera om de under 2005 beslutade
              förändringarna har medfört kortare handläggningstider.
            </seg>
          </u>
          <note type="speaker" n="ce424b39">
            Anf. 25 ULLA LÖFGREN (m):
          </note>
          <u who="ulla_lofgren_fb867d" xml:id="i-bf37f1cf71009624-0" n="24eff898">
            <seg n="eecc9a67">
              Herr talman! Jag vill tacka miljöministern för svaret. Anledningen
              till att jag har tagit upp frågan om de långdragna miljöprövningsprocesserna
              för gruvindustrin och det gäller givetvis även många andra verksamheter
              är att det tycks råda en utbredd uppfattning om att miljöprövningen
              till stor del handlar om byråkrati som alltså inte bidrar till
              bättre miljösatsningar eller miljölösningar. Därmed blir miljöprövningsprocessen
              i Sverige till en konkurrensnackdel, åtminstone för gruvindustrin.
            </seg>
            <seg n="6243ddf3">
              Många utländska prospekteringsföretag har etablerat sig i Sverige,
              men det är inte bara Sverige som är intressant. Även vårt grannland
              Finland har stora mineraltillgångar eftersom det faktiskt är samma
              malmbas som går över på andra sidan. Finland undersöks nu också
              av prospekteringsföretag. Även där öppnas nya gruvor till följd
              av den prospektering som pågår. Skillnaden är att miljöprövningsprocessen
              i Finland bara tar mellan en tredjedel och hälften så lång tid
              som i Sverige.
            </seg>
            <seg n="2504c260">
              Var kan man tänka sig att de utländska investerarna helst lägger
              sina pengar? Givetvis där de snabbare börjar få avkastning på
              investeringarna!
            </seg>
            <seg n="082c64f3">
              Herr talman! En viktig skillnad mellan Sverige och Finland är
              att man i Finland kan få besked från myndigheterna. I Sverige
              upplever man att det är en mängd tidsödande samråd med länsstyrelsen
              som inte leder någon vart annat än till nya ofruktsamma samråd.
              I sanningens namn ska sägas att det är skillnad mellan länsstyrelserna,
              men även det måste ju vara någonting som regeringen bör titta
              på och försöka ändra på. Likheten inför lagen måste ju gälla även
              i länsstyrelsernas myndighetsutövning.
            </seg>
            <seg n="267c9a01">
              Enligt lagen ska den enskildes och det allmännas intressen vägas
              samman. Ibland upplever man att myndigheterna har glömt bort den
              enskildes intressen. Regeringen kanske i regleringsbrevet borde
              trycka hårdare på att man ska ta hänsyn till bägge parternas intressen.
            </seg>
            <seg n="6f34f939">
              Herr talman! Den mängd papper som ofta helt i onödan produceras
              under prövningsprocessen påverkar också prövningen i miljödomstolarna
              eftersom domarna måste läsa in sig på allt detta material. Därvid
              blir även handläggningstiderna i miljödomstolarna onödigt tidskrävande.
              Miljödomstolen i Umeå är underbemannad och har stora balanser,
              vilket ger ytterligare fördröjningar. Även det faktum att andra
              myndigheter inte kommer in i tid med sina yttranden till domstolen
              ger onödiga fördröjningar. Ibland sker överklaganden till regeringen,
              och även där kan beredningen bli utdragen innan besked lämnas.
            </seg>
            <seg n="d0d6131d">
              För att få en så snabb process som möjligt måste varje instans
              lägga sig vinn om att vara så effektiv som möjligt. Ju klarare
              lagstiftning och bättre regler, desto lättare är det ju så klart!
            </seg>
            <seg n="609729dc">
              Herr talman! Jag har i likhet med miljöministern konstaterat
              att den förra regeringen påbörjade förenklingsarbetet. Av svaret
              på min interpellation förstår jag att den nya regeringen har för
              avsikt att förenkla ytterligare, och det är jättebra.
            </seg>
            <seg n="f61e31b4">
              Naturvårdsverket lämnade 2004 till den förra regeringen ett förslag
              på förenklingar. Stämmer det att den nya regeringen nu äntligen
              tänker fatta beslut om dessa förenklingar? Jag har sett ett utkast
              till Svensk författningssamling. Är det någonting som kommer att
              genomföras?
            </seg>
          </u>
          <note type="speaker" n="d31a5686">
            Anf. 26 Miljöminister ANDREAS CARLGREN (c):
          </note>
          <u who="unknown" xml:id="i-31108b1d9e44bf20-1" n="77257319">
            <seg n="5b71d1bf">
              Herr talman! Vi är helt överens, Ulla Löfgren och jag, om hur
              viktigt det är att verkligen ha en bra miljöprövning och att den
              ska se till att man klarar miljökraven. Det är dock också viktigt
              att säga att miljöprövningen ska testa att man klarar miljökraven.
              Den ska inte vara till för att testa om man klarar segdragen och
              i värsta fall olidlig byråkrati. Därför är det regeringens mening
              att vi verkligen ska se till att minska företagens administrativa
              kostnader med minst en fjärdedel till hösten 2010.
            </seg>
            <seg n="e30d74ad">
              Vi har också, med det arbete som regeringen lägger upp, tänkt
              gå igenom och också kvantitativt noga följa upp att vi verkligen
              har lyckats nå det målet. Jag ska också se till att vi bidrar
              med vår del på miljöområdet. Det ligger i miljöns intresse att
              vi lyckas med det.
            </seg>
            <seg n="87c6185f">
              Ulla Löfgren frågade mig om vi nu också planerar förenklingar
              i förordningarna som gäller när man söker tillstånd för miljöfarlig
              verksamhet. Det stämmer helt! Vi har förberett ett beslut som
              vi ska se till att fatta inom kort. Det ska leda till enklare
              regler samtidigt som vi upprätthåller de rätta miljökraven.
            </seg>
            <seg n="ec3ccbcc">
              Miljöbalkskommittén lade redan för några år sedan fram ett förslag
              om att man skulle kunna förbättra miljöprövningen. Där sades att
              det bästa var att prövningen i första instans skulle ske på länsstyrelsen,
              helst några länsstyrelser, och att man där skulle kunna ha så
              bra kompetens att man sedan kunde låta miljödomstolen koncentrera
              sig mer på renodlad tvistelösning. Jag tycker att det är en mycket
              intressant inriktning, för då kan man se till att väntetiderna
              blir kortare. Vi kan se till att det finns rätt kompetens på rätt
              ställe och att man ändå kan upprätthålla de miljökrav som är viktiga.
            </seg>
            <seg n="e1a0666a">
              När nu regeringen inom kort tillsätter en utredning för att arbeta
              igenom hela synsättet med miljöprövningen kommer det att vara
              en viktig grund för utredningen.
            </seg>
          </u>
          <note type="speaker" n="d224140f">
            Anf. 27 ULLA LÖFGREN (m):
          </note>
          <u who="ulla_lofgren_fb867d" xml:id="i-bf37f1cf71009624-1" n="24eff898">
            <seg n="05f18a67">
              Herr talman! Jag tycker att det som miljöministern säger verkar
              intressant. Jag har läst en forskningsrapport som heter Miljöregler
              hinder för utveckling och god miljö? Den är från 2004 och är skriven
              av Lars Emmelin vid Blekinge Tekniska Högskola. Jag antar att
              miljöministern har läst den.
            </seg>
            <seg n="5fa6aa93">
              Man kan undra om vi är inne på rätt spår. Lars Emmelin tycker
              det inte. Han skriver inledningsvis så här: Miljöarbetet i Sverige
              kan förefalla inne på två olyckliga spår. Det ena leder via okoordinerade
              regelverk och detaljbyråkrati till rättsosäkerhet, minskat intresse
              för konkreta miljöfrågor och minskad respekt för miljöomsorg.
              Det andra leder via diffust formulerade miljömål och hållbarhetsretorik
              in i symbolpolitik; verkningslös eller i värsta fall kontraproduktiv.
              Båda medför att krafter slösas, som behövs för att lösa akuta
              eller mera långsiktiga miljöproblem.
            </seg>
            <seg n="5599e568">
              Jag tror att detta i väldigt hög grad beskriver hur det ser ut
              i Sverige. Han tycker alltså att vi behöver se över hela systemet.
            </seg>
            <seg n="45ccd5b1">
              Jag vet ju inte vad den här utredningen ska titta på, men i Naturvårdsverkets
              redovisning till regeringen med förslag på regelförenklingar föreslår
              man bland annat att Miljödepartementet förtydligar verkets uppdrag
              i förordningen (2001:1096) med instruktionen för Naturvårdsverket,
              så att vägledning direkt till verksamhetsutövare inte utesluts.
              Då undrar jag: Ska man tolka det som att Naturvårdsverket ska
              få ge klara besked i stället för hummanden till de sökande, och
              kommer regeringen att ge dem ett sådant förtroende att ge besked,
              som man upplever att myndigheterna i Finland gör?
            </seg>
            <seg n="d71133de">
              Jag har en fråga till. När kommer den här utredningen att vara
              färdig? Jag tror att det är ganska bråttom med det här.
            </seg>
          </u>
          <note type="speaker" n="ae949fe7">
            Anf. 28 BÖRJE VESTLUND (s):
          </note>
          <u who="borje_vestlund_48292a" xml:id="i-677ed72140c4c679-0" n="3f4c595d">
            <seg n="4ddd12a6">
              Herr talman! Jag reagerar lite grann på vad miljöministern säger.
              Han säger att man har kvantifierat målet för regelförenkling.
              Ja, det tycker jag är bra. Jag tycker mig känna igen metoden på
              något sätt. Det är väldigt lätt att kvantifiera. Sedan har jag
              också suttit i denna kammare och lyssnat till föregående opposition
              och dess resonemang om att det här praktiskt taget var bara att
              genomföra. Det skulle gå väldigt snabbt och väldigt effektivt.
              Jag har också erfarenheter från EU-nämnden, där denna fråga dyker
              upp eftersom den också är en EU-fråga. De debatterna handlade
              oftast om inrikespolitik snarare än om EU-politik på den tiden,
              dessvärre.
            </seg>
            <seg n="518893e9">
              Här tycker jag mig ytterligare en gång känna igen hur statsråden
              hanterar de här frågorna. Det är ett utredande, det är ett hummande,
              det är ett diskuterande och det är ett omprövande. Men, herr talman,
              jag vill faktiskt veta lite mer konkret: När kommer förslagen?
              När kan vi förvänta oss att vi får de skarpa förslagen?
            </seg>
            <seg n="bf3ed622">
              Kvantifieringen har vi hört om. Jag är ganska säker på att vilken
              regering som helst av vilken kulör som helst hade fattat ett liknande
              beslut. Om det sedan hade gällt 25 procent, 15 procent, 30 procent
              eller vad det nu hade varit fråga om, det kan vi låta någon annan
              sia om. Men jag är ganska säker på att något liknande, oaktat
              kulör på regering, skulle ha beslutats. Det är ju heller ingenting
              nytt i svensk politik.
            </seg>
            <seg n="1749cba9">
              Det intressanta är då att när man väl har fattat det här beslutet
              så kommer praktiskt taget ingenting i detta sammanhang.
            </seg>
            <seg n="2b8b42d7">
              Jag skulle också vilja ta upp en annan sak. Ibland gör man jämförelser,
              och i synnerhet i den här kammaren brukar man göra jämförelserna
              med andra nordiska länder. Då brukar det finnas andra hakar när
              man tittar på länderna. Några sådana gånger har man också även
              jag själv ska erkänna att jag har gjort det sagt till exempel
              Det är mycket bättre i Danmark eller Det är mycket bättre i Norge.
              Och så konstaterar man att det var så beträffande just den här
              lilla delen. Men totalt sett så var det kanske ännu värre i just
              det landet. Ibland kan det bli fel att jämföra länderna rakt över.
            </seg>
            <seg n="2145afc6">
              Men som sagt: Min huvudfråga gäller fortfarande. När kommer de
              skarpa förslagen inte bara att man ska göra någonting utan att
              det verkligen ska göras någonting som är väldigt konkret? Det
              finns ju trots allt ett antal organisationer både arbetstagarorganisationer
              och näringslivsorganisationer som har tagit fram en del förslag
              som går ganska lätt att lägga fram även på miljöns område, så
              det borde väl inte vara så svårt att få fram en proposition om
              detta, i synnerhet som vi hade en opposition förut som tyckte
              att vi i princip kunde lägga fram detta vid sittande bord.
            </seg>
          </u>
          <note type="speaker" n="609f8001">
            Anf. 29 Miljöminister ANDREAS CARLGREN (c):
          </note>
          <u who="unknown" xml:id="i-31108b1d9e44bf20-2" n="77257319">
            <seg n="4141830e">
              Herr talman! Först vill jag ta upp Ulla Löfgrens kommentar om
              de okoordinerade reglerna och prövningarna. Det är ju en av de
              saker som vi nu äntligen försöker se till att göra någonting åt,
              bland annat när det gäller miljöbalken och plan- och bygglagen,
              där vi arbetar för att samordna det här mera mellan lagstiftningarna.
              Där har jag redan under det första riksdagsåret också lagt fram
              en principproposition till riksdagen som beskriver en enklare
              och tydligare instansordning där det blir färre led när man överklagar.
              Detta lägger redan i starten grunden för mindre byråkrati.
            </seg>
            <seg n="89e2efc5">
              Det är också svaret när det gäller frågan om Naturvårdsverket.
              Det stämmer att Naturvårdsverket har lagt fram förslag till regelförenklingar.
              Det stämmer också att Miljödepartementet har utarbetat en rad
              förenklingar när det gäller tillståndspliktiga verksamheter, och
              vi kommer inom kort att kunna ta det beslutet.
            </seg>
            <seg n="94adba2a">
              Det är väl också den kommentar jag har till Börje Vestlunds fråga.
              Det var kanske lite svårt att förstå bakgrunden. Man brukar ju
              säga att det är bra att se till att ha torrt på fötterna när man
              hoppar på. Jag kan bara konstatera att man så tidigt som 1999
              tillsatte en utredning om den nya miljöbalken, men de förra regeringarna,
              i pluralis, lyckades inte ordna den under två mandatperioder.
            </seg>
            <seg n="1bd47dc7">
              Nu kommer vi att lägga fram det förslaget under vår första mandatperiod.
              Vi har dessutom redan lagt fram en proposition i riksdagen som
              lägger grunden för detta.
            </seg>
            <seg n="48c0183e">
              När det gäller en del av regelförenklingarna lades förslagen
              fram för ett par år sedan. Den förra regeringen hann aldrig lägga
              något sådant ordentligt förslag. Vi kommer att göra det, förmodligen
              under mitt första ministerår. Jag har alltså ett ganska gott kredd
              att visa upp. Jag tycker att det var ett alldeles utmärkt anförande
              som Börje Vestlund höll, och jag tycker att det gärna kan skickas
              vidare till de tidigare statsråden i de förra regeringarna, som
              då leddes av Socialdemokraterna.
            </seg>
          </u>
          <note type="speaker" n="359b769f">
            Anf. 30 ULLA LÖFGREN (m):
          </note>
          <u who="ulla_lofgren_fb867d" xml:id="i-bf37f1cf71009624-2" n="24eff898">
            <seg n="1bda99ae">
              Herr talman! Jag är inte så insatt i den här lagstiftningen,
              kan jag väl erkänna, men jag vet att i den svenska modellen har
              vi både en stor och en liten miljökonsekvensbeskrivning. Jag förstod
              inte riktigt av miljöministern om den kommer att försvinna eller
              om den kommer att vara kvar. I andra länder har man först en screening
              som pekar ut vad som är viktigt att göra miljökonsekvensbeskrivning
              om, och då har man en miljökonsekvensbeskrivning.
            </seg>
            <seg n="7006e04f">
              Jag hoppas och tror att miljöministern har förstått hur angeläget
              det är att det blir en snar förändring inom det här området, och
              därför är jag fortfarande nyfiken på när den här utredningen ska
              vara klar. För företagen är det ju inte miljökraven som är betungande,
              utan det är den utdragna processen och brist på besked. Därför
              är det viktigt att den utredning som regeringen nu tillsätter
              arbetar snabbt.
            </seg>
            <seg n="2ed9a503">
              Vi behöver ju inte uppfinna hjulet en gång till. Det finns en
              mängd erfarenhet runt omkring i världen. Bedömning av miljökonsekvenser
              inför myndighetsprövning har funnits internationellt i 35 år,
              men endast en kort tid i Sverige. Vår lösning behöver ju inte
              vara unik för att bli bra. Så när kommer förslagen?
            </seg>
            <seg n="f65b804b">
              Jag vill också tacka miljöministern, för jag tror att han har
              förstått hur betydelsefull den här frågan är för svensk gruvindustri
              och för svenskt näringsliv över huvud taget, och därmed också
              för Sverige. Därför är jag säker på att det kommer bra förslag.
              Jag vill också passa på att inbjuda ministern till Västerbotten
              och till besök i gruvindustrin. Varför inte komma till Umeå den
              23 augusti, då det blir en gruvdag? Välkommen till Västerbotten,
              och tack för debatten!
            </seg>
          </u>
          <note type="speaker" n="1651f20d">
            Anf. 31 BÖRJE VESTLUND (s):
          </note>
          <u who="borje_vestlund_48292a" xml:id="i-677ed72140c4c679-1" n="3f4c595d">
            <seg n="dc52cefc">
              Herr talman! Jag vill bara säga att miljöministern alltid är
              välkommen till Helsingfors!
            </seg>
            <seg n="5da8c607">
              Det jag ville säga i mitt anförande är att det här ju är en ambition
              som jag tror att vi är ganska eniga om, nämligen att vi ska minska
              regelverket i företagen. Det finns väl ingen som kan säga att
              inte ambitionerna funnits. Sedan har det funnits problem i det
              här fallet liksom i många andra fall, och det är väl det som är
              lite talande.
            </seg>
            <seg n="b3982351">
              Ja, det är sant att det finns en del utredningar gjorda på området,
              men det kanske var mer komplicerat än när man bara såg regelverket.
              Man såg att det inte fungerade och kunde beskriva det på samma
              sätt som Ulla Löfgren gjort genom att konstatera att här finns
              ett uppenbart problem.
            </seg>
            <seg n="9097213d">
              Sedan ska problemet lösas, men det visar sig kanske inte vara
              så enkelt som när man sitter i detta hus eller på andra sidan
              vattnet och tänker: Vi har ett problem, och det måste lösas snabbt.
              Då inser man att det faktiskt kan medföra en rad konsekvenser,
              vilket ju är problemet med en del av regelverket.
            </seg>
            <seg n="a1879e8c">
              Jag tycker att man har en del på fötterna. Jag skulle kunna dra
              upp många saker. På miljöns område har det, precis som Ulla Löfgren
              säger, utretts länge eftersom det är en komplicerad materia där
              det gäller att ta hänsyn till många olika saker. Jag skulle kunna
              ge exempel från många områden där förenklingar gjorts. Det gäller
              hanteringen av skatteinbetalningar och mycket annat. Där har det
              faktiskt gjorts en lång rad förändringar.
            </seg>
            <seg n="02515e6b">
              OECD har granskat Sverige och konstaterat att det finns ett par
              brister. Det är dock inte takten i regelförenklingen som man kritiserat
              utan övervakningen av hur systemet fungerat sedan förändringen
              genomförts. Det har man alltså gjort.
            </seg>
            <seg n="05037f3a">
              Det kanske är så att man helt enkelt sitter i samma båt när det
              gäller denna fråga. Det är mycket tal om att-satser, men mindre
              om när det hela ska genomföras. Det var det jag efterfrågade.
            </seg>
          </u>
          <note type="speaker" n="212fa0d9">
            Anf. 32 Miljöminister ANDREAS CARLGREN (c):
          </note>
          <u who="unknown" xml:id="i-31108b1d9e44bf20-3" n="77257319">
            <seg n="f6595b1b">
              Herr talman! Jag ska svara på Ulla Löfgrens frågor. Det stämmer
              att jag inte kommenterade kravet på förenkling och samordning,
              framför allt när det gäller miljökonsekvensbeskrivningen. Det
              är mycket riktigt så att den utredning som vi inom kort ska tillsätta
              också ska titta på just samordning av miljökonsekvensbeskrivningarna
              enligt olika lagar. Det är meningen att utredningen ska vara klar
              i och med utgången av 2008 för att vi sedan ska kunna förbereda
              och lägga fram förslaget.
            </seg>
            <seg n="fa8bb045">
              Eftersom jag tycker om både Västerbotten och Norrland är det
              klart att jag ser fram emot att komma dit. Helsingfors ser jag
              ofta; det är en fin stad.
            </seg>
            <seg n="20f5e81f">
              Nu säger Börje Vestlund att vi är ense om ambitionerna, och det
              är ju gott det. Då är det möjligt att skillnaden helt enkelt bara
              ligger i förmågan att kunna göra någonting åt ambitionerna. Jag
              konstaterar att vi redan börjat lägga fram förslagen. De finns
              i riksdagen. De beslutas vid departementet. Vi kommer inom kort
              med ytterligare förslag. Under denna mandatperiod kommer vi att
              kunna lägga fram de förslag som den förra regeringen inte klarade
              av att lägga fram ens under två mandatperioder.
            </seg>
            <seg n="306270ab">
              Jag tror därför att det i den jämförelse som kommer att göras
              när vi närmar oss nästa val blir ganska uppenbart för svenska
              folket vilka som både hade ambitionen att förenkla och dessutom
              förmågan att genomföra förslagen, att göra något i verkligheten.
            </seg>
          </u>
          <note n="0aac5160">
            Överläggningen var härmed avslutad.
          </note>
          <note n="37e18e42">
            9 § Svar på interpellation 2006/07:557 om regeringens nedskärningar
            på arbetsmiljöområdet
          </note>
          <note type="speaker" n="3e7f99e6">
            Anf. 33 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-31108b1d9e44bf20-4" n="77257319">
            <seg n="723e3503">
              Herr talman! Sylvia Lindgren har frågat mig
            </seg>
            <seg n="107ddfcc">
              Liksom vid interpellationsdebatten den 29 maj vill jag framhålla
              att regeringen anser att arbetsmiljöområdet är mycket viktigt,
              inte minst för att frågorna har nära beröring med regeringens
              övergripande prioritering att bryta utanförskapet.
            </seg>
            <seg n="2f577047">
              Goda arbetsförhållanden förebygger utslagning på grund av ohälsa
              och olycksfall och gör det möjligt för människor att vidareutvecklas
              i sitt yrkesliv. Samtidigt skapar en bra arbetsmiljö förutsättningar
              för människor som inte arbetar på grund av ohälsa, funktionshinder
              eller dylikt att ta sig in på arbetsmarknaden.
            </seg>
            <seg n="85de1184">
              Vad gäller både den första och den andra frågan vill jag återigen
              framhålla att det på arbetsmiljöområdet pågår en översyn av politiken.
              Det är ännu för tidigt att säga vad arbetet kommer att leda fram
              till. En avsikt är dock att det även i arbetsmiljöpolitiken bör
              finnas en koppling till frågorna om utanförskap och målsättningen
              att fler människor ska komma i arbete.
            </seg>
            <seg n="feef05a7">
              Jag är förvissad om att Arbetsmiljöverket kommer att bedriva
              en effektiv och målinriktad tillsynsverksamhet inom ramen för
              de resurser man tilldelas. De besparingar som görs på Arbetsmiljöverket
              görs stegvis och kommer att följas av regeringen. Det kan i sammanhanget
              påpekas att med de anslagsminskningar som regeringen har föreslagit
              kommer verket att ligga på samma anslagsnivå som man gjorde i
              slutet av 1990-talet.
            </seg>
            <seg n="6eb2e9bf">
              Samtidigt bör framhållas att arbetsmiljöpolitik inte enbart handlar
              om anslagen till myndigheterna. Även andra insatser och verktyg
              måste uppmärksammas. Vid en jämförelse med andra länder kan konstateras
              att systemet med regionala skyddsombud inte förekommer annat än
              undantagsvis i andra länder. Det svenska statliga stödet till
              den verksamheten torde således vara ganska unikt.
            </seg>
          </u>
          <note type="speaker" n="7ee3173c">
            Anf. 34 SYLVIA LINDGREN (s):
          </note>
          <u who="sylvia_lindgren_b0e7c9" xml:id="i-42322eafcb92c854-0" n="da189a41">
            <seg n="3000b4c0">
              Herr talman! Tack, arbetsmarknadsministern, för svaret. Ministern
              hade kanske inte behövt läsa upp det, men det tillhör ju ordningen.
              Han hade mer eller mindre ordagrant kunnat hänvisa till svaret
              från en tidigare interpellationsdebatt, nämligen den 29 maj. Ministern
              har inte ens ansträngt sig att formulera om texten. Den är i de
              flesta stycken ordagrann. Det ger med bästa vilja i världen inte
              intrycket att man är intresserad av dessa frågor. Snarare ger
              det ett intryck av nonchalans och det på världsmiljödagen.
            </seg>
            <seg n="00b91af9">
              Herr talman! De regionala skyddsombuden och huvudskyddsombuden
              har på en rad arbetsmiljökonferenser under våren bland annat framhållit
              att det inträffar många olyckor och tillbud. De hade inte behövt
              inträffa om det funnits ett fungerande och systematiskt arbetsmiljöarbete
              på arbetsplatserna. Då skulle skyddsombuden inte ha behövt ta
              till den rätt som de enligt arbetsmiljölagen har, nämligen rätten
              att avbryta ett arbete som innebär omedelbar och allvarlig fara
              för liv och hälsa för arbetskamraterna.
            </seg>
            <seg n="5ff1d912">
              Under 2006 var skyddsombuden i Sverige tvungna att göra 121 skyddsombudsstopp.
              Det är en ökning jämfört med de skyddsombudsstopp som gjordes,
              och som finns registrerade hos Arbetsmiljöverket, under tidigare
              år 72 stopp 2005, 60 stopp 2004, 57 stopp 2003. Arbetsmarknadsministern
              uttalar gärna att det ska löna sig att arbeta. Delar ministern
              min uppfattning att det också måste löna sig att arbeta under
              säkra förhållanden?
            </seg>
            <seg n="ab626484">
              Enligt EU-kommissionen behövs insatser både på europeisk och
              nationell nivå. Den nya strategin syftar till att få ned arbetsolyckorna
              med 25 procent till 2012. Om man välvilligt försöker analysera
              de debatter på arbetsmiljöområdet som arbetsmarknadsministern
              deltagit i den senaste tiden visar det sig att ministern håller
              samma envisa linje utanförskapet.
            </seg>
            <seg n="615fdfcc">
              När det gäller EU:s europeiska strategi hänvisas det till att
              regeringen nu håller på med en nationell handlingsplan där även
              arbetsmarknadens parter ska vara med. När ska det arbetet egentligen
              komma i gång? Har man över huvud taget kallat samman arbetsmarknadens
              parter? Och vad gäller utanförskapet finns det väl i dag många
              på arbetsmarknaden som också befinner sig i ett utanförskap, inte
              minst på grund av dålig arbetsmiljö.
            </seg>
            <seg n="cdb60fa8">
              Det är ganska enkelt att konstatera dels att strategin i huvudsak
              endast tar upp direkta arbetsskador, inte något som gäller just
              arbetssjukdomar, dels att det är en förenkling av regelverket.
              Hur ser ministern på det arbetet? Vill arbetsmarknadsministern
              flytta fram positionerna i stället för att dra ned på ambitionerna
              och i så fall hur? Inget av detta kommer fram i interpellationssvaret.
            </seg>
            <seg n="d5996c63">
              Det finns i dag en avsaknad av en övergripande strategi för hållbar
              utveckling och trepartssamverkan. Statistiken, framför allt gällande
              arbetssjukdomar, är bristfällig. Utbildningsnivån sjunker och
              därmed kunskapsnivån. Forskningsresurserna minskar. Den arbetsplatsnära
              forskningen tas bort. Regelverket ska skäras ned. Det är åtgärder
              som den borgerliga regeringen med arbetsmarknadsministern i spetsen
              vidtar och som leder i helt fel riktning.
            </seg>
            <seg n="7e978a98">
              Kan man säga att man är intresserad av arbetsmiljöarbetet när
              man agerar på det viset?
            </seg>
          </u>
          <note type="speaker" n="f6ed98b3">
            Anf. 35 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-31108b1d9e44bf20-5" n="77257319">
            <seg n="f38179da">
              Herr talman! Som jag sade nyss, och som jag sade i en motsvarande
              debatt den 29 maj, bereds frågan i Regeringskansliet. Regeringen
              avser att återkomma med ytterligare information och diskussion,
              bland annat i kammaren, under hösten.
            </seg>
          </u>
          <note type="speaker" n="c6f2f820">
            Anf. 36 SYLVIA LINDGREN (s):
          </note>
          <u who="sylvia_lindgren_b0e7c9" xml:id="i-42322eafcb92c854-1" n="da189a41">
            <seg n="020e6328">
              Herr talman! Det är lite nonchalant att svara på det viset, att
              frågan bereds. Det händer ingenting. På andra områden, till exempel
              i fråga om Arbetslivsinstitutet, var man snabb som sjutton med
              att ta bort resurserna. Det gjordes inte ens en konsekvensanalys.
              På det här området säger man: Vi ska se vad som händer. Ärendet
              bereds.
            </seg>
            <seg n="82529868">
              Ingenting kommer fram. Samtidigt vet vi att det behövs mer resurser
              inom arbetsmiljöområdet. Friska arbetsplatser ger friskare människor.
              Nyckeln till det är det förebyggande arbetsmiljöarbetet, vilket
              bland annat skyddsombuden verkar för genom sitt uppdrag.
            </seg>
            <seg n="949e7bf6">
              Vi ska inte acceptera olyckor, belastningsskador och stress som
              sliter ut människor. Att inte förebygga ohälsa är en farlig väg.
              Ministern framhåller bara sitt mantra om utanförskapet.
            </seg>
            <seg n="48e286b6">
              Jag måste kommentera det som sägs om regionala skyddsombud i
              sammanhanget, eftersom ministern inte tycks vara villig att diskutera
              arbetsmiljöfrågorna när man går vidare i detta. Med stolthet pratar
              man om RSO. Det är bra att vi har haft ett förebyggande och framåtriktat
              arbetsmiljöarbete. De regionala skyddsombuden, alltså RSO, har
              haft en stor och viktig del i detta. Det har också rönt intresse
              från andra delar av världen. Inte minst Sydafrika har tittat mycket
              på detta. I Norge och på flera olika ställen i världen har man
              gjort detsamma.
            </seg>
            <seg n="b2facd34">
              Man får i det sammanhanget inte heller glömma att det är tack
              vare det statliga bidraget och arbetsmiljölagen, som gör det möjligt
              för regionala skyddsombud att verka, som vi även i det sammanhanget
              har våra kollektivavtal. Det här saknas i många länder. Det kan
              också göra det svårare att få i gång en sådan verksamhet som de
              regionala skyddsombuden ansvarar för och jobbar med. Men visst
              är det ett gott exempel att sprida vidare. Det ska vi naturligtvis
              göra med stolthet.
            </seg>
            <seg n="4370df4d">
              Det har varit en förmån och en fördel för oss att vi har legat
              i framkant när det gäller arbetsmiljöarbetet. Det är därför det
              är så många som är frustrerade och med oro ser hur utvecklingen
              går. Den går åt fel håll. Ministern tror väl inte på fullaste
              allvar att stora nedskärningar på Arbetsmiljöverket inte drabbar
              verksamheten. Det är här trovärdigheten i regeringens agerande
              sätts ur spel. När en rad tjänster försvinner, däribland flera
              inspektörer, påverkar det verksamheten i högsta grad.
            </seg>
            <seg n="bc5386cd">
              I interpellationssvaret vill man framhålla att man ska följa
              utvecklingen och att det är för tidigt att avgöra vad som ska
              sägas och vad som ska bli nästa steg. Vänta och se tycks vara
              den modell enligt vilken regeringen jobbar på detta område. Men
              man är tydligen inte helt ute när man i vissa områden vill ta
              bort olika verksamheter i detta. Forskning i världsklass duger
              inte. 420 anställda sparkas när ALI läggs ned. Man ställer sig
              frågan: Varför lägger regeringen ned ett av världens ledande institut
              inom forskning om arbetslivet? Det motiv som regeringen redovisar
              är att man vill effektivisera den statliga administrationen som
              ett led i minskningen av den statliga byråkratin, men ingen beredning
              har föregått beslutet. Inte heller har någon konsekvensanalys
              gjorts.
            </seg>
          </u>
          <note type="speaker" n="fa1aa80a">
            Anf. 37 EVA-LENA JANSSON (s):
          </note>
          <u who="eva-lena_jansson_69cbd8" xml:id="i-563469322094bf65-3" n="ac5199f3">
            <seg n="a153adfb">
              Herr talman! Sylvia Lindgren har väckt en viktig fråga. Redan
              förra veckan debatterade vi på ett liknande sätt frågan om regeringens
              nedskärningar på arbetsmiljöområdet.
            </seg>
            <seg n="97035bce">
              Nästa vecka kommer många ungdomar att gå ut på sitt första sommarjobb.
              Många kommer dessvärre att skada sig på sitt arbete i sin första
              kontakt med arbetslivet. I det här läget, när många ungdomar kommer
              ut i sitt första arbete, säger regeringen att det förebyggande
              arbetsmiljöarbetet och analysen av hur arbetsmiljön ser ut inte
              är prioriterat. Det är inte prioriterat, för Arbetsmiljöverket
              behöver tydligen inte så många inspektörer som kan stötta på små
              och medelstora företag, där den kompetens som man skulle önska
              på arbetsmiljöområdet inte alltid finns.
            </seg>
            <seg n="0fd9c8a6">
              Därför vore det intressant att höra vilka åtgärder arbetsmarknadsministern
              tänker vidta för att förbättra arbetsmiljöarbetet på arbetsplatserna,
              vilket, herr talman, han inte säger i debatten och inte heller
              sade förra veckan. Han avvaktar och ska väl förmodligen se hur
              många skador som uppstår och hur många som kommer att bli sjuka
              på grund av sitt arbete. Sedan ska han återkomma.
            </seg>
            <seg n="05a94f42">
              Jag tycker inte heller att det är ett svar att säga att vi är
              nere på 1990-talets budgetars nivå. Det är inget svar, för det
              är fler människor ute i arbete i dag än det var i slutet på 90-talet.
              Därmed tror jag också att det är viktigt att man har en ordentlig
              analys över arbetsmiljösituationen.
            </seg>
            <seg n="2a808a1b">
              Ministern säger att man minskar på byråkratin. Men ibland är
              det bra med byråkrati. Man ska inte glömma bort att det är viktigt
              att konstatera att det finns någon som följer lagar och regler
              i landet. Om man inte har inspektörer på de platser där det inte
              finns skyddsombud eller kollektivavtal, vem ska då se till att
              lagen efterlevs? Jag har påpekat detta tidigare, och jag vet att
              många skyddsombud som i dag efterfrågar Arbetsmiljöverkets hjälp
              inte kan få den, på grund av att man nu drar ned på deras verksamhet.
            </seg>
          </u>
          <note type="speaker" n="5e75136d">
            Anf. 38 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-31108b1d9e44bf20-6" n="77257319">
            <seg n="6c533d6f">
              Herr talman! Jag läste följande på Eva-Lena Janssons blogg på
              förmiddagen: Och eftersom alla interpellationsdebatter är öppna
              för andra ledamöter så kan det bli en lång kväll för Littorin.
              Jag inser att det är strategin.
            </seg>
            <seg n="ffb33306">
              Sedan den 6 oktober har jag haft 78 interpellationer, i det här
              ämnet senast för exakt en vecka sedan. Som jag sade då, och som
              jag sade nyss, bereds frågan i Regeringskansliet, och regeringen
              avser att återkomma med ytterligare information och diskussion
              i frågan under hösten.
            </seg>
          </u>
          <note type="speaker" n="85efd196">
            Anf. 39 SYLVIA LINDGREN (s):
          </note>
          <u who="sylvia_lindgren_b0e7c9" xml:id="i-42322eafcb92c854-2" n="da189a41">
            <seg n="227620c4">
              Herr talman! Oppositionens roll och oppositionens verktyg är
              att ställa interpellationer till statsråd. Då förväntar man sig
              också att få hövliga svar. Det känns lite magstarkt nej, inte
              lite, mycket magstarkt när man bara skriver av tidigare svar och
              inte har något nytt att komma med när det gäller dessa ack så
              viktiga frågor.
            </seg>
            <seg n="4c99fd32">
              När det gäller arbetsmiljötillsynen inom till exempel näringarna
              skogsbruk, jordbruk och trädgård vet vi att Arbetsmiljöverket
              planerar att drastiskt minska resurserna. Det är naturligtvis
              mycket oroande. Arbetsmiljöverkets plan är att enbart ha ett reducerat
              antal inspektörer i dessa näringar. Man drar också ned på handläggning
              och central tillsyn.
            </seg>
            <seg n="79fd51f4">
              Herr talman! Det här är följder av regeringens prioriteringar
              och minskningen av anslagen till Arbetsmiljöverket. Skogsbruk,
              jordbruk och trädgård är näringar med hög frekvens av olyckor
              och belastningsskador. Till detta kommer naturligtvis också exponering
              för kemiska ämnen, vibrationer och mycket varierande klimat.
            </seg>
            <seg n="6b57d7ec">
              Jag tycker att det är lovvärt att folk ska ha jobb. Jag tycker
              att det är rätt. Det är alldeles utmärkt att vi får fler människor
              i arbete. Men jag tycker att det är bedrövligt att man i nästa
              andetag minskar resurserna till Arbetsmiljöverket, de regionala
              skyddsombuden och inspektörerna och det förebyggande olycksfalls-
              och hälsoarbetet. Då kan man långt ifrån säga att man står för
              arbetsmarknadens positiva arbete när det gäller friskvård och
              arbetsmiljö. Det här är ett trepartsarbete. Samhället har ansvar
              när det gäller hälsoarbetet.
            </seg>
          </u>
          <note type="speaker" n="b22dd68b">
            Anf. 40 EVA-LENA JANSSON (s):
          </note>
          <u who="eva-lena_jansson_69cbd8" xml:id="i-563469322094bf65-4" n="ac5199f3">
            <seg n="7f7b99bb">
              Herr talman! Jag tackar Sylvia Lindgren. Du visar ett djupt och
              stort engagemang i dessa frågor, vilket dessvärre arbetsmarknadsministern
              inte gör.
            </seg>
            <seg n="4774485e">
              Att jag på min blogg gissar att det kommer att kunna bli en lång
              debatt i dag beror på att vi är många socialdemokrater som har
              ett djupt och stort engagemang i frågor som rör arbetsmarknaden.
              Den borgerliga regeringen har visat att deras engagemang sträcker
              sig till att sänka skatterna för välavlönade. Där finns deras
              engagemang. När man sänker ersättningen för de arbetslösa och
              sjukpensionärerna visar man var man har sitt stora engagemang.
            </seg>
            <seg n="13066d71">
              Sylvia Lindgren har i dag visat vem som har engagemang i arbetsmiljöfrågor.
              Det är inte arbetsmarknadsministern, vilket jag djupt beklagar,
              herr talman.
            </seg>
          </u>
          <note type="speaker" n="5d17c84f">
            Anf. 41 BÖRJE VESTLUND (s):
          </note>
          <u who="borje_vestlund_48292a" xml:id="i-677ed72140c4c679-2" n="3f4c595d">
            <seg n="ee79fb1c">
              Herr talman! Jag hade verkligen inte tänkt begära ordet i debatten.
              Jag hade egentligen bara för avsikt att lyssna på den. Det är
              inte precis dessa frågor som jag brukar debattera här i riksdagen,
              även om jag känner ett djupt engagemang för arbetsmiljöarbetet.
            </seg>
            <seg n="6e4e9e86">
              Mitt skäl till att gå upp i debatten är att interpellationsinstrumentet
              är en del av riksdagens kontrollmakt. Interpellanten får här ett
              svar där det sägs att frågan bereds och att man i övrigt inte
              har några kommentarer för närvarande. Jag måste säga att det är
              nonchalant, arbetsmarknadsministern. Det är på gränsen till vad
              som är riktigt god ton i kammaren.
            </seg>
            <seg n="5a069928">
              Jag tycker ärligt talat att när vi ledamöter ställer frågor och
              vill diskutera, och inte hovsamt skrapa med foten och be om att
              få ytterligare information, utan vill ha konkreta svar på konkreta
              frågor, har vi rätt att få det.
            </seg>
            <seg n="ad873d07">
              Herr talman! På det här området har det skett nedskärningar.
              Det är inte minst internationellt omvittnat att arbetet har gett
              ett bra resultat. Det ger fortfarande bra resultat där man har
              det som en viktig del av arbetsmarknadspolitiken.
            </seg>
            <seg n="8c83c3fb">
              Man vill avrusta eller lägga ned detta. Man kan kalla det vad
              man vill. Men tar man bort resurser från en myndighet är det väl
              ändå så, herr talman, att någon verksamhet blir lidande.
            </seg>
            <seg n="d7970982">
              Jag tror att vi alla här varit med om att fatta beslut mer eller
              mindre villigt, eller kanske ibland helt beräknande, där vi sagt:
              Vi ska faktiskt bara skära bort en liten del. Sedan visar det
              sig när man gör analysen av detta att det inte alls blev så. Det
              var till och med så att verksamheten drabbades.
            </seg>
            <seg n="fdcc938f">
              Vi kallar det gärna för effektivisering, att man ska strama upp
              eller göra någonting annat. Men det är nästan alltid så att verksamheten
              drabbas.
            </seg>
            <seg n="d8514d3c">
              Det här är en verksamhet vi i sammanhanget kan vara stolta över.
              Vi har valt en lite annorlunda väg. Det har också varit så att
              vi har kunnat hålla nere en kanske lite större organisation. Därför
              är stöden till de regionala skyddsombuden så viktiga.
            </seg>
            <seg n="93e83144">
              Huvudanledningen till att jag begärde ordet i debatten är att
              jag inte tycker att det anstår ett statsråd, oaktat vilken regering
              han kommer från, att inte svara på de frågor han får från ledamöterna.
            </seg>
          </u>
          <note type="speaker" n="a8f20ed0">
            Anf. 42 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-31108b1d9e44bf20-7" n="77257319">
            <seg n="a99f3597">
              Herr talman! Sylvia Lindgren och Börje Vestlund tycker att det
              är dumt att jag svarar på samma sätt som jag svarade på den här
              frågan i förra veckan. Det var samma fråga som i förra veckan,
              och självklart kommer det då samma svar.
            </seg>
            <seg n="24910464">
              Den har frågan bereds i Regeringskansliet, precis som jag sade
              tidigare. Byggt på den europeiska arbetsmiljöstrategin vill vi
              nu ta fram en nationell strategi. Vi har all anledning att se
              fram emot en livlig och intensiv debatt om den under hösten.
            </seg>
          </u>
          <note n="0aac5160">
            Överläggningen var härmed avslutad.
          </note>
          <note n="9b7c583f">
            10 § Svar på interpellation 2006/07:518 om sommarjobb
          </note>
          <note type="speaker" n="0fd67d43">
            Anf. 43 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-31108b1d9e44bf20-8" n="77257319">
            <seg n="e494d75e">
              Herr talman! Fredrik Lundh har frågat mig vilka skäl jag har
              till att verka för en avveckling av det statliga stödet för feriearbeten
              samt om jag kommer att lägga fram något annat förslag på hur man
              från statligt håll kan stödja kommuner och landsting att erbjuda
              feriejobb.
            </seg>
            <seg n="465b714e">
              Att lägga resurser på ett område innebär att lägga mindre på
              ett annat. Svaret på den första frågan är att regeringen prioriterar
              om resurserna inom arbetsmarknadspolitiken till dem som står längst
              från arbetsmarknaden och som därmed har störst behov av stöd.
            </seg>
            <seg n="0bddd526">
              Jag vill också poängtera att feriejobb inte är en isolerad del
              av arbetsmarknaden. Feriejobb är en naturlig del av arbetsmarknaden
              precis som andra tillfälliga arbeten. Vi ser nu resultat av de
              satsningar som regeringen gjort för att öka sysselsättningen även
              på feriearbetena. Under första kvartalet 2007 rapporterades det
              in 55 000 feriearbeten till Ams. Det är den högsta siffran sedan
              1990.
            </seg>
            <seg n="c879240a">
              Mot bakgrund av det stora antalet feriearbeten som skapas utan
              statligt stöd ser jag inget behov av att vidta några åtgärder
              på området.
            </seg>
          </u>
          <note type="speaker" n="6f678765">
            Anf. 44 FREDRIK LUNDH (s):
          </note>
          <u who="fredrik_lundh_132f0c" xml:id="i-62716cf8397c7ab7-2" n="2a2078ea">
            <seg n="8301b01b">
              Herr talman! Jag vill börja med att tacka arbetsmarknadsministern
              för det svar jag fått på min interpellation om sommarjobb. Jag
              måste tyvärr konstatera att jag och ministern lever i två helt
              olika världar.
            </seg>
            <seg n="132baed1">
              Jag ska kort inledningsvis bemöta vad som han sade om resursfrågan.
              Man kan konstatera att regeringen i första hand har prioriterat
              att kraftfullt skära ned på arbetsmarknadspolitiken för att i
              stället lägga pengarna på annat, bland annat stora skattesänkningar
              för de redan rika. I andra hand har regeringen försökt att driva
              en arbetsmarknadspolitik på de kronor som blev kvar. Det tycker
              jag är tråkigt.
            </seg>
            <seg n="a61cb163">
              Googlar man sommarjobb får man 1 080 000 träffar. Det är platsannonser,
              söksajter, LO:s framgångsrika sommarjobbskampanj Facket i sommarland,
              positiva Amssiffror, erbjudanden om examensarbeten, kommuner med
              feriegaranti för universitetsstudenter och mycket mer, vilket
              är kanonbra.
            </seg>
            <seg n="5ed8b654">
              Men tyvärr hittar man också väldigt många nyhetsartiklar från
              den här våren som denna: Båstads kommun brukar alltid erbjuda
              gymnasieungdomar feriejobb under sommarloven. I år kommer det
              inte att finnas några. För det första har den nya regeringen dragit
              in det statliga bidrag som kommunerna använt för att kunna erbjuda
              ungdomar feriearbeten och för det andra hotas kommunens arbetsmarknadsenhet
              av ett stort underskott på 875 000 kronor.
            </seg>
            <seg n="aebf49d3">
              Tyvärr är inte Båstad unikt. Man hade hoppats på det. Sida upp
              och sida ned kan man läsa om kommuner som i år inte tillhandahåller
              ett enda sommarjobb. Jag tycker att det är en tragisk utveckling
              och är starkt kritisk till att regeringen har dragit in pengarna
              till stöd för ferieplatser för tonåringar, eftersom effekterna
              blir så tydliga och negativa för landets ungdomar.
            </seg>
            <seg n="d0b4ea3c">
              Sommarjobb är viktiga utifrån många olika aspekter. Det handlar
              om att lära sig att passa tider och leverera, känna sig behövd
              och lära sig nya saker och att få arbetslivserfarenhet. Det handlar
              om att få tjäna sina egna pengar och inte minst att få pröva på
              och kanske hitta vidare vägar till såväl fortsatt extraarbete
              som kommande utbildningsinriktningar i livet.
            </seg>
            <seg n="e8095ac7">
              Herr talman! Min fråga till arbetsmarknadsministern är fortfarande
              hur regeringen kunde fatta en sådant korkat beslut att dra in
              dessa pengar samt om inte arbetsmarknadsministern kan tänka sig
              att lägga fram något nytt förslag till hur man kan stödja kommuner
              och företag att erbjuda feriearbeten för våra tonåringar. Vi ser
              nu de förödande effekterna runt om i kommun efter kommun.
            </seg>
          </u>
          <note type="speaker" n="08325517">
            Anf. 45 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-31108b1d9e44bf20-9" n="77257319">
            <seg n="9bc0d0f4">
              Herr talman! Man ska komma ihåg att den statliga subventionen,
              de 100 miljoner kronor vi talar om, har varit ett bidrag till
              kommunernas administrations- och lönekostnader. Men de har på
              intet sätt täckt hela kostnaden för att anställa ferieungdomar.
              Det har dessutom i normalfallet varit rätt korta anställningar.
              Det har handlat om tre veckor i genomsnitt. Det är en siffra som
              vi har fått från Ams.
            </seg>
            <seg n="ae27896a">
              Man måste välja vad man prioriterar när man har knappa resurser,
              som vi alltid har i den offentliga sektorn. Om vi nu ser att vi
              har det största antalet sommarjobb förmedlade via Ams sedan år
              1990 är det och har det varit vår bedömning och det var också
              det svar jag gav förra gången jag diskuterade en exakt likalydande
              interpellation den 15 maj i år av Johan Löfstrand att vi prioriterar
              dem som befinner sig längst ifrån arbetsmarknaden.
            </seg>
            <seg n="5626f7d7">
              Vi vill lägga mer resurser, som vi också har gjort, på till exempel
              jobb- och utvecklingsgarantin eller jobbgarantin för unga snarare
              än att lägga resurserna, som är knappa, på ett område som ser
              bättre ut än det har gjort någon gång sedan år 1990.
            </seg>
          </u>
          <note type="speaker" n="f3c50cc2">
            Anf. 46 FREDRIK LUNDH (s):
          </note>
          <u who="fredrik_lundh_132f0c" xml:id="i-62716cf8397c7ab7-3" n="2a2078ea">
            <seg n="ccb6f786">
              Herr talman! Arbetsmarknadsministern säger i sitt svar till mig
              följande: Svaret på den första frågan är att regeringen prioriterar
              om resurserna inom arbetsmarknadspolitiken till dem som står längst
              från arbetsmarknaden och därmed har störst behov av stöd. Det
              är just detta ni inte gör.
            </seg>
            <seg n="d2cdca91">
              Ni har prioriterat en kraftig neddragning av arbetsmarknadspolitiken.
              När vi talar om dessa 100 miljoner till stöd för ferieplatser
              som den borgerliga regeringen dragit in drabbas tusentals ungdomar
              i vårt land som verkligen står längst ifrån den vanliga arbetsmarknaden.
            </seg>
            <seg n="32f5c622">
              Vi talar om ungdomar i åldern 1417 år runt om i landet som i
              de flesta fall aldrig är gångbara till alla de jobb du nu talar
              om. Jag var i går inne på Ams hemsida för att kolla läget. Jag
              gick till mitt eget hemlän Norrbotten. Det fanns 34 sommarjobbsplatser.
              Jag är fullt medveten om att det för några veckor sedan fanns
              betydligt fler och att sommaren ändå har dragit igång.
            </seg>
            <seg n="166bcb4c">
              Det handlar om receptionister, vikarierande distriktsveterinärer,
              lastbilsförare, montörer, bagare, sommarkockar och behandlingsassistenter.
              Jag hittade en annons där det stod: Vi behöver dig i sommar. Vårdcentralen
              i Övertorneå söker en distriktsläkare. Men det är kanske inte
              ett alternativ för 1417-åringar.
            </seg>
            <seg n="53f07491">
              Byggfirman som omgående behöver en eller två personer med byggkunskap
              eller allmän händighet kunde kanske vara någonting. Men då är
              kravet att man har körkort och tillgång till egen bil.
            </seg>
            <seg n="2089b11e">
              Jag hittade ett sommarjobb för sommararbetande ungdomar med intresse
              för service och yrket. Det gällde bland annat diskning, lättare
              mat- och brickplockning på ett kafé i Arvidsjaur.
            </seg>
            <seg n="a1b2ceee">
              Ja, visst finns det en del jobb utlagda som passar för den målgrupp
              som jag försöker fokusera på, alltså 1417-åringar som till stor
              del har haft endast kommunala feriejobb att tillgå.
            </seg>
            <seg n="cca3ed20">
              Vilka av de här jobben tänker arbetsmarknadsministern uppmana
              en 15-åring i Luleå att söka? Det är väldigt få av dem.
            </seg>
            <seg n="32d4a968">
              Vidare är det viktigt att ministern inser att regeringens nationella
              arbetsmarknadspolitik, underfinansieringen och övervältringen
              av ansvar på kommunerna också har lett till att det inte bara
              gäller dessa 100 miljoner kronor som nu sparas utan betydligt
              mycket mer.
            </seg>
            <seg n="93909e80">
              Herr talman! Min fråga till arbetsmarknadsministern är följande:
              Ser inte du en risk i att kommunerna när staten sparar på dessa
              tonåringar uppfattar att signalen är att det inte är viktigt att
              skapa sommarjobb till ungdomar och att vi nästa år får se ännu
              fler kommuner helt nolla antalet sommarjobb för landets tonåringar?
            </seg>
          </u>
          <note type="speaker" n="dd39713d">
            Anf. 47 BÖRJE VESTLUND (s):
          </note>
          <u who="borje_vestlund_48292a" xml:id="i-677ed72140c4c679-3" n="3f4c595d">
            <seg n="6d479280">
              Herr talman! Jag har också en stund ägnat mig åt att titta på
              hur det ser ut i Helsingforss län. Där ser det ut ungefär så som
              Fredrik Lundh beskriver. Det är ganska kvalificerad arbetskraft
              man söker, och det är inte precis de jobb som jag utgår från att
              både jag själv och arbetsmarknadsministern hade när vi hade sommarlov,
              det vill säga enklare jobb på diverse ställen.
            </seg>
            <seg n="74127b6e">
              Det krävs utbildning. Det krävs körkort. Det krävs yrkeserfarenhet.
              Inte minst krävs det kanske också lite större livserfarenhet om
              man ska jobba till exempel i behandlingssvängen. Kanske är det
              inte sådant som man vill sätta sin 16-åriga son eller dotter på.
            </seg>
            <seg n="7d644729">
              Ja, visst är det så att de 100 miljonerna kan vara ett sådant
              bidrag som man valt att prioritera bort. Men, arbetsmarknadsministern,
              kom inte och säg att det inte var möjligt att göra en annan prioritering!
            </seg>
            <seg n="7a0a59e3">
              Problemet i sammanhanget är väl att vi skulle kunna ha en mycket
              lång och intressant debatt om hur regeringen har prioriterat just
              sådant som kanske till och med går emot regeringens principer
              när det handlar om att skapa arbeten.
            </seg>
            <seg n="4d17c533">
              Båstads kommun nämndes. Jag tror att vi skulle kunna rabbla upp
              en lång rad kommuner, inte minst sådana som bytt politisk ledning,
              som har slutat med att anvisa jobb. Inte minst min egen kommun,
              Helsingforss kommun, har slutat med det arbetet.
            </seg>
            <seg n="6478a4c4">
              Jag måste också fråga: Vilka signaler tror arbetsmarknadsministern
              att det här ger till de ungdomar som i dag inte får arbete, och
              vad blir resultatet av att en lång rad ungdomar under en hel sommar
              inte kommer att få någon som helst sysselsättning?
            </seg>
            <seg n="363d7a9f">
              Det finns liksom dubbla skäl till att man tagit fram den här
              möjligheten i kommunerna, tillsammans med staten, för att administrera
              detta. Så har det varit just för att sysselsätta ungdomarna men
              också för att se till att man inte har det som jag är ganska säker
              på att inte bara jag utan också arbetsmarknadsministern till och
              med deltagit i, upplevt och framför allt kanske i vuxen ålder
              allt oftare läst om, nämligen de sociala problem som nästan varje
              sommar uppstår därför att man har ungdomar.
            </seg>
            <seg n="1b00123e">
              Vilka resultat tror alltså arbetsmarknadsministern att det blir
              om man inte är beredd att satsa på att ungdomarna ska få arbete
              under sommaren?
            </seg>
          </u>
          <note type="speaker" n="2e8fad20">
            Anf. 48 EVA-LENA JANSSON (s):
          </note>
          <u who="eva-lena_jansson_69cbd8" xml:id="i-563469322094bf65-5" n="ac5199f3">
            <seg n="1ecee2e7">
              Herr talman! Jag har med stort intresse läst arbetsmarknadsministerns
              svar på Fredrik Lundhs fråga om sommarjobb. Jag tror att det ibland
              blir en sammanblandning av sommarjobb, feriejobb och feriepraktikplatser,
              för ministern svarar: Vi ser nu att antalet feriearbeten ökar
              utan statligt stöd.
            </seg>
            <seg n="a217f5ba">
              Jag vet inte om arbetsmarknadsministern menar feriepraktik som
              kommuner och landsting har eller om han pratar om sommarjobb vikariat
              och så vidare eller vilken del hans svar gäller. Också där skulle
              jag vilja ha ett svar.
            </seg>
            <seg n="e3f2ae5e">
              I svaret från arbetsmarknadsministern, herr talman, finns det
              också ett påstående: Vi ser nu resultatet av de satsningar som
              regeringen gjort för att öka sysselsättningen även på feriearbetena.
              Min bild är att man har dragit ned med 100 miljoner på denna verksamhet.
              Hur det då kan framställas som en satsning skulle jag också vilja
              ha ett svar om.
            </seg>
            <seg n="51e4478b">
              Vi pratar ju om gruppen 1417 år. Den grupp som man för så där
              1417 år sedan brukade kalla för babyboomen kommer nu ut. Den här
              veckan eller nästa vecka går de ut nian. De ska ut och konkurrera
              om sommarjobben.
            </seg>
            <seg n="5de97f21">
              Det är som Fredrik Lundh beskrivit sommarjobben. En hel del företag
              ställer faktiskt krav på körkort eller yrkesutbildning, något
              som 1417-åringar sällan har. De är i stället ofta hänvisade till
              kommunal eller landstingskommunal verksamhet där de får prova
              på att komma i tid och där de får en ersättning på ungefär 45
              kronor i timmen och därmed gör sitt första besök på arbetsmarknaden.
            </seg>
            <seg n="2b39cd56">
              Jag skulle vilja ha ett svar från arbetsmarknadsministern på
              frågan om vilka satsningar regeringen har gjort, för jag uppfattar
              att det faktiskt är en neddragning med 100 miljoner.
            </seg>
          </u>
          <note type="speaker" n="ef242d12">
            Anf. 49 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-31108b1d9e44bf20-10" n="77257319">
            <seg n="75b484fe">
              Herr talman! Jag skulle vilja påminna om tre saker.
            </seg>
            <seg n="d6f38b2e">
              För det första: Subventionerna, de 100 miljonerna vi pratar om,
              har långt ifrån täckt hela kostnaden för att anställa sommarjobbare.
            </seg>
            <seg n="9c8470f9">
              För det andra: Nio av tio kommuner går med finansiellt överskott.
            </seg>
            <seg n="f1cd5cdc">
              För det tredje: Vi ser fler förmedlade sommarjobb nu än vi gjort
              sedan 1990.
            </seg>
            <seg n="ab283ac4">
              När man väger samman de tre argumenten kan man konstatera att
              det med knappa resurser är nödvändigt att välja att prioritera.
              Vi har valt att prioritera dem som står längst ifrån. Därför lägger
              vi 9,8 miljarder brutto på jobb- och utvecklingsgarantin och 2,8
              miljarder brutto på jobbgarantin för unga. Det är den prioritering
              vi har att göra.
            </seg>
            <seg n="9236e118">
              Beträffande Eva-Lena Janssons sista fråga vill jag bara konstatera
              att jobbpolitiken, alltså arbetslinjen, också får effekt på sommarjobbstillväxten.
              Det är det som är avsikten. Möjligen kan det vara ett syftningsfel,
              och kanske borde kommateringen ha varit bättre för att det skulle
              framgå på ett tydligare sätt.
            </seg>
            <seg n="9f8b688b">
              Det är klart att en arbetsmarknad som växer kraftigt och en arbetsmarknad
              som utvecklas i takt med att ekonomin också växer naturligtvis
              kommer även de ungdomar till del som behöver sommarjobb. Det är
              det som vi nu ser. Därför är det oerhört glädjande att vi har
              fler sommarjobb och feriearbeten än vi haft på 17 år.
            </seg>
            <seg n="915fea06">
              Under hela den här diskussionen finns, hoppas jag, en gemensam
              samsyn kring att den första kontakten med arbetsmarknaden är väldigt
              viktig och kring att man har en möjlighet att testa sina vingar
              och att ta det första ansvaret och kanske få den första lönen
              och på olika sätt därigenom lättare göra sig bekant med arbetsmarknaden
              för att så småningom, när man har läst klart, kunna gå ut i arbete.
            </seg>
            <seg n="8b5fef4a">
              Sommarjobb är viktigt. Därför ska vi glädjas åt den fantastiska
              utveckling som gäller just sommarjobben och som nu pågår.
            </seg>
          </u>
          <note type="speaker" n="447f250a">
            Anf. 50 FREDRIK LUNDH (s):
          </note>
          <u who="fredrik_lundh_132f0c" xml:id="i-62716cf8397c7ab7-4" n="2a2078ea">
            <seg n="8606b2c9">
              Herr talman! Den socialdemokratiska regeringens satsning om 100
              miljoner förra året har föregåtts av stöd till kommunerna under
              flera år, något som gett en mycket god effekt runt om i landets
              kommuner. Den här satsningen hade behövt byggas på inte skrotas!
              så att ännu fler ungdomar kunde få möjlighet till sommarjobb.
            </seg>
            <seg n="84928ea4">
              Det här har varit en viktig satsning. Förutom att ungdomar fick
              en egen inkomst fick de arbetslivserfarenhet och en möjlighet
              att få in en fot på arbetsmarknaden. Det är därför olyckligt att
              regeringen slopar denna möjlighet.
            </seg>
            <seg n="4c9e8824">
              I Luleå och på många andra platser i vårt röda Norrbotten tar
              lokalpolitikerna, oftast med stöd från borgerliga politiker som
              tycker att förslaget är helt idiotiskt, beslut om att skjuta till
              kommunala pengar för att klara sommarjobben. Jag är stolt över
              detta. Men hur mycket ska och inte minst kan kommunerna täcka
              upp när staten drar sig bort från ett så här viktigt område?
            </seg>
            <seg n="2f568fd7">
              Vi har sagt att vi ska skjuta till kommunala pengar för att klara
              feriejobben i Luleå. Vi har även försökt att hitta lösningar så
              att ungdomar inte ska behöva hamna i passiv arbetslöshet, men
              vi kommer inte att klara av allt lokalt.
            </seg>
            <seg n="22c8d4a6">
              Vi har fått en arbetsmarknadspolitik som leder till större klyftor.
              Det kommer att skapas nya fattiga och ökade behov av försörjningsstöd.
              Det blir inget bra samhälle av en sådan politik.
            </seg>
            <seg n="554fa425">
              Herr talman! Mot bakgrund av det stora antalet sommarjobb för
              1417-åringar som har försvunnit utan det statliga stödet är min
              avslutande fråga till arbetsmarknadsministern, förutom de övriga
              jag redan har ställt utan att direkt få svar: Ser ministern verkligen
              inte något behov av att vidta några åtgärder på området?
            </seg>
          </u>
          <note type="speaker" n="8459a606">
            Anf. 51 BÖRJE VESTLUND (s):
          </note>
          <u who="borje_vestlund_48292a" xml:id="i-677ed72140c4c679-4" n="3f4c595d">
            <seg n="945b894a">
              Herr talman! Det är återigen fråga om riksdagens kontrollmakt.
              Då tycker jag att man ska svara på de frågor man får.
            </seg>
            <seg n="08ae8e14">
              Det är helt riktigt att ekonomin växer, att antalet arbetsplatser
              växer och att arbetsmarknaden utvecklas, och då växer också antalet
              feriejobb. Men fortfarande finns det problem. Frågan är om det
              inte beror lite grann på hur man uttrycker det. Att det behövs
              semestervikarier i största allmänhet är inte detsamma som en möjlighet
              för de ungdomar som kommer från skolorna, framför allt från gymnasieskolorna
              och i vissa sammanhang också grundskolorna, att söka de jobben.
              Det har de oftast inte kvalifikationer till, och det har man i
              värsta fall inte ens om man har en ganska avancerad högskoleutbildning.
            </seg>
            <seg n="4a99c4ec">
              Det är just detta som är poängen i hela vårt resonemang i det
              här sammanhanget. Det handlar om jobb som vi normalt sett har
              kunnat ta fram i kommuner och landsting där man har kunnat ha
              enkla uppgifter som man inte har behövt någon utbildning för,
              och där man har kunnat gå in ganska fort.
            </seg>
            <seg n="6107d311">
              Det andra som jag skulle vilja säga handlar om dem som står längst
              från arbetsmarknaden. Risken är ju, herr talman, att vi får en
              grupp som går sysslolös hela sommaren. Vi vet också att det därigenom
              finns en risk att problemen på våra gator och torg från norr till
              söder ökar. Det är detta jag tycker att man ska lägga fokus på
              i den här debatten, och det är också därför jag ställer dessa
              frågor.
            </seg>
          </u>
          <note type="speaker" n="5d6c4e6f">
            Anf. 52 EVA-LENA JANSSON (s):
          </note>
          <u who="eva-lena_jansson_69cbd8" xml:id="i-563469322094bf65-6" n="ac5199f3">
            <seg n="4213c2d5">
              Herr talman! Min fråga till arbetsmarknadsministern är: Anser
              arbetsmarknadsministern att det är kommunerna som ska ta över
              mer av arbetsmarknadspolitiken? Han säger ju att man klarar av
              det här med feriejobb själv. Är det så man ska tolka hans svar?
            </seg>
            <seg n="44fedbc4">
              Sedan tycker jag att det är bra att han klargör att det inte
              är någon satsning, trots att man kunde tolka svaret så, utan att
              det är en neddragning som regeringen gör med 100 miljoner på ungdomar.
              Man gör det därför att man prioriterar skattesänkningar. Den borgerliga
              regeringen prioriterar skattesänkningar för rika framför att satsa
              på sommarjobb för ungdomar. Det är en tydlig prioritering, en
              prioritering som jag inte delar. Jag hade gjort ett helt annat
              val om vi hade haft en annan regering. Det tycker jag är synd.
            </seg>
          </u>
          <note type="speaker" n="32ec650a">
            Anf. 53 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-31108b1d9e44bf20-11" n="77257319">
            <seg n="e6030cdc">
              Herr talman! Det är väldigt bra att Socialdemokraterna bryr sig
              om ungdomarna. Tänk om man hade gjort det när man var i regeringsställning.
              Ni lämnade efter er 100 000 ungdomar under 24 år som stod utanför
              arbetsmarknaden. Det gör att vi hamnar på plats nr 20 av 27 EU-länder.
              Det gör oss till ett av de absolut sämsta länderna när det gäller
              den ungdomsarbetslöshet som vi har i Europa. Det lämnade ni efter
              er.
            </seg>
            <seg n="6741ee8d">
              Sedan säger Eva-Lena Jansson att vi prioriterar skattesänkningar
              för de rika i stället för sommarjobb till ungdomar. Med all respekt:
              Det är nys. Vi konstaterar att det nu växer fram fler sommarjobb
              än det har gjort på 17 år. Då är frågan om vi ska använda dessa
              100 miljoner på det här området, där det faktiskt växer just nu,
              eller om vi ska lägga dem på jobbgarantin för unga eller jobb-
              och utvecklingsgarantin. Vi har valt att göra den prioriteringen,
              precis som jag sade i den förra interpellationsdebatten i exakt
              samma fråga den 15 maj.
            </seg>
            <seg n="dca29c10">
              Jag vill samtidigt göra Börje Vestlund glad. Jag tänker svara
              väldigt tydligt på en fråga. Den fråga jag fick från Fredrik Lundh
              var om jag ser något behov av fler statliga åtgärder på det här
              området. Svaret på frågan är, liksom i den skriftliga dokumentationen
              och liksom jag sade i mitt första anförande, nej.
            </seg>
          </u>
          <note n="0aac5160">
            Överläggningen var härmed avslutad.
          </note>
          <note n="b50ad9be">
            11 § Svar på interpellation 2006/07:546 om EU-kommissionen och
            arbetsmiljön
          </note>
          <note type="speaker" n="c9a929cd">
            Anf. 54 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-31108b1d9e44bf20-12" n="77257319">
            <seg n="ce7d6e56">
              Herr talman! Hillevi Larsson har frågat mig
            </seg>
            <seg n="1555e589">
              Vad gäller den första frågan så är svaret att jag välkomnar strategin.
              I den konstateras att viktiga framsteg har gjorts men samtidigt
              att mycket återstår att göra. Det är dock viktigt att framhålla
              att fokus på kvantitativa målsättningar inte får skymma behovet
              av konkreta åtgärder. Jag vill dessutom nämna att en invändning
              som kan anföras mot kommissionens strategi är att den i alltför
              stor omfattning, och med alltför stor detaljeringsgrad, föreskriver
              vilka åtgärder medlemsländerna ska vidta. Vi menar att detta är
              frågor som i stor utsträckning måste bestämmas av medlemsländerna
              själva utifrån sina nationella förutsättningar.
            </seg>
            <seg n="64994762">
              Det för oss vidare till den andra frågan om en nationell strategi
              ska utarbetas. Här vill jag framhålla att det på arbetsmiljöområdet
              pågår en översyn av politiken. Det är ännu för tidigt att säga
              vad arbetet kommer att leda fram till. En avsikt är dock att det
              även i arbetsmiljöpolitiken bör finnas en koppling till frågorna
              om utanförskap och målsättningen att fler människor ska komma
              i arbete. Den nationella politiken måste självfallet kopplas samman
              med den inriktning som läggs fast på EU-nivå.
            </seg>
            <seg n="fd28927d">
              Vad gäller den tredje frågan om kompensation för kompetens- och
              resursbortfallet på arbetsmiljöområdet vill jag nämna att de åtgärder
              som regeringen har vidtagit efter beslutet om nedläggning av Arbetslivsinstitutet
              syftar till att säkerställa en fortsättning av forskningen på
              arbetslivsområdet.
            </seg>
            <seg n="d77242c4">
              Vår grundläggande utgångspunkt är att för att säkerställa kvaliteten
              på forskningen inom arbetslivsområdet bör denna bedrivas och bedömas
              i konkurrens på sedvanligt sätt. För att främja fortsatt arbetslivsforskning
              innan den hunnit etableras vid universitet och högskolor har regeringen
              beslutat att ALI får använda högst 70 miljoner kronor för att
              underlätta omställning av forskningsverksamheten inom arbetslivsområdet.
            </seg>
            <seg n="e6754251">
              Vidare har regeringen beslutat att den nyligen inrättade utredningen
              om det framtida huvudmannaskapet för företagshälsovårdsutbildningen
              också ska svara för att den pågående och planerade företagshälsovårdsutbildningen
              fortgår. På något längre sikt kommer alltså en ny huvudman för
              företagshälsovårdsutbildningsfrågorna att ta vid.
            </seg>
            <seg n="ee6387fa">
              Regeringen har också gett Arbetsmiljöverket i uppdrag att i samverkan
              med ALI inordna i verket sådan toxikologiskt inriktad kriterieverksamhet
              som utgör underlag för hygieniska gränsvärlden. Denna tas alltså
              över från ALI. Vidare föreslår regeringen i den ekonomiska vårpropositionen
              att 3 miljoner kronor avsätts för att ALI:s arbetslivsbiblioteks
              samlingar ska kunna tas om hand av Helsingforss universitet.
            </seg>
            <seg n="f6a97402">
              Vad gäller Arbetsmiljöverket vill jag framhålla att besparingarna
              på denna och en rad andra myndigheter är viktiga förutsättningar
              för regeringens övergripande prioritering att fler människor ska
              komma i arbete och att det utanförskap som många människor befinner
              sig i ska brytas. Åtgärder för att bryta detta utanförskap är
              viktiga även ur ett hälso- och arbetsmiljöperspektiv.
            </seg>
            <seg n="5d67d7ba">
              Besparingarna görs stegvis och kommer att följas av regeringen.
              Det kan i sammanhanget påpekas att med de anslagsminskningar som
              regeringen har föreslagit kommer verket att ligga på samma anslagsnivå
              som man gjorde i slutet av 1990-talet.
            </seg>
            <seg n="6eb2e9bf">
              Samtidigt bör framhållas att arbetsmiljöpolitik inte enbart handlar
              om anslagen till myndigheterna. Även andra insatser och verktyg
              måste uppmärksammas. Vid en jämförelse med andra länder kan konstateras
              att systemet med regionala skyddsombud inte förekommer annat än
              undantagsvis i andra länder. Det svenska statliga stödet till
              den verksamheten torde således vara ganska unikt.
            </seg>
            <seg n="371c076d">
              Vad slutligen gäller den fjärde frågan bör först uppmärksammas
              att det inte finns någon ILO-rekommendation i sedvanlig mening
              om lämpliga nivåer på antalet arbetsmiljöinspektörer. Det Hillevi
              Larsson hänvisar till handlar om ett riktmärke som kan användas
              vid jämförelser av tillsynsförhållandena i olika ILO-länder. Det
              kan dock inte ensamt läggas till grund för en bedömning av de
              svenska insatserna på arbetsmiljöområdet. Även andra insatser
              och verktyg måste uppmärksammas. Vid en jämförelse med andra länder
              kan konstateras att systemet med regionala skyddsombud inte förekommer
              annat än undantagsvis i andra länder. Det svenska statliga stödet
              till den verksamheten torde således vara ganska unikt.
            </seg>
          </u>
          <note type="speaker" n="7a7a8d1a">
            Anf. 55 HILLEVI LARSSON (s):
          </note>
          <u who="hillevi_larsson_896639" xml:id="i-34f5586842c40a14-0" n="0adadc0d">
            <seg n="d7196029">
              Herr talman! Jag ställde fyra frågor i min interpellation. Den
              första frågan var om regeringen stöder EU-strategin, alltså det
              arbete som pågår med arbetsmiljöfrågor på EU-nivå. Då är svaret
              att regeringen stöder denna strategi men har vissa invändningar.
              Jag förstår inte riktigt de här invändningarna. Det sägs att det
              var för många kvantitativa mål när det borde vara konkreta åtgärder.
              För mig är det ungefär likvärdigt. Sedan anmärks det också på
              att det är en för hög detaljeringsgrad som kommissionen kommer
              med. Ska man vara konkret måste det vara en viss detaljeringsgrad.
              Det har till exempel föreslagits att man ska satsa på inspektionsverksamhet
              och nationella forskningscentrum kring arbetsmiljön. Det är just
              det här som regeringen då väljer att lägga ned. Det känns nästan
              lite som att det kanske är därför regeringen anmärker på detaljeringsgraden,
              på grund av att man har valt att lägga ned just de här sakerna.
            </seg>
            <seg n="29eaa683">
              Om vi går vidare till nästa fråga säger också statsrådet att
              regeringen är för att det ska tas fram en nationell strategi på
              arbetsmiljöområdet, som EU-kommissionen har begärt att vi ska
              göra. Däremot vet man inte vad den nationella strategin ska innehålla.
              Då tycker jag att det är viktigt att man redan nu anger vad man
              vill med arbetsmiljöarbetet. Vill man höja ambitionsnivån? Vill
              man sänka den? Vill man ligga kvar på samma nivå? Vad är målet?
              Det är också så att det faktiskt förpliktar om man vill satsa
              på arbetsmiljöarbetet. Det kostar faktiskt. Så även om man inte
              kan säga exakt vad resultatet blir skulle jag gärna vilja veta
              vad regeringen egentligen vill. Det borde ju ändå vara utgångspunkten
              för det hela.
            </seg>
            <seg n="dedef7af">
              Sedan säger man också att det är viktigt att satsa mot utanförskapet.
              Jag förstår inte hur detta går ihop med nedskärningar på arbetsmiljöområdet.
              Om fler skadas och slås ut från arbetslivet, hur kan det leda
              till mindre utanförskap? Jag ser snarare att det är precis tvärtom,
              att det leder till ett ökat utanförskap.
            </seg>
            <seg n="708b191d">
              När det gäller kompetensbortfallet, det handlar ju framför allt
              om nedläggningen av Arbetslivsinstitutet men även om nedskärningar
              inom Arbetsmiljöverket, säger man att den forskning som bedrivits
              av Arbetslivsinstitutet nu ska bedrivas i konkurrens med annan
              forskning. Det tycker jag är väldigt olyckligt, för risken är
              att projekt som anses mer spännande, sådant som ger Nobelpriset,
              vilket den här forskningen inte gör, kommer i första rummet. Jag
              tycker också att det är konstigt att Folkhälsoinstitutet får finnas
              kvar och fortsätta att bedriva forskning. Då borde man väl även
              konkurrensutsätta den forskningsverksamheten.
            </seg>
            <seg n="f8582ec7">
              Det sägs också att man lägger ut den toxikologiskt inriktade
              kriterieverksamheten som handlar om hygieniska gränsvärden. Det
              är väldigt komplicerat, men detta är alltså en arbetsuppgift som
              nu flyttas från ALI, Arbetslivsinstitutet, till Arbetsmiljöverket
              för att det här har lagts ned. Då undrar jag: Innebär det här
              ytterligare nedskärningar av Arbetsmiljöverket eller kommer verket
              att få ytterligare resurser för att klara av den här verksamheten?
            </seg>
            <seg n="d80739d9">
              Jag ska väldigt kort också ta upp den sista frågan. Den handlar
              om att FN-organet ILO rekommenderar att man ska ha minst en arbetsmiljöinspektör
              per 10 000 anställda. Vi ligger nu under den nivån. Jag undrar
              om detta verkligen är rimligt.
            </seg>
          </u>
          <note type="speaker" n="d53e5d35">
            Anf. 56 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-31108b1d9e44bf20-13" n="77257319">
            <seg n="d725a4ce">
              Fru talman! Jag ska börja med den första frågeställning som Hillevi
              Larsson tog upp, om invändningarna. Den baseras ju på den diskussion
              som vi hade i EU-nämnden inför det rådsmöte som antog den europeiska
              arbetsmiljöstrategin. Där brukar den nationella bestämmanderätten
              över den här frågan poängteras, och att vi ska vara lite försiktiga
              med en harmonisering. Det handlar ju framför allt om att med utgångspunkt
              i den europeiska arbetsmiljöstrategin sedan kunna arbeta vidare.
              Men jag välkomnar ändå att det finns en grundläggande samsyn i
              de här frågorna. Jag vill ta den som utgångspunkt för det arbete
              som nu pågår med vår nationella strategi och som vi har berört
              i olika diskussioner tidigare, också i interpellationsdebatter
              här i riksdagen.
            </seg>
            <seg n="7c21ec92">
              Det arbetet pågår nu som bäst, som jag sade tidigare. Vi har
              inlett det. Vi jobbar med det. Som jag vet att några av er vet
              var Kenth Pettersson och jag i Danmark för inte ens två veckor
              sedan just för att få inspiration av det danska arbetsmiljöarbetet
              och lära oss mer om detta. Det vill vi naturligtvis fortsätta
              med, och vi kommer säkerligen att återkomma i olika former med
              den typen av diskussioner framöver. Men jag vill som sagt inte
              föregripa det arbetet, för det skulle vara att gå fel.
            </seg>
            <seg n="893b4739">
              Sedan finns det som jag ser det, och det visar också statistiken,
              inget rakt samband mellan anslagen, alltså förvaltningsanslagen
              till Arbetsmiljöverket, och arbetsskadorna. Det går inte att dra
              den typen av raka slutsatser, utan det handlar väldigt mycket
              om att se till att det finns förutsättningar för ett gott arbete.
              Det handlar också om hur många som deltar i arbetskraften, vilken
              annan typ av lagstiftning som finns eller vilka andra typer av
              drivkrafter för goda arbeten som finns.
            </seg>
            <seg n="5548b29c">
              Jag är glad för att Hillevi Larsson är väldigt engagerad i de
              här frågorna. Jag delar det engagemanget. Jag tycker naturligtvis
              att det är oerhört viktigt med ett preventivt syfte; att man kan
              undvika att göra sig illa, bli sjuk eller till och med dö på jobbet.
              Det tycker jag är självklart. Det andra är att jag till och med
              tycker att man borde vidga begreppet och diskussionen kring arbetsmiljöfrågor
              till att också bli positivt laddat, det vill säga: Hur kan vi
              bidra till att man kan gå glad till jobbet, känna tillfredsställelse,
              uppskattning, glädje och framtidstro under dagen, och därmed också
              kunna gå hem från jobbet med samma entusiasm, glädje och längtan
              tillbaka? Det där har vi all anledning att återkomma till, och
              jag ser fram emot en höst full av diskussioner på det här området.
            </seg>
            <seg n="040fca3d">
              Sedan vill jag bara kort kommentera att Hillevi Larsson också
              tar upp Arbetslivsinstitutet. Vi har ju haft möjlighet att debattera
              det många gånger förut, och jag kanske inte ska upprepa diskussionen
              annat än att konstatera att redan före årsskiftet bedrevs ju fyra
              femtedelar av forskningen i de här frågorna på universitet och
              högskolor runt om i landet. Den var utsatt för konkurrens, om
              vi kallar det för det, på det sätt som Hillevi Larsson oroar sig
              för. Det jag konstaterar är att avvecklingen av ALI har gått väldigt
              bra. Vi har hittat famnar, som jag uttryckte det i en av de debatter
              som Hillevi Larsson och jag, tror jag, hade för ett halvår sedan,
              för just den forskning och den verksamhet som har bedrivits vid
              ALI. Därmed kommer den här viktiga forskningen också att fortgå
              även om den inte kommer att fortgå i ALI:s regi.
            </seg>
          </u>
          <note type="speaker" n="d9d0d00a">
            Anf. 57 HILLEVI LARSSON (s):
          </note>
          <u who="hillevi_larsson_896639" xml:id="i-34f5586842c40a14-1" n="0adadc0d">
            <seg n="f81bda8f">
              Fru talman! Ja, jag är mycket engagerad i de här frågorna, och
              jag har ett antal riksdagskolleger som också är det. Jag kan verkligen
              understryka att detta inte är något spelat engagemang. Många av
              oss har rest från andra delar av landet för att komma hit. Det
              är inte självklart för oss att vara i Helsingfors den här veckan,
              inte för alla i alla fall. Vi är alltså många som har ett engagemang
              i de här frågorna.
            </seg>
            <seg n="992f8375">
              Jag tänkte gå vidare lite när det gäller rekommendationen från
              ILO, alltså det här FN-organet. Sverige har nu gjort en nedskärning
              i och med den nya regeringen som innebär att vi ligger under ILO:s
              riktmärke för hur många arbetsmiljöinspektörer man ska ha. Jag
              undrar: Hur kan man stödja denna ILO-rekommendation och tycka
              att det är en bra rekommendation till FN:s medlemsländer när man
              samtidigt inte följer den själv? Dessutom står det i svaret att
              vi har regionala skyddsombud. Det är riktigt, men det kan inte
              ersätta arbetsmiljöinspektörer. Det är trots allt de som gör jobbet.
            </seg>
            <seg n="1f1b2c79">
              Det finns en annan intressant aspekt på det här, och det är att
              man i en del länder har ett annat system än vi har i Sverige,
              som går ut på att arbetsgivaren när han eller hon försäkrar sina
              anställda mot arbetsskador betalar en differentierad summa. Det
              betyder att ju fler arbetsolyckor man har på arbetsplatsen, ju
              sämre man sköter sig som arbetsgivare, helt enkelt, för att förebygga
              sjukdomar och arbetsolyckor, desto högre försäkringspremier får
              man betala. Det här är ju ett sätt att förebygga framtida arbetsskador,
              för kostar det ligger det extra mycket i arbetsgivarens intresse
              att förbättra arbetsmiljön.
            </seg>
            <seg n="51bfa453">
              Det här systemet har vi inte i Sverige, utan här betalar alla
              arbetsgivare samma avgift. Det gör man då visserligen till staten,
              men det är ändå samma avgift när man försäkrar sina anställda
              oavsett hur farlig arbetsplatsen är, oavsett hur man sköter sig
              som arbetsgivare när det gäller arbetsmiljöarbete. Det här tycker
              jag är något för oss i Sverige. Vi borde fundera på om vi skulle
              ha ett liknande system, där arbetsgivaren gynnas om han eller
              hon ser till arbetsmiljön och där den som inte ser till sina anställdas
              hälsa missgynnas. Det är den ena aspekten. Den andra aspekten
              är att det då blir extra viktigt att vi lever upp till rekommendationerna
              när det gäller antalet arbetsmiljöinspektörer, vilket vi alltså
              tyvärr inte gör nu.
            </seg>
            <seg n="816c6137">
              Danmark är ett väldigt intressant exempel. För ett par år sedan
              gjorde de en stor nedskärning av sin inspektionsverksamhet, som
              vi har gjort nu när det gäller Arbetsmiljöverket. Men resultaten
              blev mycket dåliga. Man kunde helt enkelt se att deras motsvarighet
              till Arbetsmiljöverket hade gjort nytta. Just när man skar ned
              verksamheten såg man de negativa effekterna för arbetslivet och
              för de anställdas hälsa.
            </seg>
            <seg n="354b3cda">
              Nu har man gjort en enorm satsning. Man har tillsatt 110 arbetsmiljöinspektörer.
              Det visar att det faktiskt är en dyrköpt erfarenhet. Jag tycker
              att det är väldigt tragiskt om vi i Sverige ska få samma dyrköpta
              erfarenhet, det vill säga att vi lägger ned en stor del av verksamheten,
              ser att olyckorna ökar, sjukdomarna ökar och därmed utanförskapet
              för dem som drabbas, och om ett par år kanske vi också ska göra
              en helomvändning och satsa mer. Det tycker jag är fel väg att
              gå.
            </seg>
            <seg n="26137b13">
              När vi kan se vad vårt grannland har gjort, låt oss redan nu
              lära av deras erfarenheter. Det är alltså en högerregering i Danmark,
              vill jag betona. Detta är inte bara en högervänster-fråga, utan
              en högerregering kan faktiskt också inse sitt misstag och ändra
              sig, vilket jag hoppas att vår regering ska göra nu.
            </seg>
          </u>
          <note type="speaker" n="47cfd285">
            Anf. 58 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-31108b1d9e44bf20-14" n="77257319">
            <seg n="84141f42">
              Fru talman! Jag tar Hillevi Larssons passning. Jag tar gärna
              inspiration från en borgerlig regering i till exempel Danmark.
              Det var ett väldigt intressant besök. Det fanns många lärdomar
              att dra som jag tycker är viktiga att ta till sig.
            </seg>
            <seg n="f9be886d">
              Hillevi Larsson började med ILO-resonemanget. Jag ska bara kort
              säga att det inte är en ILO-rekommendation i sedvanlig mening,
              alltså den typen av rekommendationer som är skarpa, utan det handlar
              om ett riktmärke. I det riktmärket tar man inte hänsyn till att
              det ser lite olika ut och är organiserat på lite olika sätt. Det
              är klart att våra regionala skyddsombud trots allt bör vägas in
              i helhetssynen. Så är det området så att säga behandlat.
            </seg>
            <seg n="f65325e4">
              Sedan vill jag komma över på en annan fråga som Hillevi Larsson
              tog upp, resonemanget om ekonomiska incitament i arbetsskadeförsäkringen
              eller i arbetsmiljöarbetet i stort. Jag tar gärna den pucken också
              och tycker att det är ett intressant resonemang. Det finns delar
              av det i andra länder i vår närhet, och jag tycker att man definitivt
              ska analysera det här arbetet. Jag tar gärna med det resonemanget
              också i det arbete som nu pågår.
            </seg>
            <seg n="4ed0b4b4">
              Jag ser framför mig och hoppas på att det som kommer ut ur det
              arbete som vi nu har inlett ska bli en ganska bred diskussion
              under hösten, där vi ska kunna ta upp intressanta lärdomar från
              olika håll och ha en ganska bred och allmän debatt som involverar
              parterna på arbetsmarknaden men också andra som har intresse,
              insyn och engagemang i den här typen av frågor. Jag ser fram emot
              Hillevi Larssons fortsatta engagemang i den här frågan.
            </seg>
          </u>
          <note type="speaker" n="49d7dc48">
            Anf. 59 HILLEVI LARSSON (s):
          </note>
          <u who="hillevi_larsson_896639" xml:id="i-34f5586842c40a14-2" n="0adadc0d">
            <seg n="a5757c30">
              Fru talman! Jag ser också fram emot det, för jag tycker att det
              är en sådan stor, viktig och avgörande fråga att vi verkligen
              måste ta debatten och se till att vi får resultat. Hittills ser
              jag tyvärr att det fortfarande inte finns många öppningar. Det
              prat man hör är: Vi tycker att det är jätteviktigt, vi ska se
              över det här. Men det som händer i verkligheten, hittills i alla
              fall, är gigantiska nedskärningar inom området.
            </seg>
            <seg n="31a23c34">
              Jag kan bara hoppas att regeringen ändå tar till sig den kritik
              som nu kommer, inte bara från en del av oss riksdagsledamöter
              utan faktiskt även från dem som berörs och som vet vad det handlar
              om.
            </seg>
            <seg n="8635229c">
              I liten mån skulle man kompensera bortfallet från ALI, Arbetslivsinstitutet,
              och göra en liten satsning. Helsingforss universitet får då ta
              över samlingarna. Men tyvärr tror jag att det är väldigt svårt
              att reparera det som nu har slagits sönder. Arbetslivsinstitutet
              har haft en världsledande roll i att samordna forskning om arbetslivet.
              Slår man sönder den verksamheten får man inte just den samordningen
              och helhetssynen.
            </seg>
            <seg n="a6ad3435">
              Dessutom finns risken att man på biblioteket vid Helsingforss
              universitet inte har kompetent personal. Personal från Arbetslivsinstitutet
              har också hållit i biblioteket och kunnat hjälpa folk till rätta.
              Det är faktiskt väldigt svåra frågor det här.
            </seg>
            <seg n="a53a7c32">
              Riktmärke eller rekommendation är för mig ungefär samma ord.
              Om man har ett riktmärke eller en rekommendation är för mig oväsentligt.
              Det väsentliga är att vi ligger under gränsen för vad ILO, FN-organet,
              säger är den anständiga gränsen när det gäller arbetsmiljöinspektörer.
              Vi borde få 80 extra arbetsmiljöinspektörer. Jag hoppas verkligen
              att vi också kommer att få det inom en snar framtid.
            </seg>
          </u>
          <note type="speaker" n="9c371c7d">
            Anf. 60 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-31108b1d9e44bf20-15" n="77257319">
            <seg n="c0be57e1">
              Fru talman! Jag kan bara återupprepa att jag ser fram emot att
              fortsätta diskutera de här viktiga frågorna, inte bara under hösten
              utan framgent och att det pågår ett utvecklingsarbete där jag
              tänker ta intryck från andra länder och från olika erfarenheter
              som finns runt omkring.
            </seg>
            <seg n="bfb1cf0e">
              Jag är inte riktigt lika övertygad som Hillevi Larsson om att
              det finns ett rakt samband mellan Arbetsmiljöverkets anslag och
              den målsättning vi vill uppnå. Det kan finnas ett delsamband,
              men det finns också andra viktiga frågor som jag vill försöka
              ta in i detta. Det viktigaste är väl att man har ett så öppet
              sinnelag som möjligt och har målsättningen tydlig och klar för
              sig.
            </seg>
          </u>
          <note n="0aac5160">
            Överläggningen var härmed avslutad.
          </note>
          <note n="5b9eea9a">
            12 § Svar på interpellation 2006/07:559 om nedläggningen av Arbetslivsinstitutet
          </note>
          <note type="speaker" n="1061540f">
            Anf. 61 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-31108b1d9e44bf20-16" n="77257319">
            <seg n="5f68ad24">
              Fru talman! Lars Lilja har frågat mig vilka åtgärder jag ämnar
              vidta för hur forskningen och den verksamhet som bedrivits inom
              ramen för Arbetslivsinstitutet ska bedrivas framöver.
            </seg>
            <seg n="6cd3fb79">
              Med utgångspunkt i att forskning inom arbetslivsområdet fortsättningsvis
              ska utföras vid universitet och högskolor har jag redan vidtagit
              åtgärder för att underlätta en omställning. Bland annat har Arbetslivsinstitutet
              fått möjlighet att använda 70 miljoner kronor av sitt förvaltningsanslag
              i detta syfte.
            </seg>
            <seg n="709abc5b">
              Arbetet har gått mycket bra, och de särskilda medlen har bidragit
              till att underlätta omställningen. Samtliga doktorander som önskat
              fullfölja sin utbildning har fått ny placering vid universitet
              eller högskola. När det gäller arbetslivsforskningen har intresset
              från lärosätena varit stort för att utöka sin verksamhet med sådan
              forskning som bedrivits vid institutet. Genom de särskilda medlen
              har det vid tolv olika lärosäten tillkommit ca 85 anställningar
              för forskare inom området. Arbetslivsinstitutets disputerade forskare
              har hög kompetens och står sig väl i konkurrensen om nya tjänster
              vid universitet och högskola.
            </seg>
            <seg n="5452b0c6">
              Vidare har Arbetsmiljöverket fått i uppdrag att överta Arbetslivsinstitutets
              toxikologiskt inriktade kriterieverksamhet.
            </seg>
            <seg n="24997fcc">
              När det gäller andra delar av Arbetslivsinstitutets verksamhet
              kan jag berätta att arbetslivsbibliotekets samlingar flyttar över
              till Helsingforss universitet. Flera av institutets publikationsserier
              kommer också att leva vidare i ny regi. Exempelvis tar Arbets-
              och miljömedicin vid Göteborgs universitet över utgivningen av
              Arbete &amp; Hälsa , och Växjö universitet tar över utgivningen av
              Arbetsliv i omvandling .
            </seg>
            <seg n="b7872534">
              Arbetslivsinstitutet har även bedrivit utbildning av företagshälsovårdens
              personal, och med anledning av nedläggningen av institutet har
              en kommitté inrättats med uppdrag att utreda och lämna förslag
              på hur utbildningen ska bedrivas i framtiden. Fram till dess ny
              huvudman kan överta uppgiften ansvarar kommittén för utbildningen.
            </seg>
            <seg n="43b7a1c8">
              Sammanfattningsvis kan jag konstatera att de åtgärder som vidtagits
              och som jag nu beskrivit har gett resultat. Min bedömning är att
              behovet av forskning och kunskapsförmedling inom arbetslivsområdet
              även i framtiden kommer att tillgodoses.
            </seg>
          </u>
          <note type="speaker" n="4883328a">
            Anf. 62 LARS LILJA (s):
          </note>
          <u who="lars_lilja_6d4148" xml:id="i-bb3ad130b354fc1e-0" n="b17c2747">
            <seg n="bef2ca2b">
              Fru talman! Även jag vill påpeka att det finns ett genuint intresse
              för oss att diskutera de här frågorna. Personligen lägger jag
              tolv timmar av denna dag för att resa hit och härifrån för att
              ta denna debatt under kanske 15 minuter.
            </seg>
            <seg n="9477b38c">
              Regeringen hävdar många gånger att man ska ha en vetenskaplig
              grund för sina förslag. Det var något som hävdades när sänkningarna
              av a-kassan gjordes. Satsning på kunskap är också någonting som
              vi har hört från den här regeringen, kunskap i grundskolan, kunskap
              i gymnasiet och kunskap på universitet och högskolor.
            </seg>
            <seg n="7db2cf3b">
              Arbetslivsinstitutets uppgift var just kunskap. Det var kunskap
              om arbetslivets villkor. De tittade bland annat på orsakerna till
              att så många människor blev sjukskrivna, och lång sjukskrivning
              leder utan tvivel till det utanförskap som regeringen säger sig
              vilja bekämpa.
            </seg>
            <seg n="816da059">
              Enligt vissa siffror menar man att vi har haft ett framgångsrikt
              arbetsmiljöarbete i Sverige. De sammantagna ansträngningarna när
              det gäller arbetsmiljön påstås kanske ha betytt att vi har haft
              30 000 olycksfall i stället för 80 000. På så sätt har vi sparat
              2,2 miljoner frånvarotimmar till en kostnad av 4 ½ miljard.
            </seg>
            <seg n="b25ebbb6">
              Regeringen erkänner också att det finns ett stort kunskapsbehov
              inom det här området men menar att det ska hanteras av universitet
              och högskolor och att det ska ske under konkurrens.
            </seg>
            <seg n="67342f7c">
              Det finns väl en poäng i det, men problemet är att mycket av
              den arbetslivsrelaterade forskningen är tillämpad forskning. Det
              är inte universitets huvuduppgift. Universitetets huvuduppgift
              är ofta grundforskning. Det kräver andra finansiärer, till exempel
              Fas.
            </seg>
            <seg n="9cc03a5d">
              Fas har fått ett mindre tillskott, och det räcker inte på långa
              vägar för att kompensera för det bortfall som nu sker genom att
              Arbetslivsinstitutet läggs ned. Visst är 70 miljoner till omställning
              bra. Avvecklingsmyndighetens anslag bidrar naturligtvis till att
              forskningen kan fortsätta i vissa delar. Ministern sade i sitt
              svar att 85 tjänster har tillkommit tack vare dessa pengar. Samtidigt
              hade Arbetslivsinstitutet 420 anställda. Det blir ett litet glapp,
              även om disputerade forskare naturligtvis har stora möjligheter
              att få jobb.
            </seg>
            <seg n="3af67fde">
              Man kan naturligtvis fundera på vad forskarna kommer att göra
              nu. Arbetslivsinstitutets generaldirektör sade att de jobbar med
              nya lösningar och med nya arbetsuppgifter. Forskarna har visserligen
              fått jobb, men risken är stor att de kommer att jobba med andra
              saker än arbetsmiljöforskning. Det är ju precis som ministern
              säger, nämligen att de är duktiga.
            </seg>
            <seg n="20108f02">
              Även om det finns 70 miljoner för omställningen och för Avvecklingsmyndigheten
              hade Arbetslivsinstitutet en budget på 378 miljoner. Nu finns
              pengar för en överföring. Det intressanta är hur den arbetslivsinriktade
              forskningen ska finansieras långsiktigt.
            </seg>
          </u>
          <note type="speaker" n="8bf50331">
            Anf. 63 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-31108b1d9e44bf20-17" n="77257319">
            <seg n="101650a7">
              Fru talman! Lars Lilja pratade om vetenskaplig grund. Det är
              naturligtvis en viktig utgångspunkt. Det är därför det är så glädjande
              att se att alla doktorander och 130 av 140 disputerade forskare
              har hittat nya jobb. Det visar att arbetslivsforskningen i Sverige
              är vid god vigör.
            </seg>
            <seg n="adf68f14">
              Jag vill passa på i kammaren jag vet inte om det hör till kutymen
              att ge en stor eloge till Mikael Sjöberg, generaldirektören för
              Arbetslivsinstitutet, som jag tycker har gjort ett oerhört förtjänstfullt
              arbete.
            </seg>
            <seg n="a84e70c8">
              Den senaste uppgiften jag har är att av dem som per den 1 oktober
              2006 var anställda på Arbetslivsinstitutet, 422 personer, har
              för någon vecka sedan 342 personer fått nya jobb eller ny lösning.
              Det innebär att det har gått väl.
            </seg>
            <seg n="3945055c">
              Jag kan säkert återkomma i olika sammanhang med en sammanställning,
              men låt mig nämna några saker.
            </seg>
            <seg n="1efa49a7">
              Publikationen Arbete &amp; Hälsa har övertagits av Göteborgs universitet.
              Arbetsliv i omvandling har övertagits av Växjö universitet. Arbetsmarknad
              &amp; Arbetsliv har tagits över av Karlstad universitet. Arbetslivsrapporter
              har tagits över av Högskolan Dalarna. EU &amp; Arbetsrätt har tagits
              över av Helsingforss universitet. Perspektiv på arbetslivet har
              tagits över av Talentum.
            </seg>
            <seg n="b39232ea">
              Arbetslivsinstitutets webbplats, Saltsa, tas över av Uppsala
              universitet. Internetportalen Forum för forskning om arbetsrätt
              har förts över till Helsingforss universitet. Kemsajt tas över
              av Arbetsmiljöverket, som också tar över följande webbdelar: Arbetsplatsolyckor,
              Datorarbete, Ergonomi och belastning, Företagshälsovård och rehabilitering,
              Hot, våld och mobbning, Kemiska och biologiska hälsorisker, Kriteriegruppen,
              Organisationsförändring, Stress och utbrändhet, Unga i arbetslivet,
              Vibrationer, Äldre i arbetslivet och Nordiska expertgruppen. Arbetslivets
              många ansikten och Skolliv tas över av Göteborgs universitet.
              Delat ledarskap och Dialogkompetens tas över av Arbetsmiljöupplysningen.
            </seg>
            <seg n="9441f550">
              Det här var några exempel på hur väl jag tycker att Mikael Sjöberg
              och kollegerna på Arbetslivsinstitutet har hanterat den här avvecklingen.
            </seg>
            <seg n="a04d7c3b">
              Den sista frågan får jag möjligen återkomma till, om det är okej
              med Lars Lilja.
            </seg>
          </u>
          <note type="speaker" n="299d2fe8">
            Anf. 64 LARS LILJA (s):
          </note>
          <u who="lars_lilja_6d4148" xml:id="i-bb3ad130b354fc1e-1" n="b17c2747">
            <seg n="e1439671">
              Fru talman! Varken jag eller de jag träffade som jobbade på Arbetslivsinstitutet
              var väl särskilt oroliga för sin egen skull. Medarbetarna på institutet
              var kompetenta, och de var inte ett dugg oroliga över att de skulle
              få arbete eftersom de flesta har en gedigen utbildning.
            </seg>
            <seg n="64e56199">
              Vad de har varit oroliga för är det jag har frågat om, nämligen
              hur arbetslivsforskning ska bedrivas lika framgångsrikt i framtiden
              när dessa människor sprids ut på olika lärosäten och olika typer
              av jobb. I någon mening vill jag hävda att när institutet läggs
              ned dräneras svensk arbetsmiljöforskning på kompetens, eftersom
              många av dem får jobb inom andra sektorer och en del sprids ut
              på de olika lärosätena. De kan säkert också göra ett utmärkt arbete
              där. Under en övergångsperiod kan de med hjälp av de medel som
              finns fortsätta med det de har hållit på med, men sedan blir de
              tvungna att syssla med något annat.
            </seg>
            <seg n="606c45bf">
              Jag kan ge ett exempel. I Umeå, en förort till Vännäs, har 9
              av 14 forskare fått jobb på Umeå universitet, vilket i och för
              sig är bra. Men det beror på att Umeå universitets styrelse den
              förra styrelsen som inte var tillräckligt kompetent tillsammans
              med landstinget och Umeå kommun har finansierat forskarnas fortsatta
              arbete inom universitetet. Det sker under en treårsperiod. Sedan
              vet vi inte hur arbetet ska finansieras i fortsättningen. Det
              är alltså 9 av 14. Det är alltså 5 forskare som har fått andra
              arbetsuppgifter och som inte kommer att jobba med arbetslivsorienterad
              forskning. De kanske går över till något helt annat.
            </seg>
            <seg n="e7e7f314">
              Jag vill haka på lite grann av det Hillevi Larsson sade, nämligen
              att Arbetsmiljöverket ska ta över den toxikologiskt inriktade
              kriterieverksamheten. Ministern kanske kan förklara vad det är
              för något! Konsekvensen är ändå att ett verk som har fått kraftigt
              minskade anslag ska få ytterligare arbetsuppgifter. Hur ska verket
              klara av detta på ett rimligt sätt?
            </seg>
            <seg n="0487e7bd">
              Min huvudfråga, den jag ställde i slutet av mitt förra anförande,
              är hur den långsiktiga finansieringen av svensk arbetsmiljöforskning
              ska genomföras på sikt när vi faktiskt har dragit bort 378 miljoner.
              Det finns några hundra miljoner de närmaste åren men sedan? Det
              är den springande punkten och den intressanta frågan i sammanhanget.
              I kombination med vad som händer på Arbetsmiljöverket blir jag
              lite orolig.
            </seg>
            <seg n="69ba1cec">
              Jag vill dessutom knyta an till vad Hillevi Larsson talade om,
              nämligen de internationella kontakterna i arbetsmiljöarbetet.
              De upprätthölls till stora delar av Arbetslivsinstitutet. Det
              är väl därför det finns en poäng med att ha ett statligt institut
              som kanske har ett samlat ansvar för verksamheten, delvis bedriver
              egen forskning men delvis samarbetar med andra högskolor. Hur
              ska detta långsiktigt finansieras?
            </seg>
          </u>
          <note type="speaker" n="6cbf1f48">
            Anf. 65 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-31108b1d9e44bf20-18" n="77257319">
            <seg n="9f412936">
              Fru talman! Låt mig först tacka Lars Lilja för engagemanget.
              Det är en lång resa i solskenet för att komma hit. Det ska inte
              underskattas utan uppskattas.
            </seg>
            <seg n="ab2da8d5">
              Jag fick två frågor. Den ena rörde den toxikologiska kriterieverksamheten.
              Jag ber att få återkomma till de exakta delarna i detta!
            </seg>
            <seg n="d650b820">
              Sedan var det finansieringsfrågan. I vårpropositionen föreslog
              regeringen det har också beslutats att 2,6 miljoner ska överföras
              för att finansiera övertagandet. Därmed kan jag lugna både Lars
              Lilja och Hillevi Larsson i den delen. Jag är ledsen att jag inte
              svarade på den frågan i den förra debatten med Hillevi Larsson.
            </seg>
            <seg n="2bc1b412">
              Den andra frågan som Lars Lilja ställde gällde hur arbetslivsforskning
              ska kunna bedrivas lika framgångsrikt i framtiden. Min bedömning
              är att eftersom fyra femtedelar av forskningen redan tidigare
              bedrevs på universitet och högskolor, och eftersom övergången
              har gått så pass väl mycket tack vare Mikael Sjöbergs utmärkta
              arbete, jag vill gärna understryka det en gång till har alla doktorander
              och så gott som alla disputerade forskare kommit vidare i forskningsmiljöer
              som är lite bredare än vad den kanske var på Arbetslivsinstitutet.
              Det visar först och främst på det som Lars Lilja nämnde, nämligen
              att den här forskningen står sig väl i den akademiska konkurrensen.
              Med dessa saker som utgångspunkt är det min bedömning att den
              här forskningen kommer att kunna bedrivas lika framgångsrikt i
              framtiden och kommer att stå sig väl i den finansieringsdiskussion
              som ju alltid uppstår när det gäller forskning vid universitet
              och högskolor.
            </seg>
          </u>
          <note type="speaker" n="cfd1d517">
            Anf. 66 LARS LILJA (s):
          </note>
          <u who="lars_lilja_6d4148" xml:id="i-bb3ad130b354fc1e-2" n="b17c2747">
            <seg n="95c08e8b">
              Fru talman! Jag kan meddela statsrådet Littorin att det var lika
              soligt hemma i Vännäs.
            </seg>
            <seg n="61b74a6b">
              Jag tycker att det är bra att Mikael Sjöberg, som kanske har
              fått ta emot en del kritik för sitt släktskap med en före detta
              statsminister, nu får ett erkännande för att han har gjort ett
              mycket bra arbete. Det fanns förmodligen en diskussion om att
              det var en politisk tillsättning vilket det i någon mening var,
              eftersom det är regeringen som tillsätter generaldirektörer. Det
              är naturligtvis trevligt att en tidigare statssekreterare kan
              få beröm för ett gott arbete.
            </seg>
            <seg n="f303eb4a">
              Jag delar naturligtvis inte statsrådets uppfattning att den här
              forskningen kommer att bedrivas lika framgångsrikt i framtiden,
              med tanke på det jag har sagt tidigare, nämligen att resurserna
              totalt sett kommer att minska och att det på lång sikt inte finns
              någon finansiering på samma sätt som vi har haft tidigare.
            </seg>
            <seg n="bf915a6b">
              Det jag också tycker att man kan nämna i sammanhanget är hur
              den här nedläggningen har gått till, och det är lite trist. Man
              fattar ett snabbt beslut, sannolikt mer på ideologiska grunder
              än på sakliga grunder. Sedan inser man att det kanske inte var
              så bra, och så får man ta till en avvecklingsmyndighet och får
              skjuta till mer pengar. Andra samhällssektorer, till exempel landstinget
              hemma, Umeå kommun och andra, får gå in och täcka upp för de misstag
              som regeringen har begått i det här sammanhanget. Jag tror tyvärr
              inte, som sagt var, att svensk arbetslivsforskning kommer att
              stå sig lika starkt om några år, även om vi kanske klarar de närmaste
              åren.
            </seg>
          </u>
          <note type="speaker" n="0f5b177c">
            Anf. 67 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-31108b1d9e44bf20-19" n="77257319">
            <seg n="f3d86b55">
              Fru talman! En nedläggning är naturligtvis alltid väldigt trist
              för den enskilde. Därför är det glädjande att så många av dem
              som har varit anställda på Arbetslivsinstitutet har hittat vidare.
            </seg>
            <seg n="0a81e3cf">
              För det andra när det gäller släktskap: Jag tycker inte att släktskap
              ska ligga någon till last, utan man ska bedömas efter förtjänst
              och skicklighet. Där tycker jag att Mikael Sjöberg visat sig väl
              förtjänt av det beröm som vi kan ge honom.
            </seg>
            <seg n="48b7c21d">
              För det tredje och slutligen hoppas jag att Lars Lilja ska få
              en solig nationaldag i Vännäs eller varhelst det månde vara.
            </seg>
          </u>
          <note n="0aac5160">
            Överläggningen var härmed avslutad.
          </note>
          <note n="47004a43">
            13 § Svar på interpellation 2006/07:554 om obligatorisk arbetslöshetsförsäkring
          </note>
          <note type="speaker" n="34acdbfa">
            Anf. 68 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-31108b1d9e44bf20-20" n="77257319">
            <seg n="45be52e4">
              Fru talman! Sven-Erik Österberg har frågat mig om jag avser att
              utreda vad ett obligatorium kommer att innebära för den svenska
              modellen och den ordning som råder på svensk arbetsmarknad.
            </seg>
            <seg n="1bcb2fb4">
              Sven-Erik Österberg menar att en obligatorisk arbetslöshetsförsäkring
              raserar kopplingen mellan facket och arbetslöshetskassan, vilket
              i sin tur urholkar kollektivavtalsmodellen och skapar en låglönepress
              på arbetsmarknaden.
            </seg>
            <seg n="064e2bfc">
              Arbetslöshetsförsäkringens utformning har stor betydelse för
              hur arbetsmarknaden och lönebildningen fungerar. För att se till
              att utformningen av försäkringen har en så positiv effekt som
              möjligt på sysselsättningen ska frågan om ett obligatorium utredas
              under hösten. Alla som förvärvsarbetar ska ha rätt till inkomstrelaterad
              ersättning vid arbetslöshet.
            </seg>
            <seg n="924a3725">
              Min avsikt är inte att rasera kopplingen mellan fackliga organisationer
              och arbetslöshetskassan. Jag anser att den nuvarande arbetslöshetsförsäkringens
              struktur, med självständiga arbetslöshetskassor, fungerar väl
              och effektivt. Dessa fördelar ska tas till vara vid införandet
              av en obligatorisk försäkring.
            </seg>
            <seg n="29e6e88d">
              Vidare håller jag inte med Sven-Erik Österberg om att en obligatorisk
              arbetslöshetsförsäkring skapar en låglönepress på arbetsmarknaden.
              I stället anser jag att förändringen av arbetslöshetsförsäkringen
              inklusive ett obligatorium leder till att möjligheter skapas för
              varaktigt högre sysselsättning.
            </seg>
            <seg n="ae383fd8">
              En obligatorisk arbetslöshetsförsäkring måste ses i ett större
              sammanhang. Regeringens politik för varaktigt högre sysselsättning
              och minskat utanförskap har en bred ansats och en långsiktig inriktning.
              Ekonomins olika delar hänger samman, och reformer på ett område
              får större genomslag om det samtidigt genomförs reformer inom
              andra områden.
            </seg>
            <seg n="4174486b">
              Jag har i olika sammanhang uttalat mig om värdet av att ha en
              arbetslöshetsförsäkring, och det är en åsikt som jag står fast
              vid.
            </seg>
            <seg n="df37c503">
              Arbetslöshetsförsäkringen är en grundläggande och viktig del
              i det svenska välfärdssystemet. Behovet av ett gott ekonomiskt
              skydd vid arbetslöshet gäller alla på arbetsmarknaden.
            </seg>
            <seg n="711de8a4">
              Utifrån ovanstående anser jag inte att ett obligatorium skulle
              innebära några negativa konsekvenser för den svenska modellen
              och den ordning som råder på svensk arbetsmarknad. Jag ser därför
              inte skäl att låta utreda denna fråga.
            </seg>
          </u>
          <note type="speaker" n="095adb73">
            Anf. 69 SVEN-ERIK ÖSTERBERG (s):
          </note>
          <u who="sven-erik_osterberg_bd1a4d" xml:id="i-7f93c97867bf34c5-0" n="3391fc92">
            <seg n="b7e74c98">
              Fru talman! Jag ska inledningsvis ta tillfället i akt och konstatera
              att det är glädjande att arbetsmarknadsministern ger beröm till
              Mikael Sjöberg.
            </seg>
            <seg n="9eeac463">
              Jag märkte i början av interpellationsdebatterna att det fanns
              en viss irritation hos arbetsmarknadsministern över att frågor
              kommer tillbaka. Det var precis vad det gjorde under den tiden
              när jag var statsråd och interpellationerna kom om inte minst
              Mikael Sjöberg, därför att det ansågs att han var utnämnd på grund
              av att han var kusin med förre statsministern. Vi hävdade att
              det var förtjänst och skicklighet som låg till grund.
            </seg>
            <seg n="b9751446">
              Det har nu verifierats av arbetsmarknadsministern, vilket jag
              förmodar att hela regeringen står bakom. Det är en glädjande tillnyktring
              på det här området, just vad gäller Mikael Sjöberg kanske också
              andra så småningom när det har gått ett tag.
            </seg>
            <seg n="566517da">
              Det som oroar mig med den obligatoriska arbetslöshetsförsäkringen
              och det som har sagts är det som arbetsmarknadsministern sade
              inledningsvis när han tillträdde, att hans syfte var att åstadkomma
              en sådan. Jag har fått det verifierat igen. Arbetsmarknadsministern
              säger att han tycker att löntagare ska vara med i a-kassan kanske
              företagare också enligt de regler som finns där.
            </seg>
            <seg n="c4da0358">
              Jag har noterat att arbetsmarknadsministern står bakom den svenska
              modellen och tycker att löntagare ska vara med i facket det har
              han sagt. Han tycker att vi ska slå vakt om den svenska modellen
              och att det är kollektivavtalen som ska styra reglerna på arbetsmarknaden,
              inte att vi ska lagstifta mer än vad som är nödvändigt. Jag har
              noterat i debatt efter debatt att arbetsmarknadsministern säger
              detta.
            </seg>
            <seg n="8dd01f10">
              För mig är det ganska starkt kopplat att en hög anslutningsgrad
              till den fackliga organisationen är grunden till att kollektivavtalen
              får den dignitet och den styrka som de har, att det finns en tilltro
              till systemet.
            </seg>
            <seg n="525e39c4">
              Vi vet detta av erfarenhet. A-kassorna bildades av den fackliga
              organisationen en gång tiden, utan statsbidrag. Medlemmar samlade
              själva ihop resurser för att kunna hjälpa den kamrat som förlorade
              jobbet på ett eller annat sätt. Utvecklingen har sedan lett till
              att skattebetalarna har gått in och hjälpt till så att man har
              fått en bättre försäkring.
            </seg>
            <seg n="8e6bfba4">
              Vi vet att kopplingen mellan arbetslöshetskassa och den fackliga
              organisationen har varit en viktig ingrediens i att se till att
              man har en hög anslutningsgrad. Det har uppfattats av medlemmarna
              som en avgift till a-kassa och till fackförbund. Det har varit
              ett ganska enkelt och rakt system.
            </seg>
            <seg n="ac2bd60a">
              Vi har sett att länder som har brutit upp och tagit bort det
              här sambandet får en mycket lägre anslutningsgrad. Det blir resultatet
              av det här.
            </seg>
            <seg n="ea075d09">
              Vi ser just nu att många fack tvingas skilja på avgifterna för
              att kunna definiera dem, inte minst genom den pålaga som regeringen
              lade på i inledningen av denna mandatperiod, de 10 miljarder som
              skulle inkasseras av finansministern för skattesänkningar till
              exempel en direkt pålaga på arbetslöshetskassans medlemmar.
            </seg>
            <seg n="cc00b008">
              Samtidigt har de regelförändringar som försämrat försäkringen
              gjort att vi har fått en ganska stark flykt från a-kassan. Bedömningen
              kanske är lite svår, som har sagts tidigare, men a-kassans samorganisation
              säger att kanske så många som upp till 330 000340 000 kommer att
              lämna a-kassan under året på grund av högre avgift och sämre försäkring.
              Det får också till följd en lägre organisationsgrad.
            </seg>
            <seg n="26e6bc6a">
              Det är det jag menar: Om arbetsmarknadsministern är så vältalig
              och står bakom den modellen är det han gör i handling och i praktiskt
              politiskt arbete att ta bort de ingredienser som har varit så
              viktiga i den svenska modellen, för att man ska kunna ha precis
              det som arbetsmarknadsministern står bakom.
            </seg>
            <seg n="f5edbd44">
              Inser inte Littorin att det här är en viktig del i att utsätta
              den svenska modellen för en fara?
            </seg>
          </u>
          <note type="speaker" n="a6913b7d">
            Anf. 70 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-31108b1d9e44bf20-21" n="77257319">
            <seg n="d66aa210">
              Fru talman! Jag ska inleda med att säga att interpellationer
              är något roligare när man är i opposition än vad de kanske ibland
              kan vara när man är i regeringsställning. Nu har jag så bra motdebattörer
              att jag tycker att det här riktigt roligt, om jag ska vara helt
              ärlig. Och det är viktigt, för det är, precis som vi har hört
              förut, en riksdagens kontrollmakt som utövas.
            </seg>
            <seg n="1a22081e">
              Låt mig ta tillfället i akt och säga att min utgångspunkt i själva
              sakfrågan är att det redan innan vi gjorde några förändringar
              var drygt 700 000 löntagare som inte hade en arbetslöshetsförsäkring.
              Jag tycker att det är ett problem, ur två synvinklar. Det är dels
              att det är så pass många löntagare på svensk arbetsmarknad som
              inte hade eller har en arbetslöshetsförsäkring, dels att det är
              så pass många som inte deltar i en solidarisk finansiering av
              de kostnader för arbetslöshet som uppstår.
            </seg>
            <seg n="4ce791da">
              Då kan man naturligtvis fundera över om man tycker att det är
              fel. Jag har någon gång jämfört det, väldigt förenklat, med att
              man ska ha en trafikförsäkring om man har bil. Om man har ett
              jobb borde man ha en arbetslöshetsförsäkring. Det tycker jag fortfarande
              inte är orimligt. Då har det funnits en diskussion som har förts
              ganska offentligt om att man kanske borde ha en statlig arbetslöshetsförsäkring.
              Jag vet att den förra borgerliga regeringen 19911994 föreslog
              det och jobbade med det.
            </seg>
            <seg n="56a7070e">
              Jag tycker att det är fel av just de skäl som Sven-Erik Österberg
              anför. Jag tycker att det är viktigt att vi har en hög organisationsgrad.
              Jag tycker att det är viktigt med den svenska modellen. Jag är
              också glad över att 94 procent av löntagarna på den svenska arbetsmarknaden
              omfattas av kollektivavtal.
            </seg>
            <seg n="d4c71733">
              Det är viktigt vi har diskuterat det flera gånger förut och jag
              kan understryka det igen att konstatera att vad som är kännetecknande
              för den svenska arbetsmarknaden inte är konflikt. Detta behöver
              vi inte bråka om, för jag tror mig veta att Sven-Erik Österberg
              delar den uppfattningen. Det har vi märkt inte minst under det
              här året, när vi nu har haft en lönerörelse som pågått.
            </seg>
            <seg n="fb3b4f28">
              Jag tror att vi kan dra en slutsats av detta. När vi har haft
              denna lönerörelse som har pågått och dessutom haft diskussioner
              om den obligatoriska a-kassan kan jag inte omedelbart på grundval
              av resultatet av lönerörelsen dra slutsatsen att vi har hamnat
              i en låglönemarknad eller en utveckling dithän. Det tycker jag
              naturligtvis är bra.
            </seg>
            <seg n="7585a0a6">
              Grundläggande i Sven-Erik Österbergs fråga är naturligtvis att
              det här är ett komplicerat område. Det är en komplicerad utredning
              och en komplicerad materia. Det ska man naturligtvis ha respekt
              för. Men grunden för mitt ställningstagande är att vi vill se
              till att löntagare på den svenska arbetsmarknaden omfattas av
              en arbetslöshetsförsäkring och den andra grunden är att det är
              bra att vi inte har en statlig a-kassa utan att vi har den organiserad
              ungefär på samma sätt som i dag. Delvis är detta också för att
              jag tycker att kopplingen mellan de olika delarna på arbetsmarknaden
              och själva försäkringssystemets uppbyggnad är viktig. Därför gör
              jag en bedömning som är lite annorlunda än Sven-Erik Österbergs.
              Jag tror inte att man ska ha den stora oro som Sven-Erik Österberg
              ger uttryck för. Den svenska modellen kommer även med en obligatorisk
              a-kassa att stå sig väl av väldigt många olika skäl.
            </seg>
          </u>
          <note type="speaker" n="f04c12c0">
            Anf. 71 SVEN-ERIK ÖSTERBERG (s):
          </note>
          <u who="sven-erik_osterberg_bd1a4d" xml:id="i-7f93c97867bf34c5-1" n="3391fc92">
            <seg n="0d71747a">
              Fru talman! Det parti som Littorin tillhör brukar inte vilja
              förstatliga, så i den meningen finns det en logik i det hela.
              Men jag vet att den förra borgerliga regeringen hade planer på
              detta och utredde frågan. Jag upplevde att man den gången väl
              hade ganska djupa ideologiska skäl. Vi behöver inte fastna i det.
            </seg>
            <seg n="e8a5660e">
              Problemet för mig är inte att vi i ord i denna debatt står särskilt
              långt från varandra. Jag tycker också att de som är aktiva på
              arbetsmarknaden ska tillhöra en arbetslöshetsförsäkring, inte
              minst för deras egen skull. Det finns en solidarisk tanke i det
              också man kan själv bli arbetslös, och därför ska man bidra till
              dem som råkar bli det, så att man gemensamt bär kostnaden.
            </seg>
            <seg n="aa1bc103">
              Det var en ganska het debatt om detta i slutet av 1990-talet,
              då de borgerliga motionerna på området just talade om ett förstatligande
              av a-kassan. Man menade att av föreningsrättsliga skäl borde ingen
              tvingas in i en facklig a-kassa. Vid det tillfället bildades Alfakassan
              som ett led i detta. Vill man inte tillhöra en facklig organisation
              står det var och en fritt. Även om jag tycker att man ska vara
              med kan jag respektera dem som säger att de inte vill vara med,
              av vilka skäl det nu kan vara. Detta hör till föreningsrätten,
              som ska vara otvungen från båda håll. Den socialdemokratiska regeringen
              skapade Alfakassan av precis det skälet att den inte är facklig.
              Den är en statlig kassa som man tillhör och försäkrar sig i.
            </seg>
            <seg n="ecd18939">
              Jag tycker att det vore bättre om vi slog vakt om det system
              som har varit och i stället funderade lite över avgifter och regelverk
              för att göra försäkringen attraktiv, så att man vill vara med
              i den och tycker att det är värt att betala de pengar som det
              kostar. Littorins problem just nu är att många inte tycker att
              det är värt pengarna. Man tycker att försäkringen inte är så bra
              som den skulle vara i relation till vad den kostar. Man kan alltid
              diskutera detta, men jag tolkar läget på det här sättet. Man har
              lite grann tappat solidariteten i försäkringen.
            </seg>
            <seg n="701d3a90">
              Alfakassan finns ju. Förbättra systemet och hänvisa till Alfakassan
              som en viktig del i systemet. Använd systemet i stället för att
              bryta sönder det och göra något obligatoriskt som ska läggas ut.
              Jag vet att Littorin har sagt att facken gärna kan vara administratörer
              av detta. Nu vill jag inte gräva för djupt i problemen, men jag
              kan se problem med att det ska vara obligatoriskt samtidigt som
              det är en facklig a-kassa som förvaltar det. Vi har debatterat
              detta förut, och jag tror att vi har en samsyn när det gäller
              att frågan inte är helt oproblematisk.
            </seg>
            <seg n="56d685cc">
              Systemet har varit bra för den svenska modellen. Det har varit
              hög facklig organisationsgrad och hög tilltro till kollektivavtalen.
              Den svenska modellen har fungerat väl. Det har varit hög fredsbenägenhet
              i avtalsrörelsen, inte minst detta år när ekonomin ändå går på
              högvarv och det har varit en rad olika indikationer som har kunnat
              reta upp inte minst den ena delen av arbetsmarknadens parter.
              Trots detta har avtal kunnat slutas på nivåer som ligger väl i
              nivå med vad Konjunkturinstitutet och andra har gissat.
            </seg>
            <seg n="e40d28de">
              Den svenska modellen fungerar på det sätt som har varit. Här
              ser jag en koppling, och jag är rädd för att när den försvinner
              i och med en obligatorisk försäkring och man delar upp det hela
              kommer man att få en försvagning av den. Det är inte bara facket
              som blir svagare det kanske Littorin kan stå ut med innerst inne
              när han kommer på sin egen kammare, även om jag naturligtvis oroar
              mig för det. Men försvagningen innebär också kanske att den modell
              vi har försvagas och vi får ökade strejker, ökade konflikter,
              starkare motsättningar mellan regeringar och arbetsmarknadsparter
              och mellan arbetsmarknadens parter, vilket inte gagnar det svenska
              samhället och tillväxten. Det är det som oroar mig och som jag
              tycker att också arbetsmarknadsministern borde fundera lite mer
              på.
            </seg>
          </u>
          <note type="speaker" n="115c0222">
            Anf. 72 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-31108b1d9e44bf20-22" n="77257319">
            <seg n="f63eeac0">
              Fru talman! Sven-Erik Österberg inledde med att säga att det
              är viktigt att man har ett skydd. Det är viktigt att man också
              tar ett solidariskt ansvar för finansiering. Jag delar den uppfattningen.
              Jag tycker att det är så. Därför blir min omvända frågeställning:
              Varför är man då emot ett obligatorium? Varför är man beredd att
              acceptera ett läge där man redan innan vi gjorde några som helst
              förändringar hade över 700 000 som stod utanför försäkringen?
            </seg>
            <seg n="0ab21424">
              Sven-Erik Österberg säger lite retoriskt att det handlar om att
              göra försäkringen så attraktiv som möjligt. Ja, uppenbarligen
              var den inte det eftersom så många ju stod utanför. Då är min
              fråga: Finns det någon gräns för hur generös man ska vara? Man
              kan ge bort försäkringar förstås, men då är det ju en statlig
              försäkring. Jag förstår inte riktigt det resonemanget.
            </seg>
            <seg n="dcaed7e0">
              Vi tror att organisationsgraden, som jag också slår vakt om,
              inte avgörs av a-kassan utan snarare av den totala medlemsnyttan
              som man visar sina medlemmar. Där handlar det om möjligheterna
              och sättet på vilket man förhandlar. Det handlar om vad man i
              övrigt gör för att ta hand om, engagera och få fler medlemmar.
            </seg>
            <seg n="d45f0c07">
              Tyvärr har organisationsgraden sjunkit. Det gjorde den också
              under den tid då Sven-Erik Österberg var statsråd. Där finns det
              paralleller och likheter mellan fackföreningsrörelsen och partiorganisationerna,
              Svenska kyrkan och andra ideella organisationer i vårt land. Det
              ställer till lite bekymmer.
            </seg>
            <seg n="6fe1823a">
              Men det finns samtidigt ljuspunkter, tycker jag. Jag noterade
              inför TCO-kongressen i våras att Sture Nordh var väldigt engagerad
              i just diskussioner om hur man kan öka sin attraktionskraft och
              förnya sig så att medlemmar kommer till.
            </seg>
            <seg n="5cf43b5e">
              Till exempel Sveriges Ingenjörer bedriver ett väldigt intensivt
              arbete för att locka till sig fler medlemmar och arbeta på olika
              sätt. En slutsats som man har dragit är policyslutsatsen att var
              fjärde medlem ska byta jobb varje år. Det har man som en målsättning,
              för man ser att det är positivt både för löneutvecklingen för
              den enskilde och för att det påverkar arbetsstimulans och erfarenhetsutbyte,
              det vill säga lärandet på jobbet. Som en följd av det resonemanget
              börjar man fråga sig vad man kan göra för medlemmarna för att
              detta ska ske. Det handlar både om utbildning och om att man tillsammans
              med några andra Sacoförbund startar en arbetsförmedling. Den typen
              av diskussioner som adderar medlemsnytta är nog definitivt viktiga
              för att hålla organisationsgraden uppe.
            </seg>
            <seg n="20b5fa75">
              Sven-Erik Österberg och jag har debatterat delar av den här frågan
              tidigare. Vi kommer säkert att återkomma framöver. Det är en viktig
              fråga, och jag har, precis som Sven-Erik Österberg säger, all
              respekt för att det är en väldigt komplicerad materia. Men jag
              delar inte uppfattningen att ett obligatorium skulle påverka den
              svenska modellens grundpelare negativt på det sätt som Sven-Erik
              Österberg har uttryckt.
            </seg>
          </u>
          <note type="speaker" n="e82ff6fe">
            Anf. 73 SVEN-ERIK ÖSTERBERG (s):
          </note>
          <u who="sven-erik_osterberg_bd1a4d" xml:id="i-7f93c97867bf34c5-2" n="3391fc92">
            <seg n="d3b25f00">
              Fru talman! Det senare beror naturligtvis på hur det utformas
              och hanteras. Det vet vi i dag ingenting om.
            </seg>
            <seg n="57e5cff5">
              Jag blev lite besviken när arbetsmarknadsministern för kanske
              någon månad sedan tiden går fort eller sakta beroende på hur man
              ser på det sade att det skulle vara en enmansutredare och att
              det hela var mest av teknisk karaktär.
            </seg>
            <seg n="04792cab">
              Jag tycker att det finns en massa ideologiska frågor som mycket
              väl skulle ha lämpat sig för en bredare utredning när man tittade
              på det här, hur det hade varit. Vi får väl se vad som händer.
              Sista ordet är kanske inte sagt.
            </seg>
            <seg n="cc38bfbf">
              Sedan gällde det attraktionskraft. Det var inte tillräckligt
              attraktivt när arbetsmarknadsministern blev minister, så att säga.
              Det var fortfarande 700 000 som inte fanns där. Ja, om det hade
              varit viljan från regeringen och arbetsmarknadsministern hade
              man väl inte startat med att höja avgiften med 300 procent och
              försämra regelverket. Det är väl ingen som har trott att attraktionskraften
              skulle bli starkare hos a-kassan i det läget.
            </seg>
            <seg n="28d9b661">
              Om det var meningen och vi ska anklagas för att vi inte hade
              gjort försäkringen tillräckligt attraktiv, så att alla var med,
              kan man ju säga att starten från den här regeringen verkligen
              inte gick åt det hållet. Det är väl där som jag tycker att jag
              har min poäng.
            </seg>
            <seg n="a6f2b108">
              Littorin är inte bara bekymrad över att det är 700 000 som inte
              är med. Han vill ha ett annat system. Det är det som ligger i
              grund och botten. Arbetsmarknadsministern startade sin karriär
              inom regeringen genom att säga att han ville ha en obligatorisk
              a-kassa av det skälet. Sedan har det naturligtvis blivit förtjänstfullt
              att peka på att man är orolig för att många lämnar och att inte
              alla omfattas av trygghetssystemet. Det har ju kommit in som senare
              argument.
            </seg>
            <seg n="df0e9377">
              Det får väl vara som det är i den här diskussionen. Jag kommer
              i varje fall att fortsatt noga följa vad som händer med den svenska
              modellen och oron när det gäller detta. Jag tycker att vi har
              och har haft en modell i Sverige som vi ska se till att vara rädda
              om.
            </seg>
            <seg n="30ec6698">
              Jag har sett de ingrepp som har gjorts på arbetsmarknaden som
              att regeringen egentligen bara har stökat till det här för att
              reta upp den ena parten. Nu är jag rädd att modellen också riskerar
              att rasa så småningom.
            </seg>
          </u>
          <note type="speaker" n="537a5bf3">
            Anf. 74 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-31108b1d9e44bf20-23" n="77257319">
            <seg n="41b062c2">
              Fru talman! Jag kan möjligen glädja Sven-Erik Österberg med att
              jag har lyckats reta upp i princip alla.
            </seg>
            <seg n="5573cf21">
              Fackföreningsrörelsen är naturligtvis irriterad på de förändringar
              vi har gjort i arbetslöshetsförsäkringen. Det har vi debatterat
              många gånger. Jag har full respekt för det. Jag har också lyckats
              reta upp arbetsgivarsidan genom att just säga nej till alla typer
              av försök att begränsa, med proportionalitetsregler och annat,
              den svenska modellen. Och de på ledarsidorna är som vanligt aldrig
              riktigt förtjusta i vad man håller på med.
            </seg>
            <seg n="c28eeb6d">
              Själv tycker jag att det är ett ganska bra utfall. Det betyder
              förmodligen att man inte har hamnat i säng med någon och att man
              faktiskt har gjort någonting också.
            </seg>
            <seg n="fc56fe4b">
              Jag minns under valrörelsen jag var partisekreterare då att Socialdemokraterna
              hade en väldigt fyndig slogan: Alla ska med.
            </seg>
            <seg n="d5b5b074">
              Problemet var att 700 000 inte var med. Vi tycker i grunden att
              det är fel, och det vill vi göra någonting åt. Det är därför vi
              vill återkomma med förslag om en obligatorisk arbetslöshetsförsäkring.
            </seg>
          </u>
          <note n="0aac5160">
            Överläggningen var härmed avslutad.
          </note>
          <note n="94147a24">
            14 § Svar på interpellation 2006/07:561 om ytterligare skärpningar
            i arbetslöshetsförsäkringen
          </note>
          <note type="speaker" n="999c4608">
            Anf. 75 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-31108b1d9e44bf20-24" n="77257319">
            <seg n="fe488348">
              Fru talman! Sven-Erik Österberg har frågat mig om jag har för
              avsikt att utreda vilken effekt den aviserade förändringen av
              arbetslöshetsförsäkringens finansiering har för arbetsmarknaden
              och lönebildningen.
            </seg>
            <seg n="b0779572">
              Sven-Erik Österberg framhåller att grundprincipen i arbetslöshetsförsäkringen
              är att alla ska dela solidariskt på risken eftersom fackförbunden
              drabbas olika hårt av arbetslöshet. Annars blir avgifterna orimligt
              höga.
            </seg>
            <seg n="f3d68b1b">
              Jag vill hänvisa till vårpropositionen där det framgår att avsikten
              med förändringen av finansieringsavgiften inte är att höja det
              samlade avgiftsuttaget. Syftet med vår reform är att göra arbetslöshetsförsäkringen
              mer försäkringsmässig. Finansieringen av arbetslöshetsförsäkringen
              kommer dock även fortsättningsvis i huvudsak att vara ett samhälleligt
              ansvar.
            </seg>
            <seg n="1bede42a">
              Sven-Erik Österberg säger att vi är ute efter att skapa en låglönemarknad.
              Det håller jag inte med om. Syftet med att förändra finansieringsavgiften
              är att skapa större koppling mellan premie, ersättning och risk.
            </seg>
            <seg n="285cc445">
              Regeringen vidtar många olika åtgärder som tillsammans ska leda
              till att fler personer kommer in på arbetsmarknaden. Att förändra
              den förhöjda finansieringsavgiften är en av dem.
            </seg>
          </u>
          <note type="speaker" n="310e0424">
            Anf. 76 SVEN-ERIK ÖSTERBERG (s):
          </note>
          <u who="sven-erik_osterberg_bd1a4d" xml:id="i-7f93c97867bf34c5-3" n="3391fc92">
            <seg n="8d061dcc">
              Fru talman! Jag kan inte låta bli att kommentera det sista som
              arbetsmarknadsministern sade i den förra debatten, att han hade
              lyckats reta upp alla.
            </seg>
            <seg n="2bf45008">
              Under den tid då jag var verksam som skogsarbetare hade vi en
              jägmästare som inte var speciellt omtyckt av någon. Men då var
              det en facklig förtroendeman som sade: Han är i varje fall rättvis,
              för han är lika elak mot alla. Jag gör ingen liknelse med arbetsmarknadsministern.
              Men jag tyckte att det passade ihop lite grann med det tidigare
              inlägget.
            </seg>
            <seg n="3f8450d9">
              När det gäller den här frågan, om finansieringen och försäkringsmässigheten,
              finns det något som oroar mig. Som jag har tolkat de utsagor som
              har gjorts ska de som har högre benägenhet att bli arbetslösa
              också betala mer premier därför att de i högre grad utnyttjar
              försäkringen. Så har jag egentligen tolkat det här med försäkringsmässigheten.
              Jag tror att det är en rättvis tolkning. Jag har inte blivit motsagd
              när jag har nämnt den vid tidigare tillfälle.
            </seg>
            <seg n="89e3038f">
              Det som oroar mig det gäller kopplingen till låglönemarknaden
              är att vi vet vilka grupper det är i samhället som har störst
              benägenhet att bli arbetslösa. Det är oftast inom tjänstesektorn,
              ofta inom kvinnliga yrken och oftast inom verksamheter som är
              säsongsbetonade.
            </seg>
            <seg n="c9c5e200">
              Vad man egentligen säger när man säger att försäkringsmässigheten
              ska öka är att det inte är nog med att de som jobbar inom de här
              branscherna det är branscher som är oerhört viktiga för att samhällsservicen
              i vårt samhälle ska fungera ganska ofta ska riskera att bli utan
              jobb och få leva på a-kassa som ger betydligt sämre ersättning
              än vad lönen gör, och den blir nu ännu sämre om arbetslösheten
              blir längre, med de nya reglerna. Det är inte nog med att de ska
              leva med den oron, utan de ska dessutom betala för den här risken
              själva. Det handlar om en bransch som inte kan ge en anställningsform
              som någorlunda tryggar anställningen. Ryckigheten gör att det
              här ytterst drabbar dem som är anställda. De ska också vara med
              själva och betala till det här systemet. Det är försäkringsmässigheten.
            </seg>
            <seg n="bcd1550a">
              Jag kan inte se annat än att det leder till det som väl är Littorins
              grundtanke, som han har diskuterat i regeringen och inte minst
              i Moderata samlingspartiet. Man vill naturligtvis undvika arbetslöshet.
              Ett sätt som arbetsgivare alltid har sagt att man ska undvika
              arbetslöshet på är att ha lägre lönekrav vid löneförhandlingar.
              Vi tar ut mindre, så kan någon mer få jobb. Det finns utrymme
              i det här.
            </seg>
            <seg n="a157436a">
              Det är egentligen emot den svenska modellen, där vi har sagt
              att vi ska hålla uppe lönerna. Vi ska inte konkurrera med låga
              löner. Vi ska hålla uppe löner, och de branscher som inte kan
              betala vettiga löner rationaliseras bort på ett eller annat sätt.
            </seg>
            <seg n="3c3d65e3">
              Så kan man se att det har varit under hela industriutvecklingen.
              Det är den så kallade isbolagsmetoden, som man sade en gång i
              tiden. Man försökte piska ihjäl åkarkamparna för att man skulle
              köra is och konkurrera med elströmmen. Det gick ju inte. Det var
              också lönepress på dem som jobbade inom den här branschen därför
              att ny teknik tog över. Det där funkar ju aldrig i längden.
            </seg>
            <seg n="1201ae0f">
              Det är precis den modellen som arbetsmarknadsministern egentligen
              pratar om. Man ska ta ut lägre lön för att färre ska bli arbetslösa.
              På så sätt ska det också kosta mindre, försäkringsmässighet i
              försäkringen, att försäkra sig mot arbetslöshet. Det är precis
              det som är min poäng i den här interpellationen.
            </seg>
            <seg n="dd0b6cab">
              Jag tycker att det är djupt orättvist. En grupp som redan är
              utsatt på arbetsmarknaden ska utsättas ännu hårdare. Och du vet
              vilka branscher det är som nästan aldrig löper någon stor risk
              att få arbetslöshet. Det är oftast välbetalda män som kommer att
              få en låg premie till arbetslöshetsförsäkringen därför att det
              är väldigt liten risk att de behöver använda den. De kanske inte
              ens är med. Men i Littorins obligatorium måste de väl vara med.
              Då ska de åtminstone belönas med lägre avgift så att de inte ska
              bli irriterade. Det är så jag tolkar hela det här uttalandet.
            </seg>
          </u>
          <note type="speaker" n="e9f661ac">
            Anf. 77 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-31108b1d9e44bf20-25" n="77257319">
            <seg n="d42460cd">
              Fru talman! I en tidigare interpellationsdebatt under eftermiddagen
              pratade Hillevi Larsson och jag om ekonomiska incitament i arbetsmiljöfrågor.
              Hillevi Larsson är inte här, så jag ska naturligtvis inte parafrasera
              henne mer, men hon talade sig varm för ekonomiska incitament.
            </seg>
            <seg n="d10679c8">
              Vi vill att försäkringsmässigheten ska stärkas ytterligare det
              var det som stod i vårbudgeten genom att det ska bli en tydligare
              teknisk koppling mellan avgifter och kostnader för arbetslöshet
              i respektive kassa. Men vi var också tydliga med att säga att
              det samlade avgiftsuttaget inte ska höjas.
            </seg>
            <seg n="7cee1ce8">
              Sven-Erik Österberg säger att det här riskerar att leda rakt
              in i låglöneträsket, om jag har förstått dig rätt. Jag gör inte
              den bedömningen. Den differentierade avgift som vi har nu har
              ju, såvitt vi kan bedöma, inte påverkat löneutvecklingen i den
              här avtalsrörelsen på det sätt som Sven-Erik Österberg ger uttryck
              för. Det är snarare precis tvärtom, det som har skett. Så jag
              tror att vi kan vara väldigt försiktiga med den oron.
            </seg>
            <seg n="8d91a3fa">
              Däremot, som jag har sagt alla gånger tidigare, vill vi återupprätta
              arbetslöshetsförsäkringen som den omställningsförsäkring den är
              tänkt att vara. Det är omställning och försäkring. Omställning
              är att den inte är evig, och försäkring är att det finns en viss
              koppling mellan premie, risk och ersättning. Vi tycker inte att
              det är alldeles orimligt. Men den diskussionen har vi haft flera
              gånger förr.
            </seg>
            <seg n="f7428e0b">
              Slutsatsen, i alla fall, tycker jag är att det, såvitt vi kan
              bedöma av den här lönerörelsen, inte finns någon grund för den
              typ av oro som Sven-Erik Österberg ger uttryck för.
            </seg>
          </u>
          <note type="speaker" n="2260cf1f">
            Anf. 78 SVEN-ERIK ÖSTERBERG (s):
          </note>
          <u who="sven-erik_osterberg_bd1a4d" xml:id="i-7f93c97867bf34c5-4" n="3391fc92">
            <seg n="908a326f">
              Fru talman! Den differentiering som arbetsmarknadsministern hänvisar
              till är väl den lilla som blev av gentemot Sacoförbunden. Det
              var inte regeringens differentiering. Man pratade om differentiering
              men hittade ingen väg för hur man skulle lösa det rent tekniskt.
            </seg>
            <seg n="90754079">
              Differentieringen kom snarare sedan genom sänkningen, därför
              att det slogs fast som Lagrådet pekade på att man inte kan ta
              ut mer avgift än vad medlemskollektivet tar ut i ersättningsnivå.
              Det var det som var grunden till differentieringen. Den är ju
              ganska liten i sig och berör ett helt, brett Sacokollektiv gentemot
              de andra stora, breda kollektiven inom TCO och LO.
            </seg>
            <seg n="66b8947f">
              Därför är det inte så konstigt att vi inte har sett någonting
              i den pågående lönerörelsen som visar att detta skulle få något
              slags utfall i form av sämre löner för de grupper som skulle löpa
              högre risk för detta.
            </seg>
            <seg n="4006859e">
              Det vore bra om arbetsmarknadsministern stod upp för det han
              egentligen vill göra. Det som irriterar mig mest är att det är
              något slags läpparnas bekännelse över försäkringsmässigheten.
              Jag tror inte för ett ögonblick att det inte är noga diskuterat
              i regeringen och inte minst hos arbetsmarknadsministern och hans
              närmaste vad detta får för effekter och hur det ska vara. Det
              ligger i linje med det Svenskt Näringsliv pekar på. De är uppretade
              på Littorin, men han kanske försöker hämta hem några poäng där
              också och möta dem på något sätt. De vill ju ha differentierade
              löner. Det är precis detta de pekade på! Betalar man mer för sin
              egen arbetslöshet kommer man att vara hovsammare med lönekraven
              för att man vet att detta slår in.
            </seg>
            <seg n="12dd40c5">
              En försäkringsmässighet som det pratas om här och som har nämnts
              i vårbudgeten ser jag är av en helt annan dignitet än denna lilla
              differentiering som nu blev till genom att Lagrådet grep in.
            </seg>
            <seg n="23a8f35b">
              Jag tycker att det är en liten pinne som arbetsmarknadsministern
              försöker gömma sig bakom, men skuggan döljer inte det där. Det
              är inte det som är svar på frågan, utan hela försäkringsmässigheten
              står kvar.
            </seg>
            <seg n="a352ac42">
              Jag vill återigen peka på det försäkringssystem som har funnits.
              Titta bara på vad som har hänt med a-kassan! Om man är deltidsarbetande,
              eller om man så bara jobbar en timme, får man full avgift. Det
              är ett dåligt incitament att gå ut i arbete, och många är oerhört
              förtvivlade över detta.
            </seg>
            <seg n="e98b1bbf">
              Det gamla systemet, där a-kasseavgiften låg ihop med den fackliga
              avgiften och hade procentavdrag, hade en rättvis spegling av att
              man faktiskt betalade fackavgift och a-kasseavgift efter bärighet
              och efter vad man hade gjort. Det var alltså ett rättvist system
              som fungerade som ett rättvist skattesystem. Det var en solidarisk
              tanke bakom detta.
            </seg>
            <seg n="470b3f4e">
              Med försäkringsmässigheten blir det precis tvärtom. De som tjänar
              mest, har stadigast förankring på arbetsmarknaden, bäst utbildning,
              bäst tillgång till vidareutbildning och bäst möjlighet till karriärvägar
              kommer att få den lägsta avgiften. De som är mest utsatta på arbetsmarknaden
              med lägst lön, störst risk för arbetslöshet, minst utveckling
              i arbetet och oftast ganska begränsade karriärvägar ska vara med
              och betala för risken att branschen inte fungerar på ett sätt
              så att man kan få vettiga anställningsvillkor.
            </seg>
            <seg n="f39fd07a">
              Det är inte branschernas fel att det fungerar så, men jag tycker
              att det borde finnas ett solidariskt ansvar i samhället att se
              till att de här nödvändiga branscherna till exempel hotell- och
              restaurangbranschen fungerar. De är helt nödvändiga branscher
              för att samhället ska fungera. Är det inte rimligt att de som
              har det lite bättre också är med och solidariskt finansierar detta?
              Det är rimligare än att tala om försäkringsmässighet.
            </seg>
            <seg n="80908b77">
              Det kan låta väldigt sympatiskt när man först hör talas om det,
              men följderna är horribla, arbetsmarknadsministern! Säg inte ännu
              en gång att detta inte påverkar lönebildningen, för det är ju
              precis det som är meningen. Erkänn det, så kan vi ha en rak och
              öppen debatt i stället för att stå här i talarstolarna och hymla
              om vad följderna blir. Det skulle jag uppskatta.
            </seg>
          </u>
          <note type="speaker" n="cd430fbb">
            Anf. 79 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-31108b1d9e44bf20-26" n="77257319">
            <seg n="5b6fb85b">
              Fru talman! Den grundläggande utgångspunkten för hela vår förändring
              av a-kassan det vi gjorde under hösten och det vi har fortsatt
              med nu är att lägga grunden för det som Socialdemokraterna misslyckades
              med, nämligen att få incitament för återgång i arbete och se till
              att fler bryter utanförskapet som ni lämnade efter er. Den diskussionen
              har vi haft många gånger, och det kan vi naturligtvis fortsätta
              med.
            </seg>
            <seg n="127cf7d9">
              När det gäller försäkringsmässigheten vill jag säga att resultatet
              blir att om man har en hög arbetslöshet inom ett område kommer
              det att påverka hur man ser på lönebildning och annat. Det är
              klart att det är på det sättet!
            </seg>
            <seg n="94c57e0d">
              Samtidigt är det så att om man menar allvar med att man ska ha
              en arbetslöshetsförsäkring som bygger på att det är en omställningsförsäkring
              att det både är en omställning och en försäkring då måste det
              finnas någon koppling mellan den premie man betalar, den risk
              som finns att bli arbetslös och den ersättning man får. Det har
              jag sagt hela vägen, och så är det naturligtvis.
            </seg>
            <seg n="37397c52">
              Jag kan bara konstatera att jag bedömer farhågan att det skulle
              leda till en låglönemarknad som kraftigt överdriven. Det finns
              en differentiering i dag. Den kan inte sägas ha påverkat löneutvecklingen
              under denna avtalsrörelse, såvitt jag kan bedöma.
            </seg>
            <seg n="089d014d">
              Dessutom vill vi ha precis som det står i vårpropositionen en
              tydligare teknisk koppling mellan avgifter och kostnader för arbetslöshet
              i respektive kassa. Det samlade avgiftsuttaget ska inte höjas.
            </seg>
            <seg n="0e181f52">
              Jag hoppas att vi har möjlighet att återkomma till denna diskussion
              när det faktiskt finns ett förslag att diskutera. Nu diskuterar
              vi ju det som ännu inte är ett faktiskt förslag. Vår ambition
              är, som vi skrev i vårpropositionen, att vi ska återkomma i budgetpropositionen
              i höst. Jag vågar dock inte lova det, för vi måste också lagrådsbehandla
              detta och remittera det i förväg. Vi arbetar på att återkomma
              i frågan.
            </seg>
          </u>
          <note type="speaker" n="a51dfc03">
            Anf. 80 SVEN-ERIK ÖSTERBERG (s):
          </note>
          <u who="sven-erik_osterberg_bd1a4d" xml:id="i-7f93c97867bf34c5-5" n="3391fc92">
            <seg n="4a72473e">
              Fru talman! Om arbetsmarknadsministern snabbt vill återvända
              till debatten kan jag ju skriva en ny interpellation så att vi
              kan diskutera igen! Men det kanske inte var det som var avsikten.
            </seg>
            <seg n="666cf9eb">
              Jag skämtar lite grann. Jag förstår vad Littorin säger.
            </seg>
            <seg n="a710a8f9">
              Detta med låglönemarknader är intressant. När diskussionen om
              a-kassan gick som hetast pratades det om vad det blir för nya
              jobb genom att man sänker a-kassan. Jag minns en debatt väl som
              jag var med i på TCO där bland annat Lars Calmfors, som regeringen
              hänvisade mycket till, var med. Han fick frågan av mig vilka nya
              jobb detta skapar. Han sade att sänkt a-kassa i sig inte ger några
              nya jobb, men det kommer att påverka lönebildningen att man får
              en press nedåt på de lägsta lönerna, vilket skapar ett antal nya
              arbetstillfällen. Det är det som är vitsen med hela fördyrandet
              av a-kassan.
            </seg>
            <seg n="42257aed">
              Den kopplingen ser jag också ganska tydligt när det gäller försäkringsmässigheten.
              Littorin erkänner det nu själv till 75 procent i varje fall även
              om han tror att följderna blir mindre än vad jag befarar. Vi får
              väl se vem som får rätt. Hur stor försäkringsmässigheten och kostnaderna
              blir beror ju också på hur detta utformas.
            </seg>
            <seg n="49ab39a8">
              Att differentieringen inte har gett resultat har jag talat om
              förut. Den var ju så pass liten. Å andra sidan kan vi säga att
              vi har en stor del av lönerörelsen kvar i och med de så kallade
              nollavtalen. Man vet inte var de hamnar någonstans. Svenskt Näringsliv
              oroar sig verkligen för vad nollavtalen ska innebära. Det behöver
              de inte vara oroliga för. Det kan de ju hantera själva genom sitt
              chefskap. Men när det gäller nollavtalen ber de i princip andra
              om hjälp trots att de helt och hållet kan ha dem i sin hand. Det
              finns inte ens någon strejkrätt när det gäller nollavtalen, utan
              företagen kan bestämma själva.
            </seg>
            <seg n="bdaae509">
              Dock är det är svårare gentemot mot dem som sitter i rummet bredvid
              än mot ett kollektiv som finns på ett verkstadsgolv någonstans.
              Det är väl så det fungerar i arbetsgivarnas värld, kan jag tänka
              mig.
            </seg>
            <seg n="89dff45d">
              Jag är orolig för detta och försäkringsmässigheten. Var så säker,
              arbetsmarknadsministern, jag kommer att följa detta! Vi kommer
              med all säkerhet att ha fler debatter om detta även om jag inte
              ska skriva en ny interpellation i morgon. Vi återkommer i höst!
            </seg>
          </u>
          <note type="speaker" n="32eab65a">
            Anf. 81 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-31108b1d9e44bf20-27" n="77257319">
            <seg n="d6284fcb">
              Fru talman! Jag ser fram emot det! Även om jag har fått ganska
              många interpellationer måste jag säga att jag faktiskt tycker
              att det är roligt. Vi kommer att fortsätta att ha en diskussion,
              och detta är också ett sätt att illustrera skillnader i åsikter
              och annat.
            </seg>
            <seg n="d7d19882">
              Lars Calmfors säger naturligtvis också mycket klokt, men han
              vill ju till exempel ha en statlig a-kassa, vilket jag har sagt
              nej till. Jag håller alltså inte med honom i allt han säger.
            </seg>
            <seg n="4d903b99">
              Erfarenheterna från en politik, till exempel i Blairs Storbritannien,
              som har ökat arbetsutbudet på det sätt som vi har försökt jobba
              med har visat att det inte har lett till den typ av låglönemarknadsutveckling
              som Sven-Erik Österberg varnar för.
            </seg>
            <seg n="f39ac576">
              Jag vill påminna om att det som nu händer är att arbetslösheten
              sjunker, sysselsättningen ökar, utanförskapet minskar och obalanstalen
              sjunker. Det är väldigt glädjande, och det ska vi jobba vidare
              med. Det är naturligtvis också ett resultat av den politik som
              vi bedriver.
            </seg>
            <seg n="44908ca1">
              Vi har en god högkonjunktur i botten, men vi vill förlänga och
              förstärka den utvecklingen för att få fler tillbaka i arbete så
              att jämviktsarbetslösheten sjunker och så att vi kan bryta det
              utanförskap som den förra regeringen lämnade efter sig. Jag ser
              fram emot framtida debatter på detta tema!
            </seg>
          </u>
          <note n="0aac5160">
            Överläggningen var härmed avslutad.
          </note>
          <note n="feecf5fe">
            15 § Svar på interpellation 2006/07:562 om stärkt rätt till heltidsanställning
          </note>
          <note type="speaker" n="9018b683">
            Anf. 82 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-31108b1d9e44bf20-28" n="77257319">
            <seg n="296d6a71">
              Fru talman! Jennie Nilsson har frågat mig om jag ämnar ta några
              initiativ för att stärka rätten till heltidsanställning.
            </seg>
            <seg n="468737e4">
              Frågan är ställd bland annat mot bakgrund av att det är betydligt
              vanligare att det är kvinnor än män som innehar deltidsanställningar.
              Jennie Nilsson för i sin interpellation fram lagstiftning om rätt
              till heltid som ett sätt att intensifiera arbetet för att få till
              stånd fler heltidsanställningar.
            </seg>
            <seg n="fbd15c7d">
              Frågan om lagstiftning om rätt till heltid besvarade jag redan
              i oktober 2006 i en interpellation om det ämnet. Det besked jag
              då gav var att jag inte hade för avsikt att ta några initiativ
              i den riktningen. Jag ger samma svar i dag. Regeringen avser inte
              att lägga fram ett förslag till ändrad lagstiftning i syfte att
              stärka arbetstagares rätt till heltidsanställning på det vis som
              Jennie Nilsson efterlyser.
            </seg>
            <seg n="f9ab554b">
              En av grundbultarna i den svenska arbetsrätten är att det är
              arbetsgivaren som i princip har att avgöra hur arbetet ska ledas
              och fördelas. Denna princip var en av de bärande delarna i den
              så kallade decemberkompromissen 1906, genom vilken den svenska
              arbetsmarknadsmodellen grundlades.
            </seg>
            <seg n="bcf95027">
              Den lagstiftning om rätt till heltid som den socialdemokratiska
              regeringen övervägde gick alltså på tvärs med själva grunderna
              för den hundraåriga svenska arbetsmarknadsmodellen. Jag har redan
              åtskilliga gånger i denna kammare uttalat att jag inte är beredd
              att ändra på de grundläggande spelreglerna för den svenska arbetsrätten.
              Det gäller självfallet också i detta fall.
            </seg>
            <seg n="f5ba16ab">
              Det finns också mer pragmatiska skäl att vara emot en lag om
              rätt till heltid. Jag tror nämligen att ett försök att genom lagstiftning
              kommendera fram heltidstjänster skulle vara direkt kontraproduktivt.
              Jag tror att en sådan lag skulle avhålla arbetsgivare från att
              anställa när de endast har ekonomiskt utrymme för att anställa
              på deltid. En lagstadgad rätt till heltid skulle därmed riskera
              att i praktiken bli en rätt till nolltid för vissa arbetstagare.
              Det är inte någon som skulle vara behjälpt av en sådan situation.
            </seg>
            <seg n="58ec8b28">
              Vi får inte glömma att det främsta målet för regeringens politik
              är att se till att fler personer kommer i arbete; det är detta
              som är den stora utmaningen. Sett från den heltidsarbetslöses
              utgångspunkt är ett deltidsarbete bättre än inget arbete alls.
              Det är mot den bakgrunden oerhört viktigt att inte vidta åtgärder
              som skulle försvåra för arbetslösa att få arbete, vilket är just
              vad jag anser att en lagstadgad rätt till heltid skulle innebära.
            </seg>
            <seg n="f211ec4a">
              Vad gäller problemet med deltidsarbetslöshet är det enligt regeringens
              mening alltså bättre att arbeta med andra incitament än att med
              tvång försöka få arbetsgivare att omvandla deltidstjänster till
              heltidstjänster. Regeringens politik går ut på att ge förutsättningar
              för ett ekonomiskt klimat där arbetsgivare vågar anställa personer
              och alltså även vågar göra det på heltid. Låt mig ge några exempel
              på denna politik.
            </seg>
            <seg n="3f918f29">
              Det finns stora kvinnodominerade yrkesgrupper inom den offentliga
              sektorn. Jag tänker i första hand på yrken inom vård och omsorg.
              Regeringens uppfattning är att med fler arbetsgivare att välja
              mellan läggs grunden för bättre arbetsvillkor och bättre löneutveckling
              i offentlig sektor. Regeringen kommer att arbeta för att öka utrymmet
              för enskilda initiativ och eget företagande inom välfärdsområdet.
            </seg>
            <seg n="6d241aa5">
              Alla människors vilja till arbete måste tas till vara. Detta
              gäller också de deltidsarbetslösa. Kärnan i regeringens ekonomiska
              politik och därmed även i arbetsmarknadspolitiken är att skapa
              förutsättningar för fler människor att komma in på arbetsmarknaden
              och att få arbeta i den omfattning de önskar. Den ekonomiska politiken
              ska användas för att försöka komma till rätta med de obalanser
              mellan könen som finns inom ett antal områden i dag. Ett av syftena
              med sänkta arbetsgivaravgifter i vissa tjänstebranscher är att
              förbättra situationen för deltidsarbetslösa kvinnor och män.
            </seg>
            <seg n="c1836c51">
              Jag tror att en politik som den beskrivna ger goda förutsättningar
              att komma åt problemet med deltidsarbetslöshet, även om jag självfallet
              inser att det rör sig om ett komplext problem som är svårt att
              lösa.
            </seg>
          </u>
          <note type="speaker" n="88a6e1f2">
            Anf. 83 JENNIE NILSSON (s):
          </note>
          <u who="jennie_nilsson_630040" xml:id="i-649e4021e733ef88-0" n="4b95cfcf" next="i-bd379d836c65cdc0-0">
            <seg n="4bd4fa22">
              Fru talman! Jag vill börja med att tacka för svaret, men jag
              tvingas konstatera att jämställdhetsfrågor uppenbarligen är en
              ganska svag gren för ministern. I sitt svar på min interpellation
              nämner han exempelvis decemberkompromissen 1906 som ett av de
              viktigaste skälen till att han anser att vi inte bör lagstifta
              om stärkt rätt till heltid. Låt mig påpeka för ministern att sedan
              1906 har en omfattande lagstiftning inom det arbetsrättsliga området
              genomförts, allt inom ramen för den svenska modellen, som för
              mig mer handlar om parternas rätt och ansvar att i första hand
              teckna branschanpassade avtal i frågor som rör förhållandet mellan
              arbetstagare och arbetsgivare. Semesterlagen, arbetstidslagen
              och föräldraledighetslagen är dock alla exempel på att man inte
              alltid lyckas. Det påverkar alla, också den grundprincip ministern
              åberopar i sitt svar.
            </seg>
            <seg n="8e65b707">
              Nu tror jag inte att det är så att ministern tycker att dessa
              lager är exempel på att den svenska modellen inte fungerar. Låt
              oss i stället vara överens om att ibland, när man har nått till
              vägs ände, så är lagstiftning nödvändigt.
            </seg>
            <seg n="13dcbbfc">
              Vidare för ministern ett resonemang om varför han inte tror på
              lagstiftning utan i stället vill arbeta med andra incitament för
              att få arbetsgivare att omvandla deltider till heltider. Det är
              intressant och sympatiskt som en teori. Jag tror att vi alla gärna
              skulle anamma de idéer som kunde göra lagstiftning överflödig
              på det här området.
            </seg>
            <seg n="77408a1a">
              Problemet är bara att ministern här blir oss svaret skyldig.
              Inget av hans följande resonemang håller ens för den allra minsta
              lilla granskning. SCB:s statistik för april månad visar att antalet
              undersysselsatta, de som vill arbeta mer, ökar inte minskar, trots
              brinnande högkonjunktur. Vi kan även på det här området konstatera
              att högkonjunkturen med automatik inte kommer alla till del.
            </seg>
            <seg n="ddadde17">
              Flera arbetsgivare att välja mellan inom ett avtalsområde är
              inte heller någon lösning, för om det vore så skulle inte situationen
              se ut som den gör inom exempelvis handeln eller inom hotell- och
              restaurangbranschen.
            </seg>
            <seg n="e105e467">
              Den gemensamma nämnaren är snarare att vi inom de här områdena
              har många kvinnor, kvinnor som systematiskt diskrimineras och
              används som något slags arbetskraftsreserv. Ett tydligt exempel
              är en Clas Ohlson-butik och en Lindexbutik som ligger vägg i vägg
              i ett köpcentrum, där den mansdominerade Clas Ohlson-butiken,
              med i övrigt exakt samma förutsättningar, nästan uteslutande erbjuder
              heltider medan den kvinnodominerade klädbutiken i första hand
              erbjuder deltider.
            </seg>
            <seg n="a3b66a86">
              Att sedan påstå att regeringens ekonomiska politik i övrigt på
              något sätt ska ses som ett sätt att komma till rätta med obalansen
              mellan könen är i det närmaste obegripligt. Såväl regeringen själv
              som utomstående bedömare har konstaterat att den inte ens är neutral
              ur ett jämställdhetsperspektiv.
            </seg>
            <seg n="f4bdf944">
              De förslag som hittills kommit och som på ett tydligt sätt berör
              gruppen deltidsarbetslösa har snarare inneburit tuffare villkor
              för den enskilde individen. Ingenting talar för att sänkta arbetsgivaravgifter
              i vissa tjänstebranscher kommer att ha någon effekt på deltidsproblematiken.
              Erfarenheten visar snarare att om detta vidareutvecklas till en
              typisk kvinnoarbetsmarknad så kommer deltiderna snarare att bli
              fler än färre.
            </seg>
            <seg n="d7fd751c">
              I budgetpropositionen för 2007 kan man utläsa att 250 000 personer
              arbetar mindre än vad de skulle vilja. 200 000 av dem önskar heltid,
              och 80 procent av dem är kvinnor. Genom att ofrivilligt arbeta
              deltid har de utöver svårigheten att försörja sig på sin egen
              lön överlag en svagare förankring på arbetsmarknaden. De har oftast
              sämre löneutveckling, mindre kompetensutveckling, färre karriärmöjligheter,
              lägre sjuk- och arbetslöshetsersättning och sämre pension. Tycker
              ministern verkligen att det är rimligt?
            </seg>
            <seg n="a04d54f7">
              För att komma till rätta med problemet vill vi socialdemokrater
              ha en lagstiftning som innebär att heltid är en rättighet och
              deltid en möjlighet. Att heltid ska vara norm innebär inte att
              alla som förvärvsarbetar ska arbeta heltid men att skäl måste
              anges när man avviker från normen.
            </seg>
            <seg n="66fce7d3">
              Min avslutande fråga till ministern måste följaktligen bli om
              ministern avser att ta några som helst initiativ för att stärka
              deltidsarbetslösas situation på arbetsmarknaden och i sådana fall
              vad och när.
            </seg>
          </u>
          <note n="675f3355">
            Anf. 84 GUNNAR ANDRÉN (fp):
          </note>
          <u who="jennie_nilsson_630040" xml:id="i-bd379d836c65cdc0-0" n="4b95cfcf" prev="i-649e4021e733ef88-0">
            <seg n="fa14e5b4">
              Fru talman! Så här dagen före nationaldagen är det roligt att
              se att vi har en så aktiv opposition att vi behöver en arbetsmarknadsminister
              på minst heltid.
            </seg>
            <seg n="87091902">
              Jag tackar också för både interpellationen och svaret. Jag är
              enig med statsrådet om slutsatserna. Men att jag begärde ordet
              beror på att jag inte är helt enig med statsrådet om vägen dit.
            </seg>
            <seg n="caf98fb8">
              Jag menar att vi har ett väldigt bra system med kollektivavtalslagarna,
              1928 års kollektivavtalslag. Avtalsfriheten stod i centrum i 1932
              års huvudavtal, Saltsjöbadsavtalet, och de kompletterande och
              i vissa avseenden mera problematiska lagarna från 1975, Åmanlagarna
              med MBL-lagstiftningen.
            </seg>
            <seg n="883f953a">
              Jag ser en ideologiskt stor skiljelinje vid det politiska kravet
              på att man ska ha rätt till heltid. Jag har full förståelse för
              att alla människor strävar dithän. Men när det gäller att också
              bygga in detta som ett politiskt krav och samtidigt ha kvar de
              här lagarna från 1928, 1932 och 1975 ser jag en ideologisk motsättning
              som jag har uppfattat att statsrådet inte till fullo tog fasta
              på.
            </seg>
            <seg n="c8f439d7">
              Jag tycker att det är den avgörande frågan: Om vi ska kunna bevara
              avtalsfriheten inom branscher och företag så måste vi, såvitt
              jag förstår, verkligen också bevara just denna avtalsfrihet. Vi
              kan inte inskränka den genom lag. Därför är en väldigt viktig
              fråga om en sådan här lagstiftning ska vara tvingande eller dispositiv.
              Det är en helt avgörande fråga. På den punkten menar jag att om
              man skulle ha tvingande lagstiftning så kommer man också att tvingas
              ha minimilöner och egentligen gå ifrån hela det svenska systemet.
            </seg>
            <seg n="d827b52f">
              Jag tror också att det är väldigt klokt att ta utgångspunkt i
              en annan synpunkt, nämligen inte bara hur de anställda har det
              utan också hur företagsamheten har det. Vi har nu lyssnat på sju
              interpellationsdebatter, mycket bra sådana, men inte någon gång
              har ordet företagsamhet, företagare eller företag egentligen nämnts.
            </seg>
            <seg n="3c15abcf">
              Inför denna debatt ringde jag till tre glastillverkande företag
              med 500 anställda i Limmared och frågade: Vad blir resultatet
              om ni får större krav på heltidsanställningar? Svaret blev att
              de som redan är anställda får mer övertid. Jag ringde också ett
              mindre företag i Täby, starkt utsatt för internationell konkurrens,
              och frågade vad det skulle betyda för dem. Det var alltså ett
              företag med kollektivavtal, och frågan var om det skulle innebära
              mer jobb för dem. Nej, sade de, de har så varierande krav från
              beställare att de i stor utsträckning, vid toppar och liknande,
              måste ta in deltidsanställda. Slutligen ringde jag ett av alla
              de små dataföretag som finns. De ställde sig helt frågande till
              detta.
            </seg>
            <seg n="25e167e5">
              Dessa olika företag illustrerar att vi har en mycket differentierad
              arbetsmarknad. Kravet på en nästan tvingande rätt till heltid
              uppfattar jag som möjligen användbart i den offentliga sektorn,
              men när det gäller den flexibla arbetsmarknaden med många olika
              anställningsformer håller jag med statsrådet om att det i den
              konkurrensutsatta sektorn i praktiken är ett sätt att minska möjligheten
              för fler att få deltidsjobb eller sysselsättning.
            </seg>
          </u>
          <note type="speaker" n="3cb6964b">
            Anf. 85 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-31108b1d9e44bf20-29" n="77257319">
            <seg n="e11a3dc3">
              Fru talman! Den här regeringen strävar mot full sysselsättning,
              det vill säga att alla som vill och kan vara med också ska ha
              möjlighet till det.
            </seg>
            <seg n="934586c7">
              Jag kan naturligtvis dela den oro som Jennie Nilsson ger uttryck
              för. Det finns många på den svenska arbetsmarknaden som arbetar
              deltid men skulle vilja gå upp till heltid. Det vore givetvis
              fantastiskt om det blev på det sättet. Jag önskar att alla som
              vill ska ha den möjligheten. Där finns en stor del av dem vi i
              statistiken kallar undersysselsatta, det vill säga de som vill
              arbeta mer än de har möjlighet till. Jag vill naturligtvis se
              till att de har möjlighet att arbeta mer.
            </seg>
            <seg n="ace74832">
              Jag kan alltså dela oron. Däremot tror jag att receptet är helt
              fel. Jag bara konstaterar att när utredningen gick ut på remiss
              avstyrkte 30 av 41 remissinstanser det förslag som fanns. Endast
              sex tillstyrkte förslaget. Bland dem som avstyrkte finner man
              Ams, Arbetslivsinstitutet, TCO, Saco och många andra. De tyckte
              att det var fel väg att gå, och de hade sex skäl för det. Låt
              mig repetera dem.
            </seg>
            <seg n="79e47a40">
              Det första skälet var att det skulle innebära, som de såg det,
              ett ingrepp i partsautonomin. Det andra var att det skulle vara
              ett allvarligt ingrepp i arbetsgivarens arbetsledningsrätt på
              det sätt som jag utgick ifrån i svaret. Det kan kanske tyckas
              lite töntigt att utgå från decemberkompromissen 1906, följt av
              kollektivavtalslagen och de andra rättsakterna, eller vad vi ska
              kalla dem, som ligger till grund för den svenska arbetsmarknadsmodellen.
              Där ligger just en respekt för parternas möjlighet att själva
              träffa den typen av avtal.
            </seg>
            <seg n="eaeb1fa0">
              Det tredje argumentet mot förslaget var ökad administrativ börda
              för företagen, det fjärde att det skulle försvåra konkurrensen
              för svenska företag och det femte att en rättslig prövning skulle,
              som man såg det, komma i konflikt med reglerna om uppsägning,
              alltså en juridisk problematik. Det sjätte skälet var att förslaget
              riskerade att leda till ökad heltidsarbetslöshet. Jag tycker att
              det kanske är den allra viktigaste invändningen.
            </seg>
            <seg n="e8ef2a19">
              Om jag ska sammanfatta kritiken säger man alltså att med det
              tvingande förslaget kommer heltidsarbetslösheten att öka mer än
              vad deltidsarbetslösheten kommer att minska. De redan svaga grupperna
              på arbetsmarknaden drabbas mest. Ams pratar om problem för ungdomar.
              Integrationsverket pratar om problem för invandrare att ta sig
              in på svensk arbetsmarknad. Försäkringskassan, som också var emot,
              talar om problem för sjukskrivna att ta sig in på arbetsmarknaden
              om denna lagstiftning införs. Slutsatsen är, för att lugna Gunnar
              Andrén, att jag inte tycker att man alls ska lagstifta på detta
              område, varken dispositivt, tvingande eller på något annat vis.
            </seg>
            <seg n="936d2f1c">
              Sammanfattningsvis är slutsatserna av remissinstansernas behandling
              av det förslag som fanns att det inte riskerar att innebära vare
              sig heltid eller deltid utan just nolltid, det vill säga att arbetslösheten
              faktiskt ökar med förslaget. Då tycker jag att man grovt åsidosatt
              det som åtminstone är den här regeringens utgångspunkt, nämligen
              att öka sysselsättningen, se till att arbetslösheten sjunker,
              utanförskapet minskar och obalanstalen förbättras. Jag kan dela
              utgångspunkten, men receptet att göra det på är tyvärr fel.
            </seg>
          </u>
          <note type="speaker" n="c015b3d5">
            Anf. 86 JENNIE NILSSON (s):
          </note>
          <u who="jennie_nilsson_630040" xml:id="i-92b83843741d7833-0" n="4b95cfcf">
            <seg n="f09b1d61">
              Fru talman! Jag kan sympatisera, precis som jag sade i mitt första
              inlägg, med ministerns önskan att hitta andra sätt än lagstiftning
              för att lösa den här problematiken. Som jag också sade tidigare
              tror jag att vi alla gärna skulle se att det fanns andra sätt.
              Problemet med denna fråga, liksom med en rad andra frågor som
              jag tidigare försökte ge exempel på, är att trots en lång och
              enträgen önskan från alla parter har man inte lyckats lösa situationen.
            </seg>
            <seg n="09c46afd">
              Forskning, försök på området och så vidare visar att det är möjligt,
              men ändå kommer man inte fram. Jag sympatiserar med det ministern
              säger om att han önskar hitta andra incitament, men vilka är då
              dessa incitament? Det hade varit intressantare för mig att ha
              en seriös debatt om vad ni tycker att man ska göra för att få
              detta att hända utan lagstiftning. Det hade varit den seriösa
              debatten här i dag. Tyvärr är det inte riktigt det vi nu diskuterar.
            </seg>
            <seg n="d8dd0e3b">
              Ministern har ett favorituttryck, åtminstone har jag uppfattat
              det som ett favorituttryck. Han brukar i alla möjliga och framför
              allt omöjliga sammanhang säga att om man gör som man gjort så
              går det som det gått. Om det finns något område där det stämmer
              så är det just här. Om vi fortsätter att göra som vi gjort, om
              det inte kommer några nya förslag till de incitament som ministern
              efterlyser, kommer det att gå som det gått.
            </seg>
            <seg n="5ac66d8e">
              Det känns lite grann som om man inte tar frågan på allvar. Man
              tycker att det är okej att vi använder kvinnor som en arbetskraftsreserv.
              När man tittar på frågan ser man att det alltigenom är en jämställdhetsfråga.
              Inom samtliga branscher där detta är ett stort problem är majoriteten
              av dem som jobbar kvinnor. Handels är det ultimata exemplet. Trots
              att man har exakt likadana förutsättningar skiljer det ändå på
              hur många heltider och deltider det finns i en mans- respektive
              kvinnodominerad butik.
            </seg>
            <seg n="a9173499">
              Offentlig sektor nämndes som exempel på stora problem. Kanske
              kan vi alla ta på oss en del av skulden för att vi politiskt i
              kommuner och landsting inte lyckats hantera frågan bättre. Det
              har gjorts försök på vissa ställen, och de har visat att det är
              fullt möjligt. Men det kräver en hel del vilja att organisera
              och tänka nytt. Man tar inte dessa steg om man inte blir tvingad
              till det. Det är min absoluta uppfattning. Man har ju försökt
              jobba med dessa frågor mycket länge.
            </seg>
            <seg n="d78f47ff">
              Om man lagstiftar på detta område ska lagstiftningen givetvis
              vara dispositiv. Ministern säger att han inte är intresserad av
              någondera form av lagstiftning. Men poängen är att det handlar
              om att tvinga fram ändringar, att sätta sig ned och se seriöst
              på dessa frågor. De gör lite grann som ministern i denna debatt,
              sticker huvudet i sanden och vill inte låtsas om problemet. Men
              det måste man.
            </seg>
            <seg n="9c4219de">
              Sedan ska man självklart även fortsättningsvis ha ett system
              som innebär att man via avtal kan branschanpassa. Jag kan tillägga
              att jag ser fram emot ministerns förslag, som jag utgår från att
              han har i bakfickan, om vad han vill göra i stället. Hur tänker
              han skapa de incitament som gör att arbetsgivare på frivillig
              väg, utan lagstiftning, omvandlar deltider till heltider? När
              tänker han presentera de förslagen, och vad är det för förslag
              han tänker på?
            </seg>
          </u>
          <note type="speaker" n="b0b1f538">
            Anf. 87 EVA-LENA JANSSON (s):
          </note>
          <u who="eva-lena_jansson_69cbd8" xml:id="i-563469322094bf65-7" n="ac5199f3">
            <seg n="490fbce4">
              Fru talman! Jag skulle vilja rekommendera arbetsmarknadsministern
              att läsa Gertrud Åströms utredning om jämställdhet som lämnades
              till den förra regeringen, jämställdhetsutredningen. Där står
              en hel del kloka ord om deltid. Bland annat konstateras att deltidsarbetslösa
              är sjukare än de som har heltid. Det är alltså bättre om alla
              får heltid i stället för att ha deltid för då blir svenska folket
              mycket friskare.
            </seg>
            <seg n="28c28ba4">
              I svaret till Jennie Nilsson sägs att regeringens uppfattning
              är att med fler arbetsgivare att välja mellan läggs grunden för
              bättre arbetsvillkor och bättre löneutveckling i offentlig sektor,
              det vill säga om vi privatiserar offentlig sektor blir det förmodligen
              bättre. Man kan titta på handels- och hotell- och restaurangbranschen
              där merparten har deltid. Det har inte lett till att de fått heltid
              bara för att det finns fler arbetsgivare att välja mellan.
            </seg>
            <seg n="1f9b4ebe">
              När det gäller de incitament som Jennie Nilsson efterfrågar är
              även jag intresserad av vad det finns för incitament. Det sägs
              i svaret att vad gäller problemet med deltidsarbetslöshet är det
              enligt regeringens mening alltså bättre att arbeta med andra incitament.
              Arbetsmarknadsministern måste syfta på några speciella saker som
              han tänkt göra. Jag tror nämligen inte att han i svaret syftar
              på att man sänker ersättningen för de deltidsarbetslösa när det
              gäller a-kassan utan det måste vara fråga om något man får som
              incitament från arbetsgivaren. Det skulle jag gärna vilja ha svar
              på.
            </seg>
          </u>
          <note type="speaker" n="bb5c9741">
            Anf. 88 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-31108b1d9e44bf20-30" n="77257319">
            <seg n="89d520aa">
              Fru talman! Det är ju attans att gamla citat kommer och biter
              en i svansen! Men så är det.
            </seg>
            <seg n="a0dd94b1">
              Min slutsats är naturligtvis att vi inte kan använda en lagstiftning
              som kommer att leda till ökad arbetslöshet. Det är det som är
              kontentan av det som remissinstanserna uttryckt. Den vägen måste
              vara stängd. Det är fel väg att gå om man vill uppnå att fler
              ska komma tillbaka till arbetsmarknaden.
            </seg>
            <seg n="d9fda43c">
              Om man ska se till att det finns möjligheter att komma upp i
              heltid om man önskar det för det skulle jag också vilja tror jag
              att det finns två sätt att göra det på.
            </seg>
            <seg n="88ce3a2a">
              Det ena är lite luddigt. Det handlar om en växande arbetsmarknad.
              I en arbetsmarknad som växer, där det finns efterfrågan på arbetskraft
              och konkurrens bland arbetsgivare om arbetskraften, är det klart
              att man också måste ta mycket större hänsyn till hur de potentiella
              arbetstagarna vill ha sitt arbete organiserat. Där finns det en
              drivkraft för företagen och andra som anställer att bli bättre
              på att kunna erbjuda heltid för dem som så önskar. En växande
              arbetsmarknad och en växande ekonomi är väldigt viktiga inslag
              för att uppnå just det som jag tror att både Jennie Nilsson och
              jag efterlyser.
            </seg>
            <seg n="107cd3b3">
              Det andra är goda förebilder. Jag skulle vilja lyfta fram Nynäshamns
              kommun. Där har man nu en plan på att erbjuda samtliga anställda
              heltidsarbete under den här mandatperioden. Det är en kommun som
              styrs av partikamrater till Jennie Nilsson. Jag vill peka på att
              det går att göra på det sättet. Det kanske inte går överallt,
              men det går på vissa håll. Det går uppenbarligen i Nynäshamn.
            </seg>
            <seg n="30d1468d">
              Det är lite av poängen. Genom olika typer av tryck i avtalsrörelser
              och olika förebilder kan man visa att det fungerar. En tvingande
              eller dispositiv lagstiftning skulle möjligen kunna sägas vara
              en god intention. Men detta riskerar, som noterades i remissrundan,
              att leda till det precis omvända, nämligen en ökad arbetslöshet.
              Det kommer vi inte att medverka till.
            </seg>
          </u>
          <note type="speaker" n="2a5607ec">
            Anf. 89 JENNIE NILSSON (s):
          </note>
          <u who="jennie_nilsson_630040" xml:id="i-92b83843741d7833-1" n="4b95cfcf">
            <seg n="64a900ce">
              Fru talman! Vi kan delvis vara överens i en del av slutsatserna.
              Det är klart att vi kan det. Det är klart att vi alla vill ha
              en växande arbetsmarknad. Vi har just nu en växande arbetsmarknad.
              Vi har en högkonjunktur som vi inte har sett maken till på hemskt,
              hemskt länge. Jag vågar inte säga hur länge, för jag är trött,
              och det är säkert du också. Trots det visar SCB:s statistik att
              andelen deltidsarbetslösa inte sjunker. Detta löser alltså inte
              problemet. Det räcker inte för att lösa problemet.
            </seg>
            <seg n="a2cc8a3c">
              Arbetsmarknadsministern talar om goda förebilder. Jag tror också
              att det är oerhört viktigt med goda förebilder. Jag försökte säga
              i mitt förra anförande att det finns en rad exempel på försök
              där man har gått in och haft väldigt lyckad verksamhet på det
              här området och bevisat att det faktiskt går. De exemplen finns
              i Nynäshamn och på andra ställen. Men det räcker inte. Vi kommer
              ändå inte åt problemet.
            </seg>
            <seg n="a0b228cb">
              Så jag förväntar mig fortfarande mer av ansvarig minister. Om
              det är så att du inte vill lagstifta på området har jag respekt
              för det. Du äger den frågan. Men du delar ändå min bild att det
              här är ett problem. Jag förväntar mig att du kommer med fler och
              nytänkande förslag på området, att du knäcker de koder som vi
              andra har misslyckats med. Det är det minsta som måste fram i
              det här läget.
            </seg>
            <seg n="7cf669c7">
              Denna fråga har varit aktuell så länge, har varit ett problem
              så länge. Den har inte lösts genom något av de exempel som ministern
              har anfört så här långt i debatten. Han måste komma med nya saker
              på området. Jag ser med förväntan fram emot vad ministern ska
              komma fram till.
            </seg>
          </u>
          <note type="speaker" n="7a82dd50">
            Anf. 90 EVA-LENA JANSSON (s):
          </note>
          <u who="eva-lena_jansson_69cbd8" xml:id="i-563469322094bf65-8" n="ac5199f3">
            <seg n="39c12a1e">
              Fru talman! Arbetsmarknadsministern hänvisar till vad remissinstanserna
              sade i det här fallet. De remissinstanser som fanns när det gällde
              a-kassan var också ganska kritiska, skulle jag vilja säga, men
              då lyssnade inte arbetsmarknadsministern lika mycket.
            </seg>
            <seg n="9b466688">
              I Örebro upphävde Littorins partikamrater det beslut som hade
              fattats i kommunfullmäktige om att alla nya tjänster som tillsattes
              i kommunen skulle vara på heltid. Det var det första beslut som
              den nya fullmäktigemajoriteten med Moderaterna i spetsen rev upp.
              Det var inget gott exempel. Nynäshamn är dock ett gott exempel.
            </seg>
            <seg n="40ec16aa">
              Den fråga som jag hade var vad det fanns för incitament för arbetsgivare.
              Jag uppfattade inte att det fanns några incitament från regeringens
              sida. Jag skulle gärna se att det fanns någon form av incitament
              för att anställa folk på heltid om det finns många deltidsarbetslösa.
              Men det kom inte fram något sådant. Jag skulle vilja veta vad
              regeringen har för svar på frågan. Jag hävdar fortfarande att
              heltidsfrågan är en jämställdhetsfråga. Vi kan inte säga att kvinnorna
              ska vara andra klassens medborgare i arbetslivet. De ska ha samma
              rättigheter, möjligheter och skyldigheter inom arbetslivet som
              männen.
            </seg>
          </u>
          <note type="speaker" n="63c2f13e">
            Anf. 91 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-31108b1d9e44bf20-31" n="77257319">
            <seg n="9c2a685c">
              Fru talman! Är det redan slut i dag?
            </seg>
            <seg n="6af7bc39">
              Eva-Lena Jansson efterlyser incitament. Det tycker jag är bra.
              Det är bra att man efterlyser incitament att anställa. Vi har
              sedan valet bedrivit ett hårt arbete för att stärka de generella
              incitamenten, så att man vågar anställa och ha anställda. Det
              handlar om allt ifrån riktade arbetsgivaravgiftssänkningar till
              olika typer av regelförenklingar och vad det nu kan vara. Eva-Lena
              Jansson efterlyser ju mer riktade incitament till att gå från
              deltid till heltid. Jag tar gärna med mig den frågeställningen
              och den andra frågeställningen, den grundläggande i diskussionen,
              som Jennie Nilsson tog upp i sin interpellation. Vi kan väl uppmana
              varandra att tänka lite extra på det över sommaren och vid andra
              tillfällen.
            </seg>
            <seg n="6dd27906">
              Jag skulle helst vilja hitta det är naturligtvis den viktiga
              frågan, och jag inser att den ligger på mitt bord goda lösningar
              på det grundläggande problemet i form av incitament, morötter
              hellre än piskor, incitament som inte leder till ökad arbetslöshet.
              Det som Jennie Nilsson säger är helt riktigt: Det här är en fråga
              som vi har diskuterat länge och som vi kommer att fortsätta att
              diskutera. Jag hoppas att vi framgent kan utbyta goda idéer och
              tips i en sådan hälsosam debatt.
            </seg>
          </u>
          <note n="0aac5160">
            Överläggningen var härmed avslutad.
          </note>
          <note n="a277cfd5">
            16 § Förnyad bordläggning
          </note>
          <note n="3438ac0c">
            Föredrogs och bordlades åter
          </note>
          <note n="a9007769">
            17 § Bordläggning
          </note>
          <note n="c02a3011">
            Anmäldes och bordlades
          </note>
          <note n="6fdbee02">
            18 § Anmälan om frågor för skriftliga svar
          </note>
          <note n="bb563c25">
            Anmäldes att följande frågor för skriftliga svar framställts
          </note>
          <note n="bb231d51">
            den 5 juni
          </note>
          <note n="9ca0ac42">
            Fredrik Olovsson
          </note>
          <note n="aaecb429">
            Phia Andersson
          </note>
          <note n="ff84d4ae">
            Inge Garstedt
          </note>
          <note n="dd72a7f5">
            Walburga Habsburg Douglas
          </note>
          <note n="b1bb809d">
            Thomas Bodström
          </note>
          <note n="b1bb809d">
            Thomas Bodström
          </note>
          <note n="299e8c54">
            Åsa Lindestam
          </note>
          <note n="17226587">
            Frågorna redovisas i bilaga som fogats till riksdagens snabbprotokoll
            tisdagen den 12 juni.
          </note>
          <note n="96fe01b9">
            19 § Kammaren åtskildes kl. 17.37.
          </note>
          <note n="4b29270a">
            Förhandlingarna leddes
          </note>
          <note n="5bc9b441">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
