<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2006</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2006</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200607--6</head>
          <docDate when="2006-10-06">2006-10-06</docDate>
        </div>
      </front>
      <body>
        <div>
          <note n="84ab62be">
            ﻿
          </note>
          <note n="14f17d13">
            Riksdagens protokoll
          </note>
          <note n="579c96b9">
            2006/07:6
          </note>
          <note type="date" n="91751779">
            Fredagen den 6 oktober
          </note>
          <note n="f9eda7e3">
            Kl. 09:00 - 09:55
          </note>
          <note n="9ba10c10">
            1 § Regeringsförklaring
          </note>
          <note type="speaker" n="6e0fbf3a">
            Anf. 1 Statsminister FREDRIK REINFELDT (m):
          </note>
          <u who="fredrik_reinfeldt_aed80d" xml:id="i-73f6024c23ba2061-0" n="0ee7350f">
            <seg n="090d6b15">
              Herr talman! Ledamöter av Sveriges riksdag! Partierna i Allians
              för Sverige, Moderata samlingspartiet, Centerpartiet, Folkpartiet
              liberalerna och Kristdemokraterna, har enats om att bilda en regering
              för att förnya Sverige.
            </seg>
            <seg n="9a05a987">
              Allians för Sverige har vunnit väljarnas förtroende för att genomföra
              den politik som lagts fast i Bankerydsuppgörelsen, i den gemensamma
              ekonomiska politik som presenterades i riksdagen i våras och i
              det politiska program vi enades om i alliansens valmanifest.
            </seg>
            <seg n="042e7db3">
              Valresultatet har för första gången på 25 år lagt grunden för
              en stabil majoritetsregering. Svenska folket har givit regeringen
              ett tydligt mandat. Allians för Sverige är en allians för hela
              Sverige. Vi avser att föra en politik för hela vårt land och i
              hela folkets intresse. När det är möjligt kommer vi att söka bredast
              möjliga förankring i riksdagen, och vi söker ett gott samarbete
              med alla de som vill bidra till ett bättre Sverige. Vi kommer
              att vara en öppen regering som lyssnar på alla medborgare.
            </seg>
            <seg n="842c6612">
              Regeringen ser ett antal större uppgifter framför sig.
            </seg>
            <seg n="cd4ac2c7">
              Fler människor som kan och vill arbeta ska också ha möjligheter
              att försörja sig genom eget arbete och få uppleva arbetsglädje
              och arbetsgemenskap under trygga villkor. Regeringens övergripande
              mål är att skapa förutsättningar för fler jobb i fler och växande
              företag och att därigenom bryta utanförskapet.
            </seg>
            <seg n="0aae6c02">
              Fler svenskar ska ges möjligheter att förverkliga sina drömmar
              och ambitioner genom att starta och driva företag. Entreprenörskap
              och företagande är avgörande för att öka sysselsättningen, för
              att lägga grunden för utvecklingskraft i hela Sverige och för
              att stärka Sveriges ställning i världen.
            </seg>
            <seg n="74179d34">
              Fler svenskar ska få vara med och bidra. Sverige ska vara ett
              land som håller ihop, där de sociala och regionala klyftorna minskar.
              Jämställdheten mellan kvinnor och män ska förbättras. Mångfalden
              i samhället ska tas till vara. Sammanhållningen mellan olika grupper
              ska öka och de civila gemenskaperna stärkas. Regeringen strävar
              efter ett inkluderande samhälle där varje människas okränkbara
              värde respekteras ung som gammal, här i landet född och uppvuxen
              som nyinflyttad, kvinna som man.
            </seg>
            <seg n="44c531d9">
              Fler elever ska lämna skolan med kunskaper och förutsättningar
              för att tryggt kunna fungera som medborgare och i arbetslivet.
              Genom att sätta kunskap i centrum och satsa på kvalitet ska resultaten
              i den svenska skolan förbättras. Sverige ska stå starkt som forskningsnation.
            </seg>
            <seg n="3c4e399a">
              Enskilda och familjer ska uppleva att deras möjligheter att påverka
              sin vardag har ökat. Regeringen avser att öka tillgängligheten,
              kvaliteten och valfriheten inom sjukvården, äldreomsorgen och
              andra välfärdsområden. Vi vill säkra en solidariskt finansierad
              välfärd för alla.
            </seg>
            <seg n="e07cf61d">
              Viktiga steg ska tas för att möta framtidens miljöproblem. Klimatfrågan
              är en ödesfråga för Sverige och för världen. Regeringen ska lägga
              stor kraft på att säkerställa Östersjön och Västerhavet som levande
              hav. Miljöfrågorna är avgörande för utvecklingskraften i Sverige.
            </seg>
            <seg n="b0761dbe">
              Sverige ska föra en mer aktiv utrikespolitik och ta ett större
              ansvar för mänskliga rättigheter, frihet, säkerhet, demokrati,
              välstånd och hållbar utveckling i världen.
            </seg>
            <seg n="faea8578">
              Sverige ska vara en aktiv och pådrivande kraft i Europeiska unionen.
            </seg>
            <seg n="1d347c3a">
              En fri ekonomi hämtar sin kraft i människors fria val och frivilliga
              samarbete. Samhällets utveckling är beroende av människors vilja
              att arbeta, förmåga att ta ansvar, uppfinningsrikedom, företagsamhet
              och deras mod att investera i framtiden.
            </seg>
            <seg n="b809c40d">
              Över en miljon människor står utanför arbetsmarknaden. Trots
              stark tillväxt råder det massarbetslöshet. För unga människor
              är situationen särskilt problematisk. Utanförskapets utmaning
              förstärks av den demografiska utvecklingen.
            </seg>
            <seg n="24a33a13">
              Sverige behöver ett kraftfullt program för fler jobb i hela Sverige,
              som gör det mer lönsamt att arbeta och enklare att anställa. Trösklarna
              in på arbetsmarknaden måste sänkas och en ökad arbetsinsats eller
              ett större ansvarstagande belönas. Matchningen mellan arbetssökande
              och lediga platser måste förbättras. Det måste också bli enklare
              att anställa. Höga skatter, krångliga regler och omfattande åtaganden
              gör att arbetsgivare drar sig för att anställa.
            </seg>
            <seg n="3a5cc2db">
              Sverige står inför stora framtidsutmaningar. Globaliseringens
              tuffare konkurrens innebär att risken för jobbflykt ökar. Den
              demografiska utvecklingen innebär alltfler som behöver vård och
              omsorg och en allt mindre andel av befolkningen i arbetsför ålder.
              Ett globaliseringsråd kommer att tillsättas för en allsidig belysning
              och samhällsdebatt om de förändringar som Sverige möter. Behovet
              av att forma en modern och flexibel arbetsmarknad som tryggar
              jobb och ger förutsättningar för nya jobb och utvecklad välfärd
              i Sverige kommer att belysas.
            </seg>
            <seg n="9827e15d">
              Genom att stärka den lokala och regionala konkurrenskraften och
              skapa bättre förutsättningar för investeringar och innovationer
              kan tillväxtpotentialen i hela landet stärkas. Tillgång till samhällsservice
              och väl fungerande kommunikationer över hela landet är viktigt.
              Regeringen kommer att utarbeta en nationell strategi för att stärka
              utvecklingskraften på landsbygden.
            </seg>
            <seg n="8f405e8b">
              Regeringen kommer att verka för nya finansieringslösningar för
              infrastrukturen. En särskild förhandlingsman för Helsingforssregionen
              utses.
            </seg>
            <seg n="3feaee78">
              Det är av avgörande vikt att upprätthålla uthålliga offentliga
              finanser. Målet för finanspolitiken bör vara att minska den offentliga
              skuldsättningen. Det målet ska nås genom att upprätthålla ett
              överskott i de offentliga finanserna som motsvarar 2 % av bnp
              i genomsnitt över konjunkturcykeln.
            </seg>
            <seg n="a2a3ce35">
              I Bankerydsuppgörelsen och i valmanifestet presenterades huvuddragen
              i alliansregeringens program. Ambitionen är att detta program
              nu ska genomföras. Bryts den starka ekonomiska utvecklingen hotas
              jobben. Därför ska överskottsmål och utgiftstak försvaras. Under
              den kommande mandatperioden kommer varje reform att prövas mot
              vad samhällsekonomin tål och målet om full sysselsättning. Utrymmet
              för ekonomiska reformer under den kommande mandatperioden kommer
              bland annat att vara beroende av hur många som kommer tillbaka
              i arbete. Det kan visa sig nödvändigt att skjuta på reformer eller
              att tillföra ytterligare finansiering.
            </seg>
            <seg n="dbb0ac1f">
              Alliansen har presenterat ett brett program för att skapa fler
              jobb och fler företag. Därmed säkras välfärden.
            </seg>
            <seg n="8c9555f9">
              För det första föreslår vi reformer som gör det mer lönsamt att
              arbeta. En stor inkomstskattereform ska genomföras där tyngdpunkten
              ligger på att minska tröskel- och marginaleffekterna för låg-
              och medelinkomsttagare. Ett särskilt jobbavdrag införs som innebär
              skattesänkningar på minst 45 miljarder kronor. I ett första steg
              sänks inkomstskatterna med i storleksordningen 37 miljarder kronor
              under 2007. Resterande del, som uppgår till ca 8 miljarder, genomförs
              i ett andra steg när ett ekonomiskt utrymme föreligger.
            </seg>
            <seg n="6cbae5ec">
              De tillväxt- och sysselsättningseffekter som regeringens politik
              medför ska i första hand användas för att sänka inkomstskatterna
              för låg- och medelinkomsttagare. Jobbavdraget bidrar främst till
              att sänka trösklarna för att komma in på arbetsmarknaden. På sikt
              bör ytterligare skatteförändringar för låg- och medelinkomsttagare
              genomföras som gör att det lönar sig bättre att gå från deltid
              till heltid eller att ta på sig mer ansvarsfulla arbetsuppgifter.
            </seg>
            <seg n="fbf30dd0">
              Arbetslinjen ska tydliggöras i arbetslöshetsförsäkringen. Att
              det finns en ersättning vid tillfälliga perioder av arbetslöshet
              bidrar till att människor blir tryggare och vågar pröva nya arbeten.
              Regeringen avser att tydliggöra arbetslinjen i a-kassan genom
              att förändra ersättning och villkor i försäkringen.
            </seg>
            <seg n="70432b73">
              Arbetslöshetsförsäkringen ska bli obligatorisk och omfatta alla
              som förvärvsarbetar. Det bör vidtas åtgärder för att säkra att
              de som är arbetssökande står till arbetsmarknadens förfogande.
              Vi kommer att presentera förslag om att öka egenfinansieringen
              i arbetslöshetsförsäkringen.
            </seg>
            <seg n="0750ce72">
              Sjukförsäkringen ska ha som mål att bevara tryggheten för den
              som drabbas av sjukdom eller gör sig illa. Samtidigt ska den ge
              motiv och möjlighet att återgå till arbete. Det gäller dels att
              förbättra möjligheterna till vård och rehabilitering, dels att
              motverka överutnyttjande av försäkringen. Ett nytt mål om att
              hjälpa sjukskrivna tillbaka till jobb ska införas i sjukförsäkringen.
              Det är vår bedömning att ersättningen i sjukförsäkringen kan bevaras
              på den nuvarande nivån också framöver. Vi avser att återställa
              taket i sjukförsäkringen till 7,5 basbelopp och att förändra beräkningen
              av den inkomst som ska ligga till grund för sjuklön och sjukpenning.
            </seg>
            <seg n="fcbf513d">
              Samma beräkningsgrund ska gälla även i föräldraförsäkringen och
              den tillfälliga föräldraförsäkringen. Pensionsreformen mellan
              allianspartierna och Socialdemokraterna är viktig för Sverige
              och ligger fast. Det finns ett behov av att på motsvarande sätt
              reformera andra delar av socialförsäkringssystemet för att uppmuntra
              till arbete och öka stabiliteten i de offentliga finanserna. Regeringen
              kommer att tillsätta en utredning i syfte att förbereda en sådan
              reform med bredast möjliga förankring.
            </seg>
            <seg n="ec9cfe5c">
              Vi anser att statens kostnader för trafikskadades sjukpenning
              och sjukersättning ska överföras till trafikförsäkringen. Syftet
              med reformen är ökad trafiksäkerhet, förbättrad rehabilitering
              och minskade skadekostnader.
            </seg>
            <seg n="9b41779d">
              För det andra föreslår vi en rad reformer som gör det enklare
              och mindre kostsamt att anställa. Möjligheterna till visstidsanställningar
              vidgas för att öppna bredare vägar in på arbetsmarknaden. Nystartsjobb
              införs för att ge en ny chans för dem som under lång tid varit
              utanför arbetsmarknaden. Regeringens avsikt är att arbetsgivaravgifterna
              slopas för delar av tjänstesektorn. Skatten på hushållstjänster
              sänks. Svenska småföretagare är nyckeln till att klara välfärden
              framöver.
            </seg>
            <seg n="050d8ae5">
              En särskild satsning görs för att få bukt med ungdomsarbetslösheten.
              Regeringen vill minska kostnaderna för att anställa ungdomar genom
              att halvera arbetsgivaravgifterna för unga. Denna skatterabatt
              kan användas tillsammans med våra andra sänkningar av arbetsgivaravgifter
              i tjänstesektorn och nystartsjobben.
            </seg>
            <seg n="6a765f31">
              Arbetsmarknadsverket ska reformeras från grunden. Verksamheten
              ska styras av klara och entydiga mål och utformas oberoende av
              dagspolitiska hänsyn. Arbetsförmedlingarnas arbete ska inriktas
              på att göra det lättare för arbetslösa att söka arbete. Arbetsförmedlingen
              måste möta upp med ökade resurser på matchning. Varje arbetssökande
              bör på sikt få en personlig coach och individuella handlingsplaner
              skräddarsys. Möjligheterna för fler aktörer att tillhandahålla
              utbildning eller förmedlingstjänster inom arbetsmarknadspolitiken
              bör vidgas.
            </seg>
            <seg n="e31984de">
              Arbetsmarknadspolitikens omfattning måste reduceras. Antalet
              personer i åtgärder kommer att reduceras, systemet med friår avvecklas
              och plusjobben fasas ut. Alliansens förslag om nystartsjobb och
              om nedsatta arbetsgivaravgifter för anställningar i tjänstesektorn
              är mer effektiva och träffsäkra åtgärder.
            </seg>
            <seg n="372a0373">
              För det tredje föreslår vi en rad åtgärder som förbättrar Sveriges
              företagsklimat och gör det mer lönsamt att driva företag. Beskattningen
              av fåmansbolag, de så kallade 3:12-reglerna, reformeras ytterligare.
              Förmögenhetsskatten halveras i ett första steg och ska därefter
              avskaffas. Arbetsgivarnas sjuklöneansvar efter andra sjukveckan
              avskaffas och ett statligt kreditgarantisystem för små och medelstora
              företag införs. Vi avser att återkomma med förslag om lättnader
              i form av uppskjuten reavinst och riskkapitalavdrag. Förslag kommer
              också att läggas om återställd förmånsrätt och förändrad konkurslagstiftning.
              Den sociala tryggheten för företagare förbättras, reglerna för
              skattetillägg görs mer rättssäkra och kravet på flera uppdragsgivare
              för att få F-skattsedel avskaffas. Regelbördan lättas.
            </seg>
            <seg n="e1c5cc9f">
              De åtgärder vi föreslår kommer att förbättra företagsklimatet
              och bidra till högre sysselsättning. Därmed kommer också de offentliga
              finanserna att förstärkas. Ytterligare åtgärder för att förbättra
              förutsättningarna för sysselsättning och tillväxt måste genomföras.
            </seg>
            <seg n="6e304b88">
              Därför är såväl ytterligare sänkningar av inkomstskatterna, till
              exempel att avskaffa värnskatten, som förbättringar av företagsbeskattningen
              och andra åtgärder för att stärka företagsklimatet angelägna.
            </seg>
            <seg n="f993c0ae">
              Den statliga fastighetsskatten ska avskaffas. Dess konstruktion
              gör att den stiger på ett sätt som är omöjligt att förutse och
              uppfattas som djupt orättvist. I ett första steg fryses taxeringsvärdena
              och ett tak i beskattningen införs. För flerbostadshus fryses
              taxeringsvärdena och skattesatsen sänks. Därefter ersätts den
              statliga fastighetsskatten med en låg kommunal avgift. En mindre
              höjning av reavinstskatten kan också utgöra en del av finansieringen.
            </seg>
            <seg n="25846ece">
              Borttagandet av den statliga fastighetsskatten finansieras på
              ett ansvarsfullt sätt.
            </seg>
            <seg n="f92df377">
              Vi slår vakt om den svenska modellen. Förhållandena på arbetsmarknaden
              ska i första hand regleras i avtal mellan arbetsmarknadens parter.
              Ordningen med kollektivavtal ska bevaras.
            </seg>
            <seg n="07006902">
              Det är viktigt att företag kan drivas under stabila förhållanden
              och att arbetstagarna har trygga villkor.
            </seg>
            <seg n="1e81328e">
              Arbetsmarknadens parter har under det senaste decenniet tagit
              ett brett ansvar för lönebildningen. Stabiliteten på arbetsmarknaden
              har gjort att företagens konkurrenskraft har stärkts och visar
              att den svenska arbetsmarknadsmodellen står stark inför framtiden.
            </seg>
            <seg n="0ebb6fa6">
              Aldrig tidigare har så många människor lyfts ur fattigdom. Friheten
              och demokratin erövrar ny mark. Den globala ekonomin och handeln
              växer starkare än på många decennier. Sverige har allt att vinna
              på denna globalisering. Sveriges utrikespolitik ska förena engagemanget
              för internationellt samarbete med en tydlig röst för demokrati
              och de mänskliga rättigheterna. Ambitionen ska vara klar: Sverige
              ska bättre bidra till frihet, säkerhet, demokrati, välstånd och
              hållbar utveckling i världen.
            </seg>
            <seg n="97c2eacd">
              Norden och Östersjöregionen ska vara Europas starkaste tillväxtområde.
              Alla möjligheter att stärka samarbetet bör utnyttjas. Barentssamarbetet
              vidareutvecklas. EU behöver en långsiktig strategi för samarbetet
              och relationerna med Ryssland. Ukrainas strategiska betydelse
              för vår del av Europa får inte underskattas.
            </seg>
            <seg n="4aea79c7">
              Sverige ska tydligt och klart tillhöra kärnan i det europeiska
              samarbetet. Regeringen vill verka för en europeisk union som är
              öppen, effektiv och dynamisk. Utvidgningen är en av EU-samarbetets
              största framgångar. Regeringen kommer att agera pådrivande för
              en fortsatt utvidgning. Regeringen avser omgående att inleda diskussioner
              och förberedelser inför Sveriges ordförandeskap i den europeiska
              unionen år 2009.
            </seg>
            <seg n="8098ad60">
              Hoten från den internationella terrorismen, den växande organiserade
              brottsligheten, spridningen av massförstörelsevapen, söndrande
              stater samt nationella konflikter kan bara mötas genom ett starkare
              internationellt samarbete.
            </seg>
            <seg n="53591550">
              Europas roll är avgörande för att hantera internationella utmaningar.
              Vi vill se ett starkare Europa som träder fram som en fredens,
              frihetens och försoningens röst också i de delar av världen som
              präglas av krig och konflikter. Att bidra till att överbrygga
              konflikterna i Mellanöstern måste vara en av den europeiska unionens
              viktigaste uppgifter under de kommande åren. En framtida lösning
              av konflikten mellan israeler och palestinier måste bygga på en
              tvåstatslösning där båda parter kan leva inom säkra och erkända
              gränser.
            </seg>
            <seg n="d1095a7f">
              Sverige bör verka för att den transatlantiska länken stärks.
            </seg>
            <seg n="1eb13145">
              Sverige bör stärka relationerna med Asien, inte minst med dess
              stora och växande ekonomier.
            </seg>
            <seg n="5f9f2bee">
              Krisen i Darfur är en av vår tids största humanitära katastrofer.
              Det internationella samfundet måste göra ytterligare ansträngningar
              så att övergreppen mot civilbefolkningen upphör och konflikten
              får ett slut.
            </seg>
            <seg n="3198fe1f">
              Sveriges starka stöd för FN ska fortsätta. Internationell rätt
              och respekt för de mänskliga rättigheterna ska vara hörnstenar
              i svensk utrikespolitik.
            </seg>
            <seg n="c2ee2116">
              I stora delar av världen utsätts HBT-personer för brutalt förtryck.
              Det är angeläget att stärka FN:s arbete mot detta. Respekten för
              de mänskliga rättigheterna ska vara universell.
            </seg>
            <seg n="332b7bb0">
              Utvecklingen och utformningen av vår säkerhetspolitik måste fortsatt
              ske i brett nationellt samförstånd. Sverige är militärt alliansfritt.
              Vårt lands framtida säkerhet bygger på gemenskap och samverkan
              med andra länder. Regeringen fäster vikt vid EU:s gemensamma säkerhetsstrategi.
            </seg>
            <seg n="7c59018e">
              Efterfrågan från FN, EU och Nato på Sveriges medverkan i internationella
              insatser har aldrig varit större. Sverige bör ha ökade möjligheter
              att delta i olika internationella fredsinsatser.
            </seg>
            <seg n="a441f1f5">
              Fattigdomen kan utrotas och epidemier trängas tillbaka, men då
              krävs det att fattigdomsbekämpningen organiseras på ett långt
              bredare sätt, att den samlade internationella biståndsnivån höjs,
              att biståndet effektiviseras, att marknadsekonomin utvecklas och
              att skadlig protektionism undanröjs.
            </seg>
            <seg n="ff80ad77">
              Sverige bör ta internationella initiativ som höjer ambitionen
              när det gäller fattigdomsbekämpningen inte minst i Afrika. Det
              svenska biståndet ligger kvar på en hög nivå, och kombineras med
              en samlad politik för global utveckling som inkluderar alla politikområden.
              Miljö- och energifrågorna måste få större utrymme i utvecklingssamarbetet.
            </seg>
            <seg n="ae46768b">
              Arbetet för att stärka demokrati ges starkare prioritet. Särskilda
              insatser görs för att främja demokrati i diktaturer som Kuba och
              Vitryssland.
            </seg>
            <seg n="e109f583">
              Jämställdheten i Sverige har förbättrats, men kvinnor och män
              har fortfarande inte lika möjligheter. Ett aktivt jämställdhetsarbete
              kommer att prägla regeringens arbete.
            </seg>
            <seg n="5a4eea91">
              Kvinnor och män ska ha lika möjligheter att utvecklas. Regeringen
              kommer att motverka och förändra system som konserverar fördelningen
              av makt och resurser i ett könsperspektiv. När män och kvinnor
              delar makt och inflytande i alla delar av samhällslivet får vi
              ett bättre samhälle.
            </seg>
            <seg n="69bc7706">
              Både kvinnor och män ska kunna kombinera familjeliv med arbetsliv,
              och få vardagspusslet att gå ihop. Regeringen återkommer med förslag
              som ökar möjligheterna att välja barnomsorg och förbättrar möjligheterna
              att köpa tjänster som underlättar vardagen.
            </seg>
            <seg n="2e0f791f">
              Mer än varannan kvinna arbetar i den offentliga sektorn. Sänkt
              skatt på låga och normala inkomster ger många lågavlönade kvinnor
              i offentlig sektor mer pengar att röra sig med .
            </seg>
            <seg n="64d64557">
              Offentliga arbetsgivare har ett ansvar för att garantera kvinnor
              bra arbetsvillkor och motverka osakliga löneskillnader. Arbetet
              med att förebygga och minska ohälsan i offentlig sektor måste
              intensifieras.
            </seg>
            <seg n="9ae07325">
              Regeringen kommer att öka utrymmet för enskilda initiativ och
              eget företagande inom välfärdsområdet. Fler arbetsgivare att välja
              på kommer att lägga grunden för bättre arbetsvillkor och bättre
              löneutveckling också i offentlig sektor. Fler och bättre karriärvägar
              i offentlig sektor behöver utvecklas.
            </seg>
            <seg n="46e433b6">
              Kvinnors möjligheter att starta och driva företag ska förbättras,
              och hinder som försvårar kvinnors företagande ska rivas. Tydliga
              förutsättningar som leder till att fler kvinnor kan och vågar
              ta steget att starta eget ska ges. Regeringen kommer att utforma
              och genomföra ett program för att öka kvinnors företagande. Forskningen
              kring kvinnors företagande ska fortsätta.
            </seg>
            <seg n="4a5666ac">
              Kvinnor ska kunna leva i frihet från rädsla att utsättas för
              våld och brott. Att bekämpa hedersrelaterat våld och ge stöd åt
              dem som utsätts ska vara högprioriterat. Kunskaperna hos polis
              och andra myndigheter måste öka så att rätt insatser kan sättas
              in i tid. Hotade kvinnor ska skyddas och utsatta kvinnors ekonomiska
              trygghet säkras. En handlingsplan för att minska våldet mot kvinnor
              kommer att utarbetas.
            </seg>
            <seg n="dc43851a">
              Sverige ska ha en human flyktingpolitik och vara en fristad för
              dem som flyr undan förföljelse och förtryck. Rätten till asyl
              ska värnas och den utveckling vi ser i Europa, mot mer av stängda
              gränser, ska motverkas.
            </seg>
            <seg n="07a87d3a">
              Var femte person som bor i Sverige har utländsk bakgrund. Vi
              vill leva i ett öppet samhälle som präglas av gemenskap och mångfald,
              där alla har samma möjligheter.
            </seg>
            <seg n="e481c500">
              Svensk integrationspolitik har misslyckats. Alltför många står
              utanför samhällslivet och arbetsmarknaden. Svenskundervisningen
              för nyanlända invandrare uppvisar dåliga resultat, och många deltar
              inte i utbildningen. Klyftorna vidgas socialt och ekonomiskt.
            </seg>
            <seg n="b58cb00a">
              En genomgående linje i regeringens integrationspolitik kommer
              att vara att riva hinder och öppna möjligheter. Invandrade personer
              ska respekteras som individer och inte betraktas som ett homogent
              kollektiv. Utöver den första tiden i Sverige behövs det ingen
              särpolitik för invandrare, utan en politik som frigör människors
              inneboende kraft och bryter det utanförskap som har fått fotfäste
              i Sverige.
            </seg>
            <seg n="a6620779">
              De bästa vägarna till integration är arbete och språkkunskaper.
              Därför måste integrationen på arbetsmarknaden och språkutbildningen
              förbättras, diskriminering motverkas och kompetensbedömningar
              underlättas.
            </seg>
            <seg n="cf4ed0e6">
              En avgörande faktor för att hantera framtidens utmaningar när
              det gäller exempelvis demografi är att förbättra integrationen
              i det svenska samhället och öka möjligheter till rörlighet över
              gränserna. Vi måste dra lärdomar av andra länders integrationsarbete,
              bland annat språkkunskapernas betydelse för medborgarskap och
              värdet av en blandad arbetskrafts- och flyktinginvandring för
              att underlätta en fungerande integration i Sverige.
            </seg>
            <seg n="dbc77dd0">
              För att bryta boendesegregationen bör bostadsrättsombildning
              i storstädernas förorter underlättas och hyresboendet utvecklas.
            </seg>
            <seg n="362199d6">
              Krafttag måste tas i kampen mot den etniska bortsorteringen på
              den svenska arbetsmarknaden.
            </seg>
            <seg n="31358670">
              Det kräver en tydlig, effektiv och samlad lagstiftning mot diskriminering.
              En gemensam ombudsmannaorganisation ska införas.
            </seg>
            <seg n="e74e9130">
              Familjen är en grundläggande gemenskap i samhället. I den lilla
              grupp som familjen är får familjemedlemmarna möjlighet att möta
              kärlek, omtanke och förståelse, men också ställas inför krav och
              ta ansvar.
            </seg>
            <seg n="333c27d2">
              En modern familjepolitik utgår från att familjer är olika, har
              olika önskemål och behov, och är lika mycket värda. Föräldrarna
              som känner sina barn bäst ska ges ökade förutsättningar att välja
              den typ av förskola och barnomsorg som är lämplig just för deras
              barn, i just deras situation.
            </seg>
            <seg n="742847a3">
              En ny familjepolitik genomförs för valfrihet, ökad jämställdhet,
              större mångfald i förskolan och barnomsorgen och mer tid med barnen.
            </seg>
            <seg n="076892f7">
              En barnomsorgspeng införs som ger föräldrarna ökad valfrihet
              att själva välja barnomsorg.
            </seg>
            <seg n="b3716d2a">
              Kommunernas skyldighet att erbjuda barnomsorg kvarstår och möjligheten
              att upprätthålla barnomsorgsgarantin förstärks genom ett resurstillskott.
              Den nu gällande maxtaxan bibehålls. Maxtaxan på fritidshem kommer
              att sänkas.
            </seg>
            <seg n="10f09c5b">
              En jämställdhetsbonus i föräldraförsäkringen införs som förbättrar
              förutsättningarna för jämställdhet mellan kvinnor och män i ansvaret
              för hem och barn, i uttaget av föräldraförsäkringen och i deltagande
              i arbetslivet. Föräldraförsäkringen som den nu är utformad vad
              gäller längd, antal pappamånader och tak ligger fast.
            </seg>
            <seg n="c9365caa">
              Den allmänna förskolan byggs ut också för treåringar. Det pedagogiska
              uppdraget i förskolan stärks i takt med barnens utveckling.
            </seg>
            <seg n="2d746b32">
              En möjlighet ges för de kommuner som vill att införa ett vårdnadsbidrag.
              Vårdnadsbidraget ger en reell möjlighet för föräldrar som önskar
              vara hemma något längre än vad föräldraförsäkringen medger, eller
              som vill korta sin arbetstid under småbarnsåren.
            </seg>
            <seg n="794005be">
              Ökade kunskaper för såväl enskilda som samhället får samhället
              att växa. Att satsa på kunskap är att investera i Sveriges framtid,
              i en värld där konkurrensen mellan länder och regioner blir allt
              större. Skolan spelar en avgörande roll för varje barns möjligheter
              i livet. Varje barn har rätt att få de verktyg och värderingar
              som behövs för att utforska sin omvärld och möta samhällets krav.
              En förnyad utbildningspolitik kommer att respektera elevers olikheter
              och möta varje elev utifrån dennes behov.
            </seg>
            <seg n="1321d32b">
              Skolans huvuduppgift ska vara att förmedla kunskaper. Alla barn
              ska ges förutsättningar att nå de grundläggande målen i alla ämnen.
            </seg>
            <seg n="6e36cc22">
              Fristående skolor är en självklar del av det svenska skolväsendet.
              Villkoren för de kommunala och fristående skolorna ska vara lika
              och alla barn och föräldrar ska ha möjlighet att välja mellan
              olika skolformer. Tätare och förbättrade statliga utvärderingar
              ska genomföras av varje skolas kvalitet.
            </seg>
            <seg n="ccee2411">
              Ingen elev ska kunna halka efter utan att det tidigt uppmärksammas
              av skolan. Informationen till föräldrar och elever om elevens
              skolresultat ska därför förtydligas. Betyg ska ges i fler steg
              än i dag, och från årskurs 6. Kommuner och enskilda skolor ska
              få större frihet att utforma skriftlig information av olika slag
              om elevernas resultat och uppförande i skolan.
            </seg>
            <seg n="55a6e4b1">
              Stöd till elever med studiesvårigheter ska sättas in tidigare
              än i dag. En ny speciallärarutbildning kommer att utformas i syfte
              att ytterligare stärka stödet till elever i behov av särskilt
              stöd.
            </seg>
            <seg n="2e56e308">
              En matematik- och NO-satsning kommer att genomföras i grund-
              och gymnasieskolan. En satsning kommer också att genomföras för
              att garantera att alla elever får stöd att lära sig läsa, räkna
              och skriva de första skolåren.
            </seg>
            <seg n="2760397e">
              Gymnasieskolan är i behov av en större reformering. Både ungdomar
              och samhället är betjänta av att det både finns utbildningar med
              en tydlig studieförberedande inriktning och med en tydlig yrkesinriktning.
              Elever på gymnasiets yrkes- och lärlingsutbildningar ska själva
              kunna få välja om de vill läsa in teoretisk högskolebehörighet.
            </seg>
            <seg n="84f7301f">
              Alla har rätt till en trygg skolmiljö. Kränkningar ska aldrig
              accepteras. Arbetet med skolans fastslagna värdegrund måste utvecklas,
              stärkas och utvärderas. Samarbetet mellan hem och skola utvecklas.
            </seg>
            <seg n="0736bb01">
              Riksdagen kommer att föreläggas förslag till en ny skollag. Behörighetsreglerna
              för läraryrket förtydligas. Någon form av lärarauktorisation införs.
              Skolans disciplinära befogenheter förtydligas och utvidgas.
            </seg>
            <seg n="e0cb4449">
              Läraryrket är ett av landets viktigaste yrken. Lärarutbildningen
              ses över i syfte att höja kvaliteten. Kvalificerad fortbildning
              av lärare förstärks.
            </seg>
            <seg n="898ff0f5">
              Under många år har fokus inom politiken för högre utbildning
              legat på kvantitativ utbyggnad. Den nya regeringens perspektiv
              kommer nu i stället att vara kvalitativ utveckling. Lärosätenas
              styrelser avpolitiseras.
            </seg>
            <seg n="9990778b">
              En forskning i världsklass är avgörande för Sveriges och Europas
              konkurrensmöjligheter. De ekonomiska ramarna för forskning ökas,
              utöver tidigare riksdagsbeslut under mandatperioden. En ökad andel
              av forskningsresurserna ska fördelas genom fakultetsanslag till
              framstående forskningsmiljöer.
            </seg>
            <seg n="a24806b9">
              Den som behöver vård och omsorg ska kunna vara trygg i att den
              finns när man behöver den. Välfärden ska vara gemensamt finansierad
              och fördelas efter behov. Patienternas valfrihet ska öka, och
              personalens engagemang ska tas till vara. De som inte alltid kan
              föra sin egen talan ska särskilt värnas.
            </seg>
            <seg n="a3c28e70">
              Trygghet, tillgänglighet och en helhetssyn på patientens behov
              ska prioriteras i hela vårdkedjan. Patienten ska ha rätt att välja
              såväl läkare, vårdenhet som tidpunkt för behandling. Vårdgivare
              ska ha skyldighet att upplysa patienten om var i landet det är
              kortast kö och erbjuda vård där.
            </seg>
            <seg n="37b7b8a9">
              Vården tillförs resurser så att vårdköerna kan betas av och vårdgarantin
              börja fungera. Patienterna ska ges laglig rätt att gå till annan
              vårdgivare om garantitiden inte kan hållas, så länge behandlingen
              omfattas av det offentliga vårdåtagandet. Öppna kvalitetsjämförelser
              med rapportskyldighet införs för vårdenheter och äldreboenden.
              En oberoende granskningsmyndighet inrättas.
            </seg>
            <seg n="e34a1156">
              De skillnader som finns inom vården gällande behandling och bemötande
              av män och kvinnor måste upphöra. Behandlingsmetoder, läkemedel,
              diagnostik och forskning ska anpassas utifrån både kvinnors och
              mäns villkor.
            </seg>
            <seg n="356dab40">
              För äldre och multisjuka med ett stort och sammansatt vårdbehov
              behövs mer av helhetssyn. Patienten kommer att ges möjlighet till
              en fast vårdkontakt som vårdar eller vid behov lotsar patienten
              genom vårdkedjan. Ersättningssystemen ska premiera vårdpersonal
              som tar helhetsansvar.
            </seg>
            <seg n="67532fdf">
              Fler aktörer ska uppmuntras att bidra till en utveckling av vården
              och omsorgen. Lika villkor ska gälla för privata, ideella, kooperativa
              och offentliga aktörer. Anställda i vården ska kunna få stöd att
              ta över en verksamhet.
            </seg>
            <seg n="89429d35">
              Möjligheten att komma tillbaka till arbetslivet ska öka genom
              aktiv och snabb rehabilitering. Alla sjukskrivna får en personlig
              koordinator, och en rehabiliteringsutredning ska genomföras inom
              fyra veckor. Rätten till rehabilitering ska lagfästas och skyldigheten
              att delta preciseras. Den finansiella samordningen ska göras flexibel
              och kunna anpassas efter lokala förhållanden.
            </seg>
            <seg n="47fcb0cf">
              Vi har en glädjande utveckling som innebär att vi både lever
              och är friska allt längre. Alla har rätt till en trygg och innehållsrik
              ålderdom, men också till att träffa sina egna val. Den som vill
              ska uppmuntras att jobba vidare. Seniorernas kunnande och erfarenheter
              är en resurs i arbetslivet och för hela samhället. Regeringen
              avser att förbättra de ekonomiska villkoren för de sämst ställda
              pensionärerna.
            </seg>
            <seg n="f7fad7df">
              Alla ska garanteras en trygg och värdig äldreomsorg. Resurser
              tillförs för att förbättra det medicinska omhändertagandet och
              det sociala innehållet i äldreomsorgen. Ett Fritt Val ska införas
              för särskilt boende och hemtjänstinsatser. De anhöriga som i dag
              tar ett allt större ansvar för de äldres behov av vård och omsorg
              ska få bättre stöd, tydliggjort i lag.
            </seg>
            <seg n="679cca76">
              Äldreomsorgen måste bedrivas med respekt för människovärdet.
              Ingen ska behöva dö i ensamhet. En värdighetsgaranti införs för
              att säkra miniminivåer inom äldreomsorgen som aldrig får underskridas.
            </seg>
            <seg n="833bfeb9">
              Den stora bristen på äldreboendeplatser som medfört att många
              saknar ett fullgott medicinskt omhändertagande, eller känner sig
              ensamma och isolerade, måste avhjälpas. Ett investeringsstöd kommer
              att införas för att öka antalet platser i särskilt boende för
              äldre. Ambitionen är att införa en boendegaranti så att den enskilde,
              över en viss ålder, själv får möjlighet att avgöra när det är
              dags att flytta till ett äldreboende.
            </seg>
            <seg n="b118db0f">
              Den psykiatriska vårdens organisation ses över och nya resurser
              tillförs. Barn- och ungdomspsykiatrin prioriteras, och en vårdgaranti
              på en månad för utredning införs. Missbruksenheter och psykiatriska
              akutmottagningar ska inte kunna neka patienter med dubbeldiagnoser
              vård. Patienter som kan bli farliga för sig själva eller andra
              ska snabbt kunna flyttas till sluten tvångsvård om de inte följer
              ordinerad behandling.
            </seg>
            <seg n="07c12b37">
              En tandvårdsreform genomförs som omfattar ett högkostnadsskydd
              och en tandvårdscheck. En ytterligare satsning kommer att genomföras
              riktad till dem som på grund av långvarig sjukdom eller funktionshinder
              inte själva kan påverka sin tandstatus.
            </seg>
            <seg n="11e76f35">
              Möjligheter för funktionshindrade att välja boende och hjälpmedel
              ska öka. Hinder för deltagande i arbetslivet ska undanröjas. En
              möjlighet att få lönebidrag på grund av nedsatt arbetsfunktion
              också i eget företag införs. De som inte kan delta på den reguljära
              arbetsmarknaden ska erbjudas meningsfull sysselsättning med stor
              valfrihet.
            </seg>
            <seg n="18a2f2e2">
              Hälsopolitiken måste skapa förutsättningar för goda hälsovillkor
              i hela befolkningen, men också för att individen ska kunna ta
              ansvar för sin egen hälsoutveckling. Att ge förutsättningar för
              en god fysisk och psykisk hälsa är särskilt angeläget för barn
              och unga. Föräldrastöd ska erbjudas kontinuerligt under barnets
              hela uppväxt. Elevhälsan ska stärkas med tydliga krav i skollagen
              om att främja fysisk och psykisk hälsa.
            </seg>
            <seg n="a939ba93">
              Att minska alkoholkonsumtionen är angeläget, inte minst eftersom
              den ofta bidrar till våldsbrott och övergrepp. En minskad alkoholkonsumtion
              förbättrar folkhälsan och minskar många sociala problem. Sverige
              ska också arbeta för en mer restriktiv syn på alkohol inom EU.
            </seg>
            <seg n="0d65d1a1">
              Rättsväsendet måste komma närmare människorna. En synlig och
              närvarande polis i hela landet är viktigt för att öka tryggheten.
              Ambitionen är att öka antalet poliser till 20 000.
            </seg>
            <seg n="37b0c446">
              Fler brott måste klaras upp. Polisen ska bättre förebygga, utreda
              och klara upp brott och stå till medborgarnas tjänst. Huvudregeln
              ska vara att alla brott utreds oavsett gärningsmannens ålder.
              Brottsoffer ska mötas med medkännande och professionalism av alla
              myndigheter.
            </seg>
            <seg n="5f9feae7">
              Med tidiga och tydliga åtgärder mot ungdomsbrottslighet i dag
              motverkas grov brottslighet i morgon.
            </seg>
            <seg n="42bd6f25">
              Föräldrar har ansvar för att förmedla normer och värderingar
              till sina barn. En trygg uppväxt är den mest effektiva brottsförebyggande
              insatsen. Föräldrar är och ska vara skadeståndsskyldiga om de
              avsiktligt eller av oaktsamhet brister i sin uppsikt över barnet.
            </seg>
            <seg n="7b710e33">
              Kriminalvården står inför stora utmaningar. Verkställighet av
              påföljder i frivård och fängelse måste hålla hög kvalitet och
              ska användas för att ge de intagna möjlighet att avbryta en kriminell
              livsstil och drogmissbruk.
            </seg>
            <seg n="aa0d58f2">
              Män som misshandlar kvinnor ska få hjälp att bryta destruktiva
              beteenden, genom adekvat vård och behandling. Intagna som är psykiskt
              sjuka, skyldiga till sexualbrott eller missbrukare av droger och
              alkohol ska ges bättre behandling och rehabilitering.
            </seg>
            <seg n="08bc3f12">
              Påföljdssystemet ska reformeras i syfte att öka rättssäkerheten
              och stärka rättstryggheten för allmänheten. Vid grova brott och
              återfall ska straffen i större utsträckning ligga i den övre delen
              av straffskalan, medan det ter sig naturligt att straffen vid
              mildrande omständigheter ligger i den nedre. Regeringen vill skärpa
              straffen för misshandel och grov misshandel, våldtäkt och grov
              våldtäkt, rån och grovt rån samt grov kvinnofridskränkning.
            </seg>
            <seg n="b7a84649">
              Möjligheten att införa en lagstadgad skyldighet för var och en
              att efter förmåga ingripa när någon är i nöd, ibland kallat en
              civilkuragelag, ska utredas.
            </seg>
            <seg n="db7dad07">
              Sverige ska kraftfullt bekämpa grov, gränsöverskridande kriminalitet
              som handel med människor, vapen och narkotika liksom terrorism.
              Den brottslighet som riktar sig mot viktiga samhällsfunktioner
              ska bekämpas. Den personliga integriteten ska skyddas, och oskyldigas
              rätt värnas i all lagstiftning.
            </seg>
            <seg n="b676ce97">
              För att komma åt den avancerade kriminaliteten bör polisen få
              möjlighet till buggning. Ett beslut om buggning ska föregås av
              omsorgsfulla överväganden, och stor hänsyn ska tas till den personliga
              integriteten.
            </seg>
            <seg n="8aad592a">
              Terrorism ska förebyggas, och vi ska göra vårt yttersta för att
              förhindra att attentat genomförs i vårt land. Sverige ska fördjupa
              samarbetet inom EU och samverka globalt för att bekämpa terrorismen.
              De brottsbekämpande myndigheternas arbete ska stärkas genom ökad
              samordning, både vad gäller operativ verksamhet och underrättelsearbete.
              Sverige ska ha en effektiv krisorganisation för att hantera allvarliga
              nationella kriser.
            </seg>
            <seg n="5252e34c">
              De globala miljöutmaningarna och klimatförändringarna påverkar
              livsförutsättningarna i hela världen och måste få större uppmärksamhet.
            </seg>
            <seg n="8459de00">
              Miljöutmaningarna ska nyttjas som en ekonomisk hävstång. Grön
              teknik kommer att efterfrågas när energi- och transportsystem
              ställs om. Behovet av teknik med minimal miljöpåverkan kommer
              att vara stort och ger växande möjligheter till ökad svensk export
              av miljöteknik.
            </seg>
            <seg n="97578a6d">
              Sveriges miljöarbete ska vägledas av ambitiösa miljö- och klimatmål
              och följas av tydliga handlingsplaner. Kraftfulla åtgärder för
              att möta klimatförändringarna ska genomföras inom transport-,
              bostads- och industrisektorn. Regeringens målsättning är att möjliggöra
              att bryta sambandet mellan ekonomisk tillväxt och ökad användning
              av energi och råvaror, exempelvis genom satsningar på energieffektivisering.
            </seg>
            <seg n="3f15b90c">
              Energifrågorna i kombination med klimatförändringarna är avgörande
              utmaningar. Alla samhällssektorer berörs av snabbt stigande priser,
              ökande otrygghet i energiförsörjningen och konsekvenserna av ett
              mer instabilt klimat. En bättre energisäkerhet blir alltmer viktig
              för Europa, som världens största importör av olja och gas.
            </seg>
            <seg n="e4ecec4d">
              Energipolitiken ska ge långsiktiga spelregler för energimarknadens
              aktörer. Miljö- och energibeskattningen ska utformas så att det
              lönar sig att ta miljöansvar. Företag och konsumenter ska kunna
              lita på att det finns energi till internationellt konkurrenskraftiga
              priser i framtiden. Att säkerställa goda konkurrensförhållanden
              på energimarknaderna är en viktig politisk uppgift. Regeringen
              kommer att bjuda in riksdagens partier till en bred och långsiktig
              energiöverenskommelse som har Allians för Sveriges energiöverenskommelse
              som grund.
            </seg>
            <seg n="16d640a7">
              Förnybar elproduktion kommer att kunna tillföras det svenska
              systemet under kommande år, men utvecklingen har bara börjat.
              Regeringen bedömer att den samlade energi- och effekttillgången
              inte kommer att vara tillräcklig under överskådlig tid. Under
              mandatperioden 20062010 kommer inte några politiska beslut om
              avveckling av kärnreaktorer att tas. Inte heller kommer några
              förnyade driftstillstånd att ges till de två reaktorer som redan
              stängts. Förbudet att uppföra nya reaktorer kommer att bestå.
              Regeringen kommer att pröva begäran om effekthöjningar enligt
              gällande lagar.
            </seg>
            <seg n="bb60a0c7">
              Transportsektorn måste bli mer miljövänlig. En premie för att
              stimulera privatpersoner att byta till miljöbil kommer att införas.
              En översyn av miljöklassningen av fordon och bränslen genomförs,
              och miljökraven vid offentlig transportupphandling skärps. En
              särskild satsning på klimatrelaterad forskning och utveckling
              och på investeringsstöd kommer att genomföras. Energibesparande
              åtgärder främjas i industrin, och ett energieffektiviseringsprogram
              genomförs i bostadsbeståndet. Utbyggnaden av kraftvärme ska stimuleras.
            </seg>
            <seg n="def1ad8a">
              EU har ett viktigt uppdrag i att åstadkomma ett energisystem
              som minskar koldioxidutsläppen och hejdar växthuseffekten. Det
              europeiska systemet med handel med utsläppsrätter bör utökas vad
              gäller omfattning och ämnen, och ansträngningar för att få med
              fler länder i systemet bör göras. Sverige ska driva på för att
              tydliga mål för att minska användningen av fossil energi sätts
              upp inom EU och aktivt bidra till att de gemensamma mål som EU
              ställer upp nås. Kyotoavtalet bör snarast få en fortsättning.
            </seg>
            <seg n="0b5296e7">
              Sverige ska vara pådrivande för att ett strategiskt energisamarbete
              kommer till stånd mellan EU, Kina och Indien i syfte att stödja
              deras ansträngningar att begränsa sina utsläpp av växthusgaser.
            </seg>
            <seg n="f04165e9">
              För att värna den moderna landsbygden, sund och säker mat, förnybar
              energi och öppna landskap ska de gröna näringarna ha likvärdiga
              konkurrensförhållanden gentemot övriga EU. Sverige ska ta till
              vara de möjligheter som EU:s landsbygdsprogram ger.
            </seg>
            <seg n="a51c9bd3">
              Tillståndet i Östersjön och Västerhavet är bekymmersamt. Övergödning,
              hårt fisketryck och utsläpp av miljögifter har fått stora konsekvenser.
              En nationell havsmiljöstrategi för Östersjön och Västerhavet ska
              utarbetas.
            </seg>
            <seg n="002597db">
              Herr talman! Regeringens viktigaste uppdrag är att överbrygga
              de klyftor som har orsakats av ett stort och djupt utanförskap
              för många svenskar. Fler ska ges möjlighet att vara med och bidra
              och bygga Sverige. Fler ska ges möjlighet att utvecklas och växa
              och komma till sin rätt.
            </seg>
            <seg n="18c3cac8">
              Tron på framtiden och på Sverige som framgångsrikt land ska återupprättas.
              Sverige ska vara öppet för förändringar men präglas av sammanhållning
              och trygghet i förändringen.
            </seg>
            <seg n="e76dfc5d">
              Regeringens arbete kommer att inriktas på att genomföra den politik
              som vi före valet presenterat för väljarna och som svenska folket
              givit regeringen i uppdrag att genomföra. Under en mandatperiod
              kommer självklart fler politiska reformer att presenteras och
              genomföras. Låt mig därför tydliggöra att allt denna regering
              kommer att genomföra kommer att präglas av några centrala värderingsmässiga
              utgångspunkter. Detta värderingsmässiga kitt bildar en stabil
              grund för regeringens arbete under mandatperioden.
            </seg>
            <seg n="0a51ef8e">
              Politiken ska lägga grunden för en långsiktigt sund ekonomisk
              utveckling, skapa utrymme för ökad välfärd och öka makten för
              enskilda och familjer i deras egen vardag, inte minst genom större
              möjligheter för människor med låga eller normala inkomster att
              påverka sin situation genom eget arbete.
            </seg>
            <seg n="427d6847">
              Enskilda och familjer ska få mer att säga till om och förväntas
              ta ansvar, för sig själv och för andra. Föräldrar ska ha den avgörande
              makten över det som rör deras barn, och de som vill ska kunna
              tillbringa mer tid med sina barn. Både unga och äldre ska tas
              till vara på arbetsmarknaden. Var och en som vill och kan bidra
              ska vara välkommen att bidra.
            </seg>
            <seg n="4384cf06">
              Grunden för trygghet och gemenskap läggs i ett starkt civilt
              samhälle, såsom föreningsliv, idrottsrörelser, kyrkor, samfund
              och ideella organisationer. Solidariteten i de offentliga välfärdssystemen
              är ett komplement till ett samhälle som i högre grad präglas av
              medmänsklighet, ansvarstagande och idealitet.
            </seg>
            <seg n="3918c525">
              Ett starkt civilt samhälle är också grunden för en stark demokrati.
              Ett ökat samarbete mellan den offentliga, privata och ideella
              sektorn är nödvändigt för att utveckla vårt samhälle.
            </seg>
            <seg n="a6cc9864">
              Idrotten spelar en stor roll i många människors liv, vare sig
              man är aktiv utövare eller intresserad åskådare. Regeringen eftersträvar
              ett stabilt finansieringssystem och har förtroende för att idrottsrörelsen
              i större utsträckning kan avgöra hur medlen ska användas. Extra
              resurser motsvarande Handslaget ska fortsatt ställas till idrottens
              förfogande. Sverige ska aktivt verka för att få fler stora internationella
              idrottsevenemang till vårt land.
            </seg>
            <seg n="92d17d41">
              Sveriges utveckling bygger på att människors företagsamhet och
              förmåga att skapa tas till vara. Det gäller i ekonomin och företagandet,
              i vården, skolan och den sociala omsorgen. Det grundläggande sambandet
              att företag ger jobb, och att jobb ger välfärd, ska förtydligas.
            </seg>
            <seg n="bdc22884">
              Arbetslinjen och arbetets värde ska återupprättas. Att ha ett
              meningsfullt arbete är viktigt för den enskildes självbestämmande,
              livskvalitet och delaktighet. Att känna sig behövd väver trådar
              av trygghet mellan människor och gör att människor vågar ta eget
              ansvar och växa med sina uppgifter. Den enskilt viktigaste uppgiften
              under mandatperioden är att skapa förutsättningar för fler jobb
              i fler och växande företag.
            </seg>
            <seg n="3247db86">
              Bildning och utbildning är redskap för att ge varje människa
              möjlighet att förverkliga sina drömmar. Varje människa ska få
              de kunskaper som behövs för att kunna fungera som medborgare.
            </seg>
            <seg n="a33382c6">
              En fri och obunden forskning, fria medier och ett levande kulturliv
              är grunden för det öppna samhället. Kulturen utvecklar det civila
              samhället och håller det demokratiska samtalet levande. Kulturen
              är en omistlig del av ett gott samhälle och bidrar till människors
              och samhällets utveckling. Frihet, mångfald, kvalitet och bredd
              är vägledande principer i regeringens kulturpolitik. Att försvara
              tanke- och yttrandefrihet samt erbjuda goda ekonomiska villkor
              för kulturskapare, folkbildning och kulturinstitutioner är grunden
              för den kulturpolitik som vi ska föra. Regeringen kommer att värna
              vårt gemensamma kulturarv och skapa möjligheter för att det kommer
              alla till del, oavsett var i landet man bor.
            </seg>
            <seg n="1cc2e6ac">
              Människor ska känna trygghet i vardagen. Rättssamhället måste
              återupprättas så att tryggheten kan öka. Tidiga och tydliga insatser
              ska prägla rättssamhällets arbete med unga människor som riskerar
              att halka in på en kriminell bana.
            </seg>
            <seg n="392eceb4">
              Trygghet och tillgänglighet ska prioriteras i välfärden, och
              den enskildes rätt till fria val ska stärkas. Mångfalden av välfärdsproducenter
              bör öka.
            </seg>
            <seg n="b73f2f8c">
              Jämställdhet och lika möjligheter är viktigt för både kvinnor
              och män. Målet är lika möjligheter till fria livsval och delat
              ansvar för att få familjens vardagspussel att gå ihop. Den yttersta
              utgångspunkten ska vara den grundläggande principen om alla människors
              lika rätt och värde.
            </seg>
            <seg n="70f34e95">
              En hållbar utveckling ska säkras. Naturens rikedomar ska brukas
              på ett sådant sätt att vi kan lämna över en värld som är i balans
              till våra barn och barnbarn. Marknadsekonomins institutioner,
              ekonomiska styrmedel, forskning och ny teknik är viktiga verktyg
              för att styra mot en hållbar utveckling.
            </seg>
            <seg n="509d49e0">
              Det öppna samhället ska värnas. Olikheter och mångfald ska bejakas.
              Den etniska och kulturella mångfalden berikar vårt samhälle. Ett
              fritt och öppet meningsutbyte och respekt för den enskildes integritet
              är grundläggande värden i vår demokrati.
            </seg>
            <seg n="9462ed70">
              Regeringen ser allvarligt på ökade främlingsfientliga tendenser
              och extremism. Principen om alla människors okränkbara värde måste
              försvaras med kraft. Utvecklingen kan motverkas genom en politik
              som möter de samhällsproblem som gör att extremism och främlingsfientlighet
              lättare kan slå rot. Det förutsätter satsningar på att bryta utanförskapet.
              I skolan bör upplysningen om brott inspirerade av totalitära ideologier
              utvecklas. Också kommunismens brott mot mänskligheten ska uppmärksammas.
            </seg>
            <seg n="cb08af06">
              Demokratin och demokratins institutioner ska vitaliseras. Makten
              ska utgå från människor, och varje medborgare ska ha ett avgörande
              inflytande över beslut som rör deras liv. Beslut som fattas gemensamt
              ska respektera den enskildes fri- och rättigheter. Ett förstärkt
              förtroende för de demokratiska institutionerna förutsätter att
              makt utövas på ett oväldigt sätt. Utnämningspolitiken ska reformeras
              med utgångspunkt i regeringsformens stadga att vid statliga utnämningar
              endast fästa avseende vid sakliga grunder, såsom förtjänst och
              skicklighet.
            </seg>
            <seg n="197e1bb7">
              Hela Sveriges kraft ska tas till vara. Regeringen kommer att
              föra en aktiv förnyelsepolitik som ger alla delar av landet möjligheter
              att utvecklas av egen kraft och bidra till det gemensamma bästa.
            </seg>
            <seg n="0cc333e2">
              Sverige ska ta sitt globala ansvar. Regeringen kommer att föra
              en aktiv utrikespolitik som tar sig an de globala utmaningarna
              och väcker respekt i omvärlden. Sverige ska verka för ett fortsatt
              utvidgat EU, som är smalare men vassare och koncentrerar sig på
              färre och genuint gränsöverskridande frågor.
            </seg>
            <seg n="0ab4afc9">
              Regeringen avser att förnya politiken. Det är regeringens ambition
              att skapa förutsättningar för att fler ska få ett arbete och att
              fler ska kunna växa. Fler ska få makt över sin egen tillvaro,
              och fler ska kunna tillskansa sig kunskap. Fler ska få känna gemenskap
              med andra, och fler ska få uppleva trygghet, hälsa, välstånd och
              en god miljö. Den här regeringen sätter sin tilltro till våra
              gemensamma krafter. Arbetet för att nå fram gör vi tillsammans.
            </seg>
          </u>
          <note n="ed6bb083">
            2 § Anmälan om utsedda statsråd
          </note>
          <note type="speaker" n="ad39ffbd">
            Anf. 2 Statsminister FREDRIK REINFELDT (m):
          </note>
          <note n="0f1180f3">
            Herr talman! Enligt regeringsformens föreskrift får jag för riksdagen
            anmäla de statsråd som är utsedda att tillsammans med mig ingå
            i regeringen:
          </note>
          <u who="fredrik_reinfeldt_aed80d" xml:id="i-4edab072a69aecfb-0" n="0ee7350f" prev="i-0d87649fb857b4e9-0">
            <seg n="777f1c8f">
              Statsråd, ställföreträdare för statsministern och chef för Näringsdepartementet
              är Maud Olofsson.
            </seg>
            <seg n="ef5b46e9">
              Statsråd och chef för Justitiedepartementet är Beatrice Ask.
            </seg>
            <seg n="1abfc2d2">
              Statsråd och chef för Utrikesdepartementet är Carl Bildt.
            </seg>
            <seg n="5b268ea5">
              Statsråd och chef för Försvarsdepartementet är Mikael Odenberg.
            </seg>
            <seg n="e2333d5a">
              Statsråd och chef för Socialdepartementet är Göran Hägglund.
            </seg>
            <seg n="95f1c79f">
              Statsråd och chef för Finansdepartementet är Anders Borg.
            </seg>
            <seg n="957afc39">
              Statsråd och chef för Utbildningsdepartementet är Lars Leijonborg.
            </seg>
            <seg n="805622fe">
              Statsråd och chef för Kulturdepartementet är Cecilia Stegö Chilò.
            </seg>
            <seg n="d1498aaa">
              Statsråd och chef för Integrations- och jämställdhetsdepartementet
              är Nyamko Sabuni.
            </seg>
            <seg n="7da820f2">
              Statsråd och chef för Miljödepartementet är Andreas Carlgren.
            </seg>
            <seg n="2810e992">
              Statsråd är
            </seg>
            <seg n="4a284625">
              Arbetsmarknadsfrågorna förs från Näringsdepartementet till ett
              nyinrättat arbetsmarknadsdepartement. Kulturfrågorna förs från
              Utbildningsdepartementet till ett nyinrättat kulturdepartement.
            </seg>
            <seg n="19b8bd6f">
              Ett integrations- och jämställdhetsdepartement inrättas.
            </seg>
            <seg n="9111cd2d">
              Energifrågorna förs från Samhällsbyggnads- och miljödepartementet
              till Näringsdepartementet.
            </seg>
            <seg n="34bd8950">
              Samhällsbyggnads- och miljödepartementet kommer att benämnas
              Miljödepartementet.
            </seg>
            <seg n="9613b19e">
              Riksdagen kommer att på föreskrivet sätt underrättas om dessa
              förändringar.
            </seg>
          </u>
          <note n="426c3ca3">
            Statsråd och chef för Jordbruksdepartementet är Eskil Erlandsson.
          </note>
          <note n="64b00e50">
            Statsråd och chef för Arbetsmarknadsdepartementet är Sven Otto
            Littorin.
          </note>
          <note n="b51617b3">
            Cecilia Malmström,
          </note>
          <note n="ea3f8d2f">
            Tobias Billström,
          </note>
          <note n="ffd3d3dc">
            Gunilla Carlsson,
          </note>
          <note n="25652a6b">
            Maria Borelius,
          </note>
          <note n="73534d3d">
            Maria Larsson,
          </note>
          <note n="2a4adc8a">
            Cristina Husmark Pehrsson,
          </note>
          <note n="7c957906">
            Mats Odell,
          </note>
          <note n="98f01ffd">
            Jan Björklund och
          </note>
          <note n="2bf8597c">
            Åsa Torstensson.
          </note>
          <note n="b9dca69f">
            3 § Meddelande om partiledardebatt
          </note>
          <note n="7fe275e8">
            Talmannen meddelade att partiledardebatt med anledning av regeringsförklaringen
            skulle äga rum onsdagen den 11 oktober kl. 10.00 .
          </note>
          <note n="2f351dfa">
            4 § Kammaren åtskildes kl. 9.55.
          </note>
          <note n="50c07a59">
            Förhandlingarna leddes av talmannen.
          </note>
          <note n="501a9e9e">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
