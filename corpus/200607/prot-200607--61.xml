<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2006</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2006</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200607--61</head>
          <docDate when="2006-02-15">2006-02-15</docDate>
        </div>
      </front>
      <body>
        <div>
          <note n="bfbad8dd">
            ﻿
          </note>
          <note n="740b12fe">
            Riksdagens protokoll
          </note>
          <note n="20147438">
            2006/07:61
          </note>
          <note type="date" n="e7f85b59">
            Torsdagen den 15 februari
          </note>
          <note n="16599620">
            Kl. 12:00 - 19:02
          </note>
          <note n="0650c08b">
            1 § Ledighet
          </note>
          <note n="1dac793d">
            Förste vice talmannen meddelade att Marie Engström (v) ansökt
            om ledighet under tiden den 15 februari11 mars.
          </note>
          <note n="b901831f">
            Kammaren biföll denna ansökan.
          </note>
          <note n="c50dc65d">
            Förste vice talmannen anmälde att Anne-Marie Wallouch (v) inträtt
            som ersättare för Marie Engström.
          </note>
          <note n="7a051c1f">
            2 § Aktuell debatt: A-kassan
          </note>
          <note type="speaker" n="8db64758">
            Anf. 1 JOSEFIN BRINK (v):
          </note>
          <u who="josefin_brink_cd11aa" xml:id="i-7a50e529facf5861-0" n="5fcef3da">
            <seg n="4a037ca3">
              Herr talman! För knappt två månader sedan stod vi i den här kammaren
              och debatterade försämringarna i a-kassan. Den debatten hade föregåtts
              av massiva protester och hård kritik från remissinstanserna. Det
              fanns en stor oro, och frågetecknen var väldigt många, eftersom
              regeringen i sin iver att få loss pengar till sina skattesänkningar
              helt enkelt struntat i att utreda konsekvenserna av sitt förslag.
            </seg>
            <seg n="d8c41470">
              När nu två månader har gått visar det sig att det kanske hade
              varit bra om regeringen lyssnat lite mer på kritikerna. Medlemstalet
              i a-kassorna har sedan vi senast stod här rasat med minst 40 000
              personer netto. Jag säger minst för att siffrorna ännu inte är
              klara. Det handlar om personer som aktivt har hört av sig och
              begärt utträde ur a-kassan. Först fram i april kommer alla de
              som helt enkelt slutar att betala att börja synas i statistiken.
              De allra flesta a-kassor är eniga om att det är då som vi verkligen
              kommer att se hur stort medlemsraset blir.
            </seg>
            <seg n="81e4aef0">
              Man kan alltså konstatera att inkomsttryggheten för löntagarna
              liksom finansieringen av själva försäkringen redan har börjat
              naggas i kanten efter bara en och en halv månad med den nya försämrade
              a-kassan. Jag hoppas att vi under den här debatten kommer att
              få något besked om hur regeringen tänker hantera den här situationen.
              Vi fick via tv-nyheterna i går höra att det obligatorium som regeringen
              vill införa kommer att dröja. Vi får vara glada för att regeringen
              nu har insett att det kan vara värdefullt att faktiskt utreda
              innan man genomför stora förändringar. Men om det här beskedet
              nu innebär att regeringen har för avsikt att sätta sig med armarna
              i kors och vänta ett par år medan erosionen av a-kassan fortsätter
              och sedan återkomma med ett obligatorium menar jag att vi har
              hamnat i den sämsta av världar. Så jag hoppas att vi får någon
              typ av besked om vad regeringen tänker göra.
            </seg>
          </u>
          <note type="speaker" n="cda497ee">
            Anf. 2 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-0d56f6d2385bb273-0" n="4b9aba25">
            <seg n="5c9b6dda">
              Herr talman! Med risk för att återupprepa den debatt vi hade
              för två månader sedan ska jag ändå ta tillfället i akt och redogöra
              för grundskälen till att denna förändring har genomförts. Låt
              oss vara klara över det faktum att när vi tog över i början på
              oktober stod var femte svensk i arbetsför ålder utanför arbetsmarknaden
              eller arbetade mindre än han eller hon skulle vilja. Det var inte
              ett dukat bord, har jag sagt förut. Det var både bestick, glas,
              dukar, servetter och allting annat uppätet och tandmärken i bordsskivan
              i denna glimrande högkonjunktur. Det är riktigt uselt.
            </seg>
            <seg n="bf1947c8">
              Över en kvarts miljon människor arbetar mindre än vad de både
              kan och vill göra. 324 000 personer är arbetslösa mätt med ILO-måttet.
              Arbetslösheten är dubbelt så hög bland utrikes födda som bland
              inrikes födda. Det är inte acceptabelt, men det är den politik
              som Josefin Brink och Vänsterpartiet har varit med och stött under
              de senaste tolv åren som har lett till det resultatet.
            </seg>
            <seg n="da1dbf4e">
              Vad värre är: Drygt en halv miljon svenskar får sjuk- eller aktivitetsersättning.
              Bland unga människor hamnar allt fler i förtidspension. Jag var
              på Open up i Kista i förrgår och träffade Lasse, 39, det vill
              säga i min ålder, som har haft förtidspension i 14 år, trots att
              han inget hellre vill än att få vara med på arbetsmarknaden. Det
              är bara ett exempel av de drygt 550 000 personer som befinner
              sig i förtidspension, och detta när vi svenskar rimligen bör vara
              ett av de friskaste folken i världen.
            </seg>
            <seg n="c6373285">
              Utanförskapet var valrörelsens största fråga och avgörande för
              valutgången. Vi måste återupprätta arbetslinjen i svensk politik.
              Sverige har nu en regering som tar jobben på allvar. Regeringens
              mål är full sysselsättning, det vill säga alla som vill och kan
              arbeta ska ha en möjlighet att vara med på arbetsmarknaden. För
              att det ska kunna bli så måste hela den ekonomiska politiken vara
              inställd på arbetslinjen. Allians för Sverige har under mer än
              två års tid intensivt arbetat med en konsekvent, hållbar och genomförbar
              politik som syftar till att få fler i arbete.
            </seg>
            <seg n="5be4dce5">
              Jag har sagt det tidigare. Jag säger det igen. Politiken vilar
              på tre tydliga ben. Det ska löna sig bättre att arbeta. Det ska
              bli billigare och enklare att anställa. Arbetslinjen ska återupprättas
              i arbetsmarknadspolitiken i övrigt.
            </seg>
            <seg n="d02b8b5c">
              När det gäller arbetslöshetsförsäkringen är det regeringens utgångspunkt
              att den ska vara mer försäkringsmässig och fungera som en omställningsförsäkring
              mellan två arbeten, precis som det är tänkt. I ordet omställningsförsäkring
              ingår som vi vet två led: omställning, att a-kassan inte ska vara
              en permanent försörjningskälla och försäkring, att det rimligen
              måste finnas något samband mellan den premie man betalar in, den
              ersättningsnivå man får ut och den arbetslöshet som råder inom
              respektive kassas område. Det är det vi nu genomför.
            </seg>
            <seg n="3aefd737">
              Regeringen har också genom den förhöjda finansieringsavgiften
              i a-kassan ökat försäkringsmässigheten i systemet. Den förhöjda
              egenavgiften begränsas till maximalt 300 kronor och betalas endast
              av de medlemmar som inte är arbetslösa. Avgiften är dessutom differentierad
              och speglar arbetslösheten bättre inom respektive kassa.
            </seg>
            <seg n="629a9dc0">
              Samtidigt ska vi komma ihåg när vi pratar om den höjda egenavgiften
              att löntagarna kompenseras mer än väl för denna genom sänkt skatt
              på arbete, jobbavdraget. Jobbavdraget är, som ni vet, konstruerat
              så att den större delen av skattelättnaden tillfaller låg- och
              medelinkomsttagare. Det innebär att dessa människor får en lägre
              skatt på mellan tre och fem procentenheter per månad.
            </seg>
            <seg n="0e19b7e4">
              I debatten har bland andra Wanja Lundby-Wedin hävdat att LO:s
              medlemmar förlorar på regeringens politik. Hennes uttalanden går
              stick i stäv med det hennes egna utredare presenterar i till exempel
              LO-tidningen som menar att i princip alla som arbetar tjänar på
              regeringens förslag.
            </seg>
            <seg n="20b30bcd">
              För att återupprätta arbetslinjen i arbetslöshetsförsäkringen
              har vi också skärpt kvalifikationskraven i arbetslöshetsförsäkringen
              och genomfört en successiv avtrappning av ersättningsnivåerna
              förutom att vi höjt avgifterna till a-kassan för de medlemmar
              som arbetar. Jag är medveten om att det är tuffa besked för många,
              men förändringarna är helt nödvändiga för att få folk tillbaka
              i arbete.
            </seg>
            <seg n="42b059f3">
              Låt mig än en gång konstatera att för den enskilde med ett arbete
              innebär våra samlade förslag ett positivt netto i plånboken. För
              den enskilde utan arbete innebär den samlade politiken att vi
              tar krafttag för att öka sysselsättningen och minska utanförskapet.
            </seg>
            <seg n="d9010f24">
              Herr talman! Vi har i dag hört Josefin Brink tala om flykten
              från a-kassan. Det är ju också temat för den här debatten. Låt
              mig börja med att konstatera att det ännu är för tidigt att säga
              hur den höjda finansieringsavgiften kommer att påverka anslutningsgraden
              till kassorna. Den främsta orsaken till detta är att det har gått
              för kort tid från avgifternas införande för att man ska kunna
              dra några sådana säkra slutsatser. Det enda vi hör och ser är
              det som står och återrapporteras i tidningarna. Det är först den
              18 februari som vi får statistik över medlemsantalet per den sista
              januari. Med den siffran kommer vi att få veta hur många som lämnat
              a-kassan efter att ha ansökt om utträde. De som avstår från att
              betala träder också ur a-kassan men med cirka två månaders fördröjning.
              Det är först i slutet på april eller i maj som vi kan se konsekvenserna
              av den förhöjda finansieringsavgiften på medlemsantalet.
            </seg>
            <seg n="e8151cd9">
              Man ska också komma ihåg att antalet a-kassemedlemmar har varit
              drygt 3,8 miljoner under 2004 och 2005. Redan under 2006 har antalet
              medlemmar minskat med ca 27 000 personer. Det motsvarar en minskning
              med 0,7 procent ungefär. Medlemsantalet är därmed tillbaka på
              ungefär samma nivå som åren 20002003. Det är alltså ingen dramatik
              i utvecklingen av antalet medlemmar.
            </seg>
            <seg n="dc3fb635">
              Dessutom kan jag inte riktigt frigöra mig från tanken att om
              Vänsterpartiet varit så oroligt på allvar hade man väntat med
              denna debatt till dess att man hade färska siffror, och riktiga
              siffror, att grunda sin oro på i stället för att som nu enbart
              hänvisa till andras utsagor. Det luktar rätt mycket politik om
              den här debatten.
            </seg>
            <seg n="8be2defd">
              Det finns dessutom ytterligare en sak jag tycker är viktig: Låt
              oss nu gemensamt ta ansvar för att den som har ett arbete på svensk
              arbetsmarknad också har en arbetslöshetsförsäkring! Låt oss nu
              gemensamt se till att inte skrämma bort löntagarna på svensk arbetsmarknad
              från den arbetslöshetsförsäkring som finns och fungerar!
            </seg>
            <seg n="c83a83bb">
              Herr talman! Jag har många gånger i debatten fått höra att våra
              förändringar i a-kassan skulle vara ett uttryck för ett stort
              systemskifte på svensk arbetsmarknad. Jag har sagt det förr och
              säger det igen: Systemskiftet i arbetsmarknadspolitiken skedde
              den dag den förra socialdemokratiska regeringen övergav arbetslinjen
              och accepterade det faktum att var femte svensk i arbetsför ålder
              står utanför arbetsmarknaden, att arbetslösheten bland invandrare
              är dubbelt så hög som bland infödda svenskar och att ungdomsarbetslösheten
              nu ligger över hundratusen personer under 24 år som antingen är
              öppet arbetslösa eller pluggar i stället för att arbeta. Det är
              ett gigantiskt misslyckande.
            </seg>
            <seg n="5d159106">
              Tänk om vi någon gång skulle ha en debatt i denna kammare som
              inte enbart handlade om procentsatser utan handlade om en vettig
              politik för att få tillbaka arbetslösa i fasta, permanenta arbeten!
              Där står dock Vänsterpartiet liksom Socialdemokraterna tomhänta.
            </seg>
          </u>
          <note type="speaker" n="cb553d18">
            Anf. 3 JOSEFIN BRINK (v):
          </note>
          <u who="josefin_brink_cd11aa" xml:id="i-7a50e529facf5861-1" n="5fcef3da">
            <seg n="cfc15baa">
              Herr talman! Det känns lite egendomligt att någon säger att det
              luktar politik om en debatt här i kammaren. Jag tycker att det
              vi sysslar med här i kammaren faktiskt är politik, så det är väl
              inte så häpnadsväckande om det skulle lukta lite politik om en
              eller annan debatt.
            </seg>
            <seg n="a1e2c226">
              Som jag sagt tidigare och säger igen är även för Vänsterpartiet
              en politik för full sysselsättning det överordnade målet. Till
              skillnad från den borgerliga regeringen har vi också en politik
              som skulle leda dit. Den största skillnaden mellan Vänsterpartiet
              och den borgerliga regeringen är att vi inte anser att det finns
              någon motsättning i att eftersträva arbete åt alla och att samtidigt
              bygga solida och fungerande trygghetssystem som fångar upp dem
              som drabbas av arbetslöshet.
            </seg>
            <seg n="f98a6484">
              Att sedan arbetsmarknadsministern står här och bagatelliserar
              utvecklingen tycker jag inte är särskilt klädsamt. Det som håller
              på att hända nu handlar ju inte bara om att personer har börjat
              lämna a-kassan och att det även tidigare har hänt att folk lämnat
              a-kassan. Det handlar om vad försämringarna i a-kassan har gjort
              med människors sätt att tänka och handla och vilka fördelningspolitiska
              konsekvenser detta kan få på sikt.
            </seg>
            <seg n="de696f9f">
              Det viktigaste är att solidariteten håller på att urholkas. Många
              av dem som nu har lämnat a-kassan är äldre akademiker och högre
              tjänstemän med stabil ekonomi som räknar med att risken att bli
              arbetslös är väldigt liten. Tidigare, när avgiften var låg och
              finansieringen i huvudsak solidarisk, var det en liten uppoffring
              att vara med i a-kassan och solidariskt betala för denna försäkring
              eftersom lejonparten av finansieringen ändå sköttes via arbetsmarknadsavgiften.
              De ökade egenavgifterna har dock lett till ett ökat snävt privatekonomiskt
              kalkylerande för att slippa vara med och bära riskerna. För många
              är detta säkert ett helt rationellt ekonomiskt beslut ur rent
              privatekonomiskt perspektiv; för andra kanske det är mer av en
              chansning med lite bättre odds än tidigare.
            </seg>
            <seg n="247bd2bd">
              Vad innebär det då sist och slutligen att denna grupp människor
              nu lämnar a-kassan? Jo, de höjda avgifterna har lett till att
              de största vinnarna på jobbavdraget som ju är det som de höjda
              avgifterna till a-kassan ska finansiera nu drar sig ur finansieringen
              av hela systemet. Det är ett sätt att underminera solidariteten
              i hela försäkringen.
            </seg>
            <seg n="17ec7700">
              Den andra kategori som lämnar a-kassan är de som gör det därför
              att de helt enkelt inte längre omfattas av försäkringen. Det är
              de som inte längre har en chans att få ersättning om de drabbas
              av arbetslöshet. Det är människor som är långtidssjukskrivna,
              människor som är studerande och i viss mån människor som har korta
              deltidsarbeten personer som har väldigt små och snäva ekonomiska
              marginaler. Det är naturligtvis helt rationellt att i deras läge
              lämna försäkringen. Men det politiska ansvaret för att de här
              människornas utanförskap nu faktiskt ökar vilar väldigt tungt
              på dem som fattade beslutet om att de inte längre ska omfattas
              av försäkringen.
            </seg>
            <seg n="617a8103">
              Eller tänkte regeringen verkligen att de här personerna, de långtidssjukskrivna,
              skulle fortsätta att betala till ett system som de inte får ut
              någonting av i form av ett jobbavdrag och trygghet vid arbetslöshet
              enbart för att finansiera skattesänkningar som andra mer högavlönade
              och lyckligt lottade ska få del av? Det kan ju inte ha varit tanken!
            </seg>
            <seg n="829d82e6">
              Sedan finns alla de som har små inkomster, som jobbar deltid,
              som har otrygga jobb och som löper en hög risk att bli arbetslösa
              men vars ekonomiska marginaler är så små att de kanske tvingas
              ställas inför valet att vara med i antingen facket eller a-kassan.
              Alltså måste de endera på kort sikt riskera sin egen trygghet
              om de skulle bli arbetslösa eller på lite längre sikt riskera
              den trygghet som en stark fackföreningsrörelse innebär.
            </seg>
            <seg n="9e2ffb6c">
              Det här är en realitet för många människor. Det är väl dem vi
              framöver kommer att se i statistiken i april och maj. Framför
              allt handlar det om kvinnor med försörjningsansvar för barn. Det
              är de som får minst tillbaka av jobbavdraget, och de kommer nu,
              om de ändå stannar kvar i försäkringen, att få bära en allt större
              del av finansieringen av hela det här paketet.
            </seg>
            <seg n="a33927b5">
              Herr talman! Det fiffiga med solidariska system är ju att de
              bygger på en kombination av egennytta och allmännytta. Drar man
              undan egennyttan blir också allmännyttan lidande. Effekterna av
              a-kasseförsämringarna illustrerar bara alltför väl den enkla principen.
              Allt större grupper får nu ut så lite av försäkringen att de faller
              ifrån frivilligt eller av nödtvång. Då lämnas resten kvar med
              en allt större börda att bära trots att de är beroende av systemet.
            </seg>
            <seg n="2d734f20">
              När den här förändringen en gång har fått genomslag i människors
              beteende är det ju inte särskilt troligt att en obligatorisk anslutning
              till denna urholkade och för allt fler helt meningslösa försäkring
              kommer att bli särskilt populär oavsett om den införs inom kort
              eller på längre sikt.
            </seg>
            <seg n="484fc45d">
              Nej, vill man verkligen ha en arbetslöshetsförsäkring som omfattar
              alla och som utgör ett fungerande system för trygghet vid omställning
              är ju det enda rimliga att återgå till en solidarisk finansiering,
              att se till att höja taken så att fler omfattas och att lindra
              kraven och göra villkoren för ersättning mer generösa så att fler
              får valuta för sitt medlemskap. Då behövs inga obligatorier, för
              då finns den jämvikt i systemet mellan egennytta och allmännytta
              som gör att systemet fungerar alldeles utmärkt av sig självt.
            </seg>
          </u>
          <note n="e4b0cef9">
            I detta anförande instämde Ulla Andersson, Marianne Berg, Egon
            Frid, Siv Holma, Hans Linde och LiseLotte Olsson (alla v).
          </note>
          <note type="speaker" n="0293afc0">
            Anf. 4 SVEN-ERIK ÖSTERBERG (s):
          </note>
          <u who="sven-erik_osterberg_05c934" xml:id="i-a7779f3dc6e79b89-0" n="1f6d74a2">
            <seg n="1a2070b7">
              Herr talman! Arbetsmarknadsministern inleder ungefär som i valrörelsen
              med att tala om utanförskapet, hur stort det var och hur hela
              den situationen såg ut, när debatten i dag egentligen ska handla
              om a-kassan och vad som faktiskt har hänt på det här området.
            </seg>
            <seg n="18ea9e9b">
              Jag kanske upplysningsvis kan säga att arbetsmarknadsministern
              ju är en del av regeringen. Det är ni som har hand om det här
              och ska se till hur det hanteras. Valrörelsen är slut och ni är
              i verkstaden. Det är dags att jobba.
            </seg>
            <seg n="ec6e718d">
              Jag blir väldigt förvånad när jag sedan ser de olika åtgärder
              som har vidtagits och som vi ju också diskuterade här för en tid
              sedan.
            </seg>
            <seg n="b4d42420">
              I a-kassan har det under lång tid funnits en solidaritet mellan
              människor. Den äldre banktjänstemannen, som i princip med hundra
              procents säkerhet har vetat att han inte kommer att bli arbetslös
              innan han slutar sitt jobb och får pension, har ändå valt att
              vara med för att han vet att han genom sin insats också har tryggat
              försäkringen för de yngre som har lidit större risk att bli arbetslösa.
            </seg>
            <seg n="5c1b901b">
              Den solidariteten har slagits sönder med det system som regeringen
              har skapat nu. Man upplever inte att den nya, höga avgift som
              man får betala till a-kassan går till något slags solidaritet
              med andra, som är arbetslösa, utan det är ett sätt för regeringen
              att finansiera andra saker som den tyckte var viktigare och var
              tvungen att göra en rivstart till, att sänka skatterna riktat
              till framför allt grupper som redan är välbeställda i samhället.
              Solidariteten är borta. Man ser att man betalar till regeringen.
              Det är Anders Borg som ska ha pengarna för att finansiera andra
              saker. Det är inte a-kassan som finansieras. Regeringen ser det
              inte på det sättet.
            </seg>
            <seg n="52823999">
              Jag måste säga att det är beklagligt att det är många som lämnar
              a-kassan just nu. Jag kan hålla med arbetsmarknadsministern om
              att det är för tidigt att göra någon slutkalkyl över hur det ser
              ut. Men de rapporter som vi får från de olika förbunden, de olika
              a-kassorna, pekar ändå på att det är ett antal tusen, Josefin
              Brink nämnde en siffra, som ändå strategiskt har sagt att de inte
              vill vara med längre av det här skälet.
            </seg>
            <seg n="300aaae8">
              Det är väl ganska naturligt. Jag kan på ett sätt inte klandra
              dem heller. Om en försäkring blir minst tre gånger så dyr och
              blir mycket sämre är det klart att det uppstår en diskussion om
              i vilken mån jag ska vara med och betala samt vilken risk jag
              löper att bli arbetslös. Det kan man väl säga. För dem som inte
              löper så stor risk att bli arbetslösa händer väl inte något katastrofalt
              i sig. De kanske får sin pension, om det är de som är 60-plus
              som är ganska trygga på arbetsmarknaden.
            </seg>
            <seg n="7c8b0beb">
              Men jag är väldigt rädd för att det är många utsatta människor
              som också finns bland dem som nu lämnar a-kassan och som kommer
              att hamna i arbetslöshet, kanske inte i morgon, kanske inte nästa
              dag, men så småningom. Vad finns det för trygghet för dem när
              de lämnar jobbet och går ut i arbetslöshet? Det kanske är kommunens
              försörjningsstöd. Jag är rädd för att det riskerar att ge det
              egentliga utanförskapet, det svåra utanförskapet.
            </seg>
            <seg n="4fecc88c">
              Det här ska sedan läggas till den politik som har förts, där
              man drar in arbetsmarknadspolitiska medel. De resurser som ska
              vara till för att se till att få ut dem som är svårt arbetslösa
              på arbetsmarknaden dras bort. Den politik som regeringen för betyder
              att det blir ännu svårare för dem som är svaga på arbetsmarknaden
              att komma tillbaka. Det här tycker jag att det finns anledning
              att vara oroad för i allra högsta grad.
            </seg>
            <seg n="0ea0e795">
              Sedan tycker jag att man från regeringens sida har hanterat det
              här väldigt raljant. Näringsministern sade till exempel att a-kassehöjningarna
              har varit både milda och resonabla. Det kan väl diskuteras. Drygt
              tre gånger så höga avgifter, är det milt och resonabelt?
            </seg>
            <seg n="45bb813e">
              Arbetsmarknadsministerns egen statssekreterare talar om free
              riders , som hon tycker är ett viktigt begrepp. I en översättning
              från engelskan kanske de till och med skulle kunna kallas för
              snyltare därför att de lämnar försäkringen, och samhället får
              ta hand om dem på annat sätt om de blir arbetslösa.
            </seg>
            <seg n="b8d2e7f9">
              Samtidigt påstår hon att folk väl ser över sin ekonomi. Hoppar
              man av a-kassan kanske man köper vinterstövlar till barnen eller
              sparar till semesterresa i stället. Jag tror nog att den här tjänstemannen
              som närmar sig pensionen har råd med sin semesterresa ändå. Däremot
              handlar det nog för dem som inte har råd att vara med i a-kassan
              och som har de lägsta inkomsterna inte om att göra de prioriteringar
              som nämns här. Det känns som om regeringen sitter lite utanför
              den verklighet som många människor faktiskt lever i, och de känner
              sig pressade i den situation som råder. Jag tycker att det som
              sägs här är beklagligt.
            </seg>
            <seg n="3b7e9012">
              Jag såg också ett uttalande av en av arbetsmarknadsministerns
              medarbetare. Det var en värnpliktig som hade 2 500 kronor i månaden
              och skulle betala 300 kronor i a-kassa. På frågan om det var rimligt
              att betala en så hög avgift när man var militär och om det inte
              fanns någon särskild regel säger medarbetaren: Var och en får
              väl prioritera sina utgifter. Det är också ett svar.
            </seg>
            <seg n="a2f677ac">
              Det är väl bra att man satsar på sysselsättning och jobb. Men
              vi kommer aldrig ifrån de utsatta människorna. Det är dem jag
              möter när jag reser i landet. Det är de som säger: Min a-kasseersättning
              kommer att bli sämre. Det är väldigt realistiskt att tro att jag
              inte kommer att få något jobb. Den åtgärd jag har haft, den arbetsmarknadsutbildning
              jag har gått tar slut. Jag kommer inte ut på arbetsmarknaden.
            </seg>
            <seg n="786bcfa5">
              Det är klart att man kan växla från arbetslöshet och gå direkt
              till ett jobb. Det är väl en trygghet i sig, och då håller väl
              argumentet. Men vilket svar har arbetsmarknadsministern när han
              möter dem som inte kommer in på arbetsmarknaden och som får en
              mer utsatt situation? Du ska ha ett jobb. Men om man inte får
              det. Vilken situation blir det då för den personen? Det tycker
              jag att man ska ta allvarligt på.
            </seg>
          </u>
          <note n="f667532e">
            I detta anförande instämde Ann-Christin Ahlberg, Kerstin Andersson,
            Ann Arleklo, Luciano Astudillo, Patrik Björck, Gunilla Carlsson
            i Hisings Backa, Helena Frisk, Lars U Granberg, Monica Green,
            Inger Jarl Beck, Peter Jeppsson, Kurt Kvarnström, Lars Lilja,
            Sylvia Lindgren, Agneta Lundberg, Jennie Nilsson, Jasenko Omanovic,
            Göran Persson i Simrishamn, Helene Petersson i Stockaryd, Ameer
            Sachet, Eva Sonidsson, Anneli Särnblad, Tommy Ternemar, Börje
            Vestlund, Göte Wahlström och Kristina Zakrisson (alla s).
          </note>
          <note type="speaker" n="2eab05a7">
            Anf. 5 ANNIKA QARLSSON (c):
          </note>
          <u who="annika_qarlsson_be4975" xml:id="i-022984a7487e0b4a-0" n="75e381d7">
            <seg n="706c9b30">
              Herr talman! Jag tittade tillbaka i en del klipp och handlingar
              som jag hade. Av någon underlig anledning berör det lite grann
              valrörelsen, det har ju fortfarande en viss förmåga att göra det.
              Jag tittade på diskussionen som fördes förra våren, där det var
              väldigt höga tonlägen om att a-kassan minsann inte var något bidrag
              utan den var en försäkring. Främst var det från vänsterkanten
              som de åsikterna framfördes med stor emfas. Det känns lite märkligt
              när nu arbetslöshetsförsäkringen har blivit mer försäkringsmässig,
              både när det gäller egenfinansieringen och när det gäller att
              människor gör ett eget aktivt val om man vill vara med eller inte.
              Ibland kanske man får passa sig för vad man önskar, för risken
              är ju att det blir uppfyllt.
            </seg>
            <seg n="ab511116">
              Det man kan fundera på är ju att debatten kommer här och nu,
              redan innan vi vet vad det blir för siffror och statistik för
              det här året, men också kopplat till den siffra som Josefin Brink
              använde inledningsvis. Det är inte några katastrofala höjningar
              jämfört med det antal som förra året valde att inte vara med i
              försäkringen.
            </seg>
            <seg n="c7518adc">
              Den stora, gigantiska skillnaden handlar faktiskt om att vi har
              770 000 personer som väljer att stå utanför. Är det någon som
              har hört Vänsterpartiet begära särskild debatt om det? Är det
              någon som har hört vad Vänsterpartiet eller vänsterkanten över
              huvud taget tänker sig för försäkringsskydd för den gruppen?
            </seg>
            <seg n="e1f8ebf1">
              På allianssidan har vi åtminstone ryckt upp diskussionen och
              sagt att vi kanske behöver se över det här och fundera på om det
              på något sätt ska finnas en obligatorisk arbetslöshetsförsäkring.
              Vi är inte framme än. Det är mycket kvar att diskutera innan det
              är klart. Men jag har inte hört några andra alternativ från någon
              annan kant. Innan vi vet vad det kommer att bli för resultat är
              det lite svårt att säga att så här är det.
            </seg>
            <seg n="bfa99053">
              Men lite kan man ju fundera på hur det kommer sig. Att höjningen
              är en del är jag helt övertygad om och håller med Josefin Brink
              om. Men vi kan också se att den kampanj som pågick i höstas från
              ett par av fackförbunden har varit väldigt lyckosam. Den har gått
              ut på att tala om hur hemskt, dåligt och bedrövligt det kommer
              att bli. Det är samma sak där. Lite grann kanske man ska fundera
              på hur nyanserad man är i sin debattföring.
            </seg>
            <seg n="69cba4d4">
              Det finns också andra a-kassor och andra fackförbund som har
              haft en betydligt mer nyanserad information till sina medlemmar,
              där man också visat på vad helhetspaketet har för innebörd och
              inte bara just den här förändringen.
            </seg>
            <seg n="3cfba3a7">
              Jag tror också att det i den här gruppen finns många som med
              en politisk markering väljer att gå ur. Med politiseringen och
              tydligheten i höstas om vilka som skulle vara goda och vilka som
              skulle vara onda tror jag faktiskt att det finns många som har
              valt att gå ur just som en politisk markering.
            </seg>
            <seg n="ab19c217">
              Vi kan också se att det är en helt annan arbetsmarknad. Det kom
              rapporter häromdagen om 75 000 nya jobb. Det är klart att den
              delen också spelar roll. Vi är mitt i en högkonjunktur och inte
              bara en jobblös tillväxt som vi hade under förra året. Nu kommer
              också en mängd nya jobb till.
            </seg>
            <seg n="85adf340">
              Det kanske faktiskt också finns en tilltro till regeringens politik
              hos människor. De kanske faktiskt ser att vi stärker arbetsmarknaden
              och enskilda människor kanske i viss mån på bekostnad av fackorganisationerna.
              Det är klart att det då blir starka reaktioner.
            </seg>
            <seg n="e854cb75">
              Det vi har gått till val på handlar om att stärka människor och
              människors makt och möjlighet att faktiskt komma in i arbete.
              Det är det som sker nu.
            </seg>
            <seg n="5016c40d">
              Återigen skulle jag vilja höra alternativet. För ett år sedan
              sade man att det skulle vara en försäkring. Innebär inte en försäkring
              att man som person har möjlighet att göra ett val vill jag vara
              med eller vill jag inte vara med?
            </seg>
          </u>
          <note type="speaker" n="6c3fc8a9">
            Anf. 6 HANS BACKMAN (fp):
          </note>
          <u who="hans_backman_f277eb" xml:id="i-0a9eb174e63c2dff-0" n="4f281efb">
            <seg n="da85f52a">
              Herr talman! Jag skulle också vilja inleda med att säga att den
              höjda avgiften i regel inte är något skäl att lämna a-kassan och
              facket. Alla som har jobb tjänar på den jobbskattesänkning alliansregeringen
              har genomfört. Den innebär att den som har jobb får behålla mer
              i plånboken, trots den höjda avgiften till a-kassan, i och med
              det så kallade jobbavdraget. De som är arbetslösa är undantagna
              från avgiftshöjningen.
            </seg>
            <seg n="3ac0437a">
              En inkomsttagare som tjänar 20 000 kronor i månaden får ungefär
              500 kronor mer i månaden att röra sig med tack vare skattesänkningarna.
              Det innebär 6 000 kronor mer per år. Det är bra, inte minst för
              en barnfamilj som lever på marginalen och som känner att detta
              är en betydande summa pengar.
            </seg>
            <seg n="1ed2121c">
              Eftersom Vänsterpartiet är emot jobbavdraget antar jag att Josefin
              Brink nu vill höja skatten för dem som arbetar. Ett borttaget
              jobbavdrag skulle innebära att ett LO-hushåll får betala 1 600
              kronor mer i månaden i skatt än vad man gör i dag enligt en analys
              från riksdagens utredningstjänst. Det är en källa till fundersamhet
              när man nu oroar sig så mycket för fackmedlemmarnas ekonomi.
            </seg>
            <seg n="3fff8e99">
              Jag har också en känsla av att fackföreningarnas förmåga att
              förmedla budskapet om att a-kasseavgiften höjs så dramatiskt nu
              slår tillbaka på dem själva genom att medlemmar lämnar facket
              och a-kassan på grund av den höjda avgiften. Jag sade inledningsvis:
              Det finns egentligen ingen anledning att lämna a-kassan av den
              orsaken. Man tjänar ju pengar, efter jobbskatteavdrag och höjd
              a-kasseavgift, på de åtgärder vi vidtar. Jag tycker det är tråkigt
              och beklagligt att vissa medlemmar lämnar a-kassan för att man
              har hört den hårdföra argumentationen i debatten före nyår.
            </seg>
            <seg n="0c7c53f3">
              Herr talman! I en krönika i Hälsingekuriren den 30 januari skrev
              den politiske chefredaktören på Hälsingetidningar, Anders Eklund,
              på ledarsidan bland annat följande: Att inte ha råd är ju ett
              starkt och legitimt argument för att kunna lämna facket. Sedan
              kan det finnas andra orsaker som inte minst Annika Qarlsson tog
              upp här tidigare.
            </seg>
            <seg n="954ab1b1">
              Eklund skriver också: Det hade förmodligen varit smartare av
              fackförbunden att gå ut med en mera balanserad och rättvisande
              information till sina medlemmar. Han skriver vidare: Visserligen
              kommer avgifterna till a-kassan att höjas, men det finns ingen
              anledning att lämna facket för den skull. Löntagarna kommer att
              få en skattesänkning som mer än väl täcker den höjningen och som
              dessutom ger flera hundra kronor i netto varje månad. Så borde
              facken ha informerat. Men i stället för att ge den typen av saklig
              information valde facken desinformation och konfrontation med
              regeringen.
            </seg>
            <seg n="a2e173d9">
              Jag kan själv konstatera att vi nu är i en sådan situation. Jag
              tror att vissa medlemmar lämnar fackföreningarna just för att
              de är oroliga. De har hört argumentationen, och vissa känner därmed
              att ändringen är så dramatisk att de lämnar facket och a-kassan.
            </seg>
            <seg n="87e4443f">
              Det hade varit mycket bättre om debatten hade varit sådan som
              Eklund också skriver: Det skulle kanske ha varit betydligt tuffare
              att mönstra styrkorna på gator och torg om de allra flesta haft
              svart på vitt att skattesänkningarna faktiskt räckte till a-kassehöjningen.
              Och dessutom gav flera hundra kronor i netto varje månad! Vad
              facken då kortsiktigt hade förlorat i den interna kampandans spel
              för gallerierna, hade man vunnit långsiktigt genom att ha fler
              medlemmar kvar i sina medlemsregister. Jobbavdraget är ett steg
              i rätt riktning. Det måste löna sig att arbeta, och det är rimligt
              att vi får bestämma mer över våra egna pengar.
            </seg>
            <seg n="50b57898">
              Herr talman! Detta skrev Anders Eklund i Hälsingekuriren. Jag
              tycker att hans artikel väl speglar den situation som vi nu befinner
              oss i.
            </seg>
            <seg n="5816fbd6">
              Sedan vill jag också för att få rätt perspektiv på den här debatten
              påpeka att hela 3,8 miljoner människor omfattas av a-kassan, och
              än så länge har endast ett antal tusen medlemmar gått ur.
            </seg>
            <seg n="b7620cbd">
              Ytterligare en viktig iakttagelse gör LO i rapporten Röster om
              facket och jobbet , som publicerades i januari i år. Där konstaterar
              LO att den vanligaste anledningen till att medlemmar lämnar facket
              inte är höga avgifter. Den vanligaste orsaken till att man lämnar
              facket är i stället att man är tveksam till nyttan med att vara
              medlem. Hela 31 procent av dem som lämnar facket anger detta som
              orsak, säger LO i sin egen rapport.
            </seg>
            <seg n="c3f62ee9">
              LO tappar medlemmar, men det är något som har pågått under flera
              år innan vi genomförde förändringar i a-kassan. Det är viktigt
              att komma ihåg det i debatten.
            </seg>
            <seg n="0365df63">
              Mot bakgrund av dessa fakta är det viktigt att fackföreningarna
              ser över sin medlemsvård och tittar på hur de i framtiden ska
              kunna motivera människor att vara medlemmar. Jag är också övertygad
              om att man från fackens sida kommer att göra detta.
            </seg>
            <seg n="722417c5">
              Jag är själv medlem i SEKO Post och har mycket goda erfarenheter
              av hur SEKO-fackklubben i Gävle arbetar. Det finns många goda
              exempel på ett bra fackligt arbete för medlemmarna. Detta kommer
              förstås att kunna motivera arbetstagarna att bli medlemmar och
              vara kvar som medlemmar i framtiden.
            </seg>
            <seg n="c6d1cf7b">
              Jag vill avsluta med att framhålla att vår politik bygger på
              att skapa trygghet i förändringen. A-kassan ska vara en omställningsförsäkring
              som man har under den tid det tar att få ett nytt jobb. Det är
              det som är själva tryggheten för de många människorna i vårt samhälle.
            </seg>
          </u>
          <note type="speaker" n="e1639316">
            Anf. 7 DÉSIRÉE PETHRUS ENGSTRÖM (kd):
          </note>
          <u who="unknown" xml:id="i-9fa92a9704c67157-0" n="4b9aba25">
            <seg n="1f3441cb">
              Herr talman! Vänsterpartiet har begärt den här debatten om a-kassan.
              Jag tycker att det är bra att vi än en gång får förklara hur vi
              i alliansen ser på just a-kassan. Det vore dock lite märkligt
              om vi inte satte in a-kassan i ett större sammanhang.
            </seg>
            <seg n="df91e902">
              A-kassan är ett skyddsnät som träder in då någon inte får tag
              på ett jobb. Vår inställning är att alla som vill ska få ett jobb.
              Då krävs det insatser på många olika områden. Det rör utbildningssystem,
              forskningspolitik, näringslivspolitik, infrastruktur, lönebildning,
              arbetsrätt, omställningsåtgärder, bra arbetsförmedlingar och så
              vidare. Det är otroligt många olika saker som ska samverka. Det
              är ett komplext system.
            </seg>
            <seg n="7a67f3be">
              Alliansen fick ett tydligt mandat för att bryta utanförskap.
              Det utanförskapet hade skapats under den socialdemokratiska regeringens
              tid. Vi lovade att satsa på dem som står långt från arbetsmarknaden
              de som under den socialdemokratiska politiken tvingats till förtidspension
              fastän de ville ha jobb, invandrare som under många år gått arbetslösa,
              personer med funktionshinder som inte hittar något anpassat arbete
              men som inget hellre vill än att få det. Det var dessa människor
              vi ville göra skillnad för.
            </seg>
            <seg n="0924e38e">
              Nu, herr talman, är i stället den stora utmaningen att se till
              att företagen får tag i arbetskraft i tillräcklig utsträckning.
              Jobben kommer nu i oerhört snabb takt. I Helsingforss Handelskammares
              senaste Helsingforssbarometer säger man att överhettningstendenserna
              inom byggsektorn är oroväckande påtagliga. 70 procent av företagen
              anger att arbetskraftsbrist är det främsta hindret för ett ökat
              byggande. Här måste vi ha fokus på rätt område.
            </seg>
            <seg n="cb013f4c">
              När nu så många jobb kommer måste arbetsförmedlingen ställas
              om från att administrera åtgärder till att anpassa arbeten till
              dem som nu behövs ute på arbetsmarknaden.
            </seg>
            <seg n="a9ccdeb0">
              När det gäller arbetslöshetsförsäkringen tror jag att vi kan
              vara överens om att det är en omställningsförsäkring. Den är för
              den tid då man går från ett jobb till ett annat. Arbetsförmedlingen
              är här en viktig aktör. Vi vet att det inte har fungerat optimalt
              med alla arbetsförmedlingar.
            </seg>
            <seg n="dbf70924">
              Redan den tidigare socialdemokratiska regeringen gav Arbetsmarknadsverket
              i uppdrag att komma till rätta med de brister som hade uppmärksammats
              när det gäller hur arbetslöshetsförsäkringens regelverk hanteras.
              Arbetsförmedlingen och a-kassan måste på något sätt också samverka.
              Om någon får a-kassa innebär det att arbetsförmedlingens jobb
              direkt måste sättas in för att matcha personen, så att man kommer
              ur a-kassan.
            </seg>
            <seg n="ebe36145">
              Därför är arbetsförmedlingens effektivitet en jätteviktig insats
              för oss också under den här perioden, och därför kommer vi att
              jobba med den frågan.
            </seg>
            <seg n="5171d967">
              Vi har gjort skärpningar i kraven för att få ut a-kassa. Det
              ska ses i ljuset av en helt ny situation på arbetsmarknaden där
              vi måste öka arbetskraftsutbudet. Men vi måste också se realiteten
              när det gäller a-kassan, nämligen att medlemmarna inte betalar
              in tillräckligt med avgifter för att utgifterna ska klaras. I
              dag måste staten gå in med 90 procent av finansieringen. Vi tycker
              inte att det är rimligt. Här har nu de fackliga organisationerna
              som organiserar a-kassorna en stor utmaning. De behöver också
              vara med och fundera på finansieringen av försäkringen och på
              hur vi ska hantera de 700 000 som inte är med i a-kassan. De fackliga
              organisationerna behöver också vara med och fundera på vilka förmåner
              de kan bidra med för sina medlemmars bästa. I dag är det flera
              fackliga organisationer som erbjuder olika tilläggsförsäkringar
              när det gäller att få till en högre lön jämfört med vad försäkringen
              täcker. Nu är även LO inne på den linjen. Det är intressant.
            </seg>
            <seg n="deee38b5">
              Jag tror att vi tillsammans behöver titta på och ha en konstruktiv
              dialog om vad staten ska stå för och vad den enskilde ska stå
              för och om vad facken kan erbjuda. Här behöver vi nu lämna skyttegravarna
              och hitta lösningar i stället för låsningar.
            </seg>
            <seg n="c3525b6a">
              Man kan ta det exempel som Österberg här tog om den man som är
              solidarisk och betalar sin a-kassa. Men hur fungerar det med alla
              700 000 som i dag inte är solidariska och som är med i systemet?
              Vad gör vi med dem? 90 procent av finansieringen kommer faktiskt
              inte från alla som är med och betalar den vanliga a-kassan, utan
              vi är alla med och betalar den. Det är kanske inget fel i det,
              men vi kan inte säga att a-kassan själv klarar sina kostnader.
            </seg>
            <seg n="b0e7fcc5">
              Vi får nu, herr talman, se vilka justeringar i övrigt som framöver
              behöver göras i a-kassan, men huvuddragen har vi fått godkänt
              för. Vi ser framtiden an med tillförsikt. Vi tror att vi står
              inför stora utmaningar. Men vi tror att vi kan klara en bra a-kassa
              till alla och, framför allt, jobb till alla. Vi hoppas självklart
              att jobben kommer så att folk inte ska behöva använda arbetslöshetsförsäkringen.
            </seg>
          </u>
          <note type="speaker" n="5025b3b9">
            Anf. 8 ULF HOLM (mp):
          </note>
          <u who="ulf_holm_74ae2f" xml:id="i-50e03fa5a082e023-0" n="6df5164d">
            <seg n="09bb9401">
              Herr talman! Först och främst skulle jag vilja be arbetsmarknadsministern
              att tala sanning. Det stör mig ganska mycket om orsaken till att
              man vill genomföra förändringen är att man vill ha utrymme för
              att sänka skatterna. Det vore bra om ni för den politiska trovärdighetens
              skull kunde säga det och stå för att ni tycker att sänkta skatter
              är viktigare. Då får ni dra in på någonting annat. Håll er till
              sanningen, för det ökar den politiska trovärdigheten!
            </seg>
            <seg n="51d11a2d">
              Nu försöker man slingra sig undan med olika argument fram och
              tillbaka. Jag återkommer till ett par av dem längre fram. Jag
              tycker att man ska titta på detta.
            </seg>
            <seg n="6c90e70c">
              Vad är då konsekvenserna av den regelförändring som genomfördes
              för två månader sedan? Ja, jag tror inte att vi ännu till fullo
              har sett effekterna därför att effekterna kommer nu när man ser
              dels vad som finns i lönekuvertet, dels avin om hur mycket man
              ska betala. Det är då man kommer. Detta skrämmer mig lite.
            </seg>
            <seg n="fc26d6e6">
              Annika Qarlsson sade att vi som konsumenter ska ha det fria valet.
              Ja, i fråga om konsumentlagstiftningen det kan jag hålla med om
              men inte när det gäller en försäkring gällande rätten till a-kassa.
              Det tycker jag är en annan sak. Jag tycker att arbetet och arbetets
              roll i hela livspusslet ska uppvärderas. Det kan man inte se på
              samma sätt som när man ska välja en produkt och göra det aktiva
              valet. Det aktiva valet handlar för väldigt många om frågan: Har
              jag råd med detta?
            </seg>
            <seg n="0ea32ff3">
              Det skrämmer mig otroligt mycket att ni inte tycks veta i vilken
              verklighet många svenskar befinner sig. De har inga sparade pengar.
              Jag har för mig att 40 procent av svenska folket inte har mer
              än 5 000 kronor i sparade pengar. 5 000 kronor framstår för mig
              som ganska lite. Får man ett lönekuvert som inte visar på en så
              stor förändring och en avi om en a-kasseavgift som är höjd till
              300 kronor är det klart att man måste göra ett val. Men vissa
              kan inte välja att behålla båda så att säga. Då tar man bort försäkringen.
              Vilka är det som drabbas mest om den avin plockas bort? Jo, de
              som egentligen bäst skulle behöva försäkringen. Unga och kvinnor
              och män med låga inkomster är de som verkligen skulle behöva den
              här försäkringen.
            </seg>
            <seg n="8fca987d">
              Vad är då konsekvensen? Ja, den konsekvensanalysen har regeringen
              inte gjort. Ni hade ju så jäkla bråttom i höstas. Den konsekvens
              som man nu kan se är att det är färre som betalar in till försäkringen.
              Vad leder det till i och med egenavgiftsfinansieringen? Jo, det
              innebär att de som är kvar ska betala ännu mer. Jaha, då blir
              det en grupp till som inte har råd att betala. Det blir mindre
              och mindre. Vad leder då det till?
            </seg>
            <seg n="7c624389">
              Just nu ser vi kanske inte det stora problemet. Men vad händer
              vid nästa lågkonjunktur? Hela förtroendet för a-kassan och den
              finansieringen kommer att vara rubbat vid nästa lågkonjunktur.
              De som då bäst skulle behöva försäkringen kommer inte att omfattas
              av den. Vad händer då? Ja, då är alternativet att vi ska ha en
              obligatorisk a-kassa.
            </seg>
            <seg n="60e130c9">
              Jag blev rätt förvånad i går kväll när jag hörde arbetsmarknadsministern
              säga: Vi måste utreda detta. Men utredning var inte aktuellt i
              höstas när man skulle göra a-kasseförändringen. När det däremot
              gäller en obligatorisk a-kassa och hur det ska fungera måste det
              utredas, kanske fram till slutet av mandatperioden. Jag är faktiskt
              förvånad. Det är, som jag ser det, ett dåligt argument.
            </seg>
            <seg n="4fa11f60">
              Naturligtvis vill vi i alla de politiska partierna att människor
              ska få ett arbete. Försök inte göra det till någonting partiskiljande!
              Frågan är sättet . Där har vi våra förslag. Jag ska inte repetera
              dem, för det där hade vi uppe i höstas i debatten om höstbudgeten.
            </seg>
            <seg n="66777ee3">
              Man kan konstatera att med regeringens politik är det nya just
              nystartsjobben. Det är så människor så snart som möjligt ska få
              ett arbete. Särskilt gäller det dem som under en längre period
              stått utanför arbetsmarknaden.
            </seg>
            <seg n="a889e800">
              Först och främst ska man då veta att nystartsjobben inte gäller
              den offentliga sektorn, som faktiskt skulle behöva många fler
              händer i vården. Den verklighet som många människor känner är
              ju att vi behöver fler personer i den offentliga sektorn, men
              den omfattar inte nystartsjobben.
            </seg>
            <seg n="fdf65b6f">
              En annan effekt av nystartsjobben är att den som varit duktig
              och gått in och jobbat några timmar en vecka för att få en chans
              att komma in på arbetsmarknaden bestraffas. Har man gått in med
              timanställningar får man inte erbjudande om nystartsjobb alltså
              bestraffning för att man går in i arbete.
            </seg>
            <seg n="61ec818a">
              Det är den helheten vi nu ser ett ogenomtänkt bestraffande i
              stället för ett uppmuntrande solidariskt tänkande och en framtid
              där vi kan ha en a-kassa som är solidarisk och som kommer till
              nytta för dem som behöver den.
            </seg>
            <seg n="5010cac5">
              Förhoppningsvis behöver man inte a-kassa under sitt liv. Men
              världen är föränderlig, och globaliseringen finns där. Jag tror
              att vi behöver stora förändringar i framtiden när det gäller näringslivet,
              inte minst för att nå Miljöpartiets mål om en större miljösektor
              i Sverige. Det kommer att slå ut några industrier, och det kommer
              att skapa några företag. Då måste tryggheten i form av en a-kassa
              finnas i samhället ifall man inte kan gå in på ett sådant här
              arbete meddetsamma. Först behöver man kanske omskolning, eller
              också får man kanske gå arbetslös ett tag.
            </seg>
            <seg n="d44921e8">
              Det är en förutsättning för framtiden att vi har en a-kassa som
              är solidarisk. Jag tycker att regeringen har ett antal frågor
              att besvara när det gäller a-kassan.
            </seg>
          </u>
          <note type="speaker" n="fe53fe30">
            Anf. 9 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-0d56f6d2385bb273-1" n="4b9aba25">
            <seg n="ab621d47">
              Herr talman! Josefin Brink sade i sitt inlägg: Det finns ingen
              motsättning mellan full sysselsättning och hög a-kassa. Aftonbladet
              hade för kanske någon månad sedan en ledare om att regeringen
              borde ha en plan B om detta går åt pepparn ursäkta, herr talman!
            </seg>
            <seg n="2893cb4b">
              Poängen är möjligen att plan B redan testats i tolv års tid och
              visar sig vara just en B-plan. Det var en B-plan som resulterade
              i det utanförskap som ni lämnade efter er och som vi nu måste
              ta hand om. Det är precis så det är.
            </seg>
            <seg n="5e8aefc3">
              Sven-Erik Österberg har rätt. Valet är över. Vi vann på den här
              frågan, åtminstone delvis, och nu sitter vi vid rodret.
            </seg>
            <seg n="4075d20a">
              Som gammal partisekreterare har man lätt att tro att det är valrörelse
              varje dag året om. Jag ska försöka avhålla mig från det.
            </seg>
            <seg n="a8cee96c">
              Men en slutsats är oerhört viktig, och det är att om man gör
              som man har gjort kommer det också att gå som det har gått. Om
              vi använder oss av den B-plan som den förra regeringen stod för,
              då kommer också resultatet att fortsatt bli det stora utanförskap
              som vi mitt i en brinnande högkonjunktur har att ta hand om.
            </seg>
            <seg n="68830521">
              Det var Josefin Brinks parti och Ulf Holms parti som stöttade
              den politik som har cementerat var femte svensk i utanförskap.
            </seg>
            <seg n="3cea8ac3">
              A-kasseförändringarna är ett jag säger ett av flera delmoment
              i att se till att komma till rätta med de problem som er politik
              har skapat. Det handlar bland annat om att se till att det lönar
              sig bättre att arbeta. Jobbavdraget är en oerhört viktig del i
              detta.
            </seg>
            <seg n="0b04debc">
              Jag ska gärna ta den tråd som Ulf Holm kastade ut och påminna
              om att jag gärna vill sänka inkomstskatterna, framför allt för
              dem som tjänar lite och som behöver det allra bäst. Låt mig ta
              några exempel som illustrerar detta.
            </seg>
            <seg n="26061ae5">
              En metallarbetare får från och med januarilönen 740 kronor mer
              per månad att röra sig med. Förskolläraren får 540 kronor mer
              per månad. Och den vanliga LO-familjen får 1 200 kronor mer att
              leva på när skatten är dragen och när den höjda a-kassan och den
              höjda trafikförsäkringspremien är betalade.
            </seg>
            <seg n="23640dc3">
              Det är svaret på Ulf Holms fråga. Jag tycker att det är en bra
              politik som ger mer till den som sliter i sitt anletes svett och
              går till jobbet och jobbar. Det är också en bra politik att se
              till att det finns flera incitament att söka sig till arbetsmarknaden.
            </seg>
            <seg n="1f08c504">
              Vi fick de nya siffrorna från Ams i fredags. Jag kan konstatera
              att det blev 75 000 nya lediga platser under januari. Det är den
              bästa siffran sedan 1970 då man började mäta.
            </seg>
            <seg n="0d708720">
              Låt mig också konstatera det som vi nu hör de olika prognosmakarna
              säga, nämligen att vi naturligtvis har draghjälp av en fantastisk
              internationell konjunktur men att vi spär på, förbättrar och förlänger
              den konjunkturen genom de åtgärder som vi försöker vidta för att
              göra det enklare och billigare att anställa.
            </seg>
            <seg n="7d1531b3">
              Herr talman! Vi har hört flera företrädare från vänstersidan
              här anföra att det finns en risk för att avgiftshöjningen inom
              a-kassan och den slopade avdragsrätten också driver människor
              med små marginaler att välja att lämna a-kassan eller möjligen
              lämna facket och att det troligen blir både a-kassa och fack som
              tar stryk i denna process. Av flera skäl tror jag inte på den
              utvecklingen.
            </seg>
            <seg n="2ccb4b0a">
              För det första när det gäller det rent strikt ekonomiska så får
              LO-familjen efter höjningen av avgifterna och efter att den slopade
              avdragsrätten för fackföreningsavgifterna är inräknad 1 200 kronor
              över. Det är mycket pengar.
            </seg>
            <seg n="ea702bcc">
              För det andra tror jag att man är så rationell att man inser
              och tycker att medlemskap i facket och i en a-kassa är någonting
              som är bra och viktigt, särskilt när man dessutom har råd med
              det. Och jag uppmanar alla att vara med och fortsätta att vara
              med i facket och i a-kassan.
            </seg>
            <seg n="1d18958c">
              Jag ska avsluta med att göra ett konstaterande. Jag kan återkomma
              i nästa inlägg angående utredningen om ett obligatorium. Men grunden
              är att alla som kör bil ska ha en trafikförsäkring. Alla som har
              ett jobb bör ha en arbetslöshetsförsäkring. Låt mig återkomma
              i nästa inlägg.
            </seg>
          </u>
          <note type="speaker" n="14409930">
            Anf. 10 JOSEFIN BRINK (v):
          </note>
          <u who="josefin_brink_cd11aa" xml:id="i-7a50e529facf5861-2" n="5fcef3da">
            <seg n="7666eb13">
              Herr talman! Det är spännande att höra företrädare för majoriteten
              som fattade detta beslut skylla det faktum att folk lämnar a-kassan
              på att människor som var motståndare till detta, bland annat de
              fackliga organisationerna, använde sin yttrandefrihet för att
              protestera mot förslaget innan beslutet var klubbat, som om det
              skulle vara den opinionsbildningen som har gjort att människor
              nu lämnar facket. Det är naturligtvis helt vansinnigt. Det är
              ju de som har fattat beslutet, som har lagt fram förslaget och
              genomfört politiken, som måste ta ansvar för vad som nu händer.
            </seg>
            <seg n="117a9ebd">
              Dessutom är det inte alls som Hans Backman påstår, att folk nu
              i massor lämnar fackföreningsrörelsen. Det är ju rörande att han
              kommer med så mycket tips om hur facket bör göra för att behålla
              sina medlemmar och bli bättre. Det håller jag absolut med om.
              Men det är faktiskt inte så, utan det är a-kassan som människor
              lämnar. Folk stannar kvar i facket men lämnar a-kassan. Det är
              den situationen som vi har nu.
            </seg>
            <seg n="cc5bffd1">
              Vidare har vi Annika Qarlsson som tycker att det är käckt att
              folk nu använder sin valfrihet och att det nu har blivit mer försäkringsmässigt
              och att man då väljer att inte vara med. Samtidigt tänker man
              återkomma med ett förslag om att göra försäkringen obligatorisk.
              Sug på den!
            </seg>
            <seg n="63933980">
              Det är i alla fall intressant att arbetsmarknadsministern nu
              tar upp frågan om obligatoriet och att han säger att han tänker
              återkomma om den.
            </seg>
            <seg n="4eab2f9c">
              Som jag ser det är det väldigt svårt att se hur en regering som
              säger sig stå upp för den svenska modellen med starka fackförbund
              och en stor omställningsförmåga på arbetsmarknaden kan föreslå
              en obligatorisk a-kassa.
            </seg>
            <seg n="fe2b5cf9">
              För det första: Det finns en uppenbar risk när det gäller det
              som nu händer när människor inte lämnar fackförbunden utan a-kassan.
              Den dag som det blir obligatoriskt att vara med i a-kassan blir
              de ekonomiska kalkylerna för just de grupper som vi har tagit
              upp nu och som har väldigt snäva ekonomiska marginaler en realitet,
              och de blir helt enkelt tvungna att lämna facket. Det vore att
              urholka den svenska modellen. Och den risken tycker jag inte att
              man ska underskatta, särskilt om man säger sig vilja värna den
              svenska modellen vilket arbetsmarknadsministern gärna gör.
            </seg>
            <seg n="32c2a045">
              För det andra: Om man har tänkt sig att det är fackens a-kassor
              som i fortsättningen ska administrera den obligatoriska a-kassan,
              då undrar jag verkligen om idén med de a-kassor som vi nu har
              är att de ska agera indrivare och skattmasar åt regeringen. Det
              blir ju i praktiken deras uppdrag. Vad kommer det att göra med
              de fackliga a-kassornas trovärdighet och relationen till medlemmarna
              som tidigare har tjänat den svenska modellen väldigt väl?
            </seg>
            <seg n="10074fc4">
              Om man däremot väljer en annan väg, nämligen att skilja facket
              och a-kassan åt, så finns det också där erfarenheter som förskräcker,
              till exempel från Norge där man har ett sådant system. Där är
              den fackliga anslutningsgraden väsentligt lägre. Den är omkring
              hälften av den svenska därför att den tydliga kopplingen mellan
              fackförbund och a-kassa inte finns där.
            </seg>
            <seg n="d2239e21">
              Om regeringen menar allvar med att man vill försvara den svenska
              modellen har man en hel del att svara på när det gäller hur man
              tänker sig att ett sådant obligatorium inte på något sätt ska
              kunna rubba den. Det finns nämligen uppenbara risker att systemet
              raseras.
            </seg>
            <seg n="9b099b28">
              Nej, det enda rimliga vore att erkänna att denna a-kassereform
              faktiskt inte har varit särskilt lyckad. Man har här nu försökt
              att tala om nästan allt annat utom det. Det faktum att människor
              nu lämnar a-kassan i stora skaror är ett misslyckande. Och jag
              vill bara säga att påståendet att det skulle vara människor som
              av ideologiska eller av politiska skäl lämnar a-kassan faller
              tillbaka på regeringen själv eftersom lejonparten av dem som nu
              lämnar a-kassan är de väljargrupper som framför allt sympatiserar
              med allianspartierna. Det är inte LO-medlemmar som i störst skaror
              nu har lämnat a-kassan genom ett aktivt val. De kommer säkert
              sedan eftersom det är de som har dålig ekonomi. Men de som nu
              lämnar a-kassan är framför allt de högavlönade, alltså medlemmar
              i Saco och de förbund som organiserar högavlönade tjänstemän.
            </seg>
          </u>
          <note n="bba11f6d">
            I detta anförande instämde Ann-Christin Ahlberg, Patrik Björck
            och Jennie Nilsson (alla s) samt Marianne Berg, Wiwi-Anne Johansson
            och Hans Linde (alla v).
          </note>
          <note type="speaker" n="eb2e5e3b">
            Anf. 11 SVEN-ERIK ÖSTERBERG (s):
          </note>
          <u who="sven-erik_osterberg_05c934" xml:id="i-a7779f3dc6e79b89-1" n="1f6d74a2">
            <seg n="8e067766">
              Herr talman! Jag undrar när arbetsmarknadsministern tänker sluta
              att tala om utanförskapet och hålla sig fast vid den delen. Vi
              får väl se hur det blir i slutet av mandatperioden.
            </seg>
            <seg n="21583bb0">
              Det var klädsamt att arbetsmarknadsministern också sade att en
              del av den goda utvecklingen faktiskt beror på den internationella
              konjunkturen. Ja, det är klart att det är så. Det är väl inte
              så mycket som märks av den här regeringens politik i fråga om
              det som har kommit nu om vi ska vara sanningsenliga. Så är det.
            </seg>
            <seg n="7383bc1c">
              Men det vore också klädsamt om arbetsmarknadsministern tittade
              lite grann på statistiken i fråga om hur sysselsättningen såg
              ut 1994 då det var regeringsskifte. Hur såg den ut då? Jag kan
              se att det är för många som saknar jobb. Men arbetsmarknadsministern
              får hålla sig lite grann till sanningen när det gäller de människor
              som står utanför och vad som är orsak till vad. Det tycker jag
              kan kritiseras.
            </seg>
            <seg n="4b33bb67">
              Skyll inte på facken att människor nu lämnar a-kassan. Det var
              någon debatt med Sture Nordh där han sade att arbetsmarknadsministern
              väl har slut på argumenten. Ja, det är väl så det är.
            </seg>
            <seg n="7ce820ba">
              Det är väl inget fack eller någon a-kassa som uppmanar sina medlemmar
              att lämna sitt medlemskap. Det är klart att man vill ha medlemmarna
              kvar. Det är ju en del i hela verksamheten. Det är väl lite magstarkt
              att först köra över facken. Man struntar i remisstiden, och man
              har en hearing. Man lyssnar inte på de problem som finns. Och
              när detta införlivas och problemen framförs så säger man: Det
              är ni som är orsaken till det. Ni har inte fört rätt argumentation
              med era medlemmar. Det tycker jag är uppseendeväckande i sig.
            </seg>
            <seg n="153bc3a8">
              Det är nog inte så att insikten har kommit om att det behövs
              en utredning. Det är nog så att det är lättare att prata om obligatorisk
              a-kassa under kristallkronorna på det moderata kansliet än när
              man ska verkställa det i verkligheten.
            </seg>
            <seg n="a6181b99">
              Hur ska man kunna göra en obligatorisk a-kassa när man behöver
              ha finansiering till skattesänkningar? Hur ska man kunna inlemma
              människor i ett sådant här system när man ska betala 300 kronor
              i månaden samtidigt som många av dem som omfattas inte någonsin
              kommer att ha någon nytta av försäkringen eftersom de inte tillhör
              den gruppen?
            </seg>
            <seg n="f99b03da">
              Det är det som är problemet. Det är väl hur ni ska lösa den knuten
              som ni sitter och funderar på. Svara på det i ett senare anförande,
              arbetsmarknadsministern.
            </seg>
          </u>
          <note n="a1e5be5c">
            I detta anförande instämde Ann-Christin Ahlberg, Kerstin Andersson,
            Patrik Björck, Gunilla Carlsson i Hisings Backa, Inger Jarl Beck,
            Fredrik Lundh, Jennie Nilsson, Christina Oskarsson, Anneli Särnblad
            och Börje Vestlund (alla s).
          </note>
          <note type="speaker" n="735889a7">
            Anf. 12 ANNIKA QARLSSON (c):
          </note>
          <u who="annika_qarlsson_be4975" xml:id="i-022984a7487e0b4a-1" n="75e381d7">
            <seg n="3e23910f">
              Herr talman! Som tidigare debattörer har sagt är det här en del
              av en helhet. Vi har infört ett jobbavdrag. Det är ett jobbavdrag
              som riktar sig till dem med de lägsta inkomsterna, de som tidigare
              har haft de minsta marginalerna och ett av världens högsta skattetryck.
              Vi har sett till att de grupperna får ett eget ökat utrymme.
            </seg>
            <seg n="c954e6bb">
              För alla dem blir det fortfarande pengar över, även efter höjningen
              av a-kassan. Jag kan inte annat än göra kommentaren att Josefin
              Brink gör sig lustig över det som är en försäkring utan att själv
              komma med ett annat förslag. Vi har inte hört något förslag om
              att det ska bli obligatoriskt att det ska in på något annat sätt.
              Det ska fortfarande vara en arbetslöshetsförsäkring.
            </seg>
            <seg n="5acab625">
              Om det är en frivillig försäkring är det ju fortfarande ett val.
              Om det här är en så stor fråga hade det varit klädsamt om det
              hade kommit förslag om att det ska in i de offentliga utgifterna
              på samma sätt som i sjukförsäkringssystemet. Det har vi inte hört
              något förslag om.
            </seg>
            <seg n="62f6f1f3">
              Någonstans i detta gäller det att ha proportioner. Hur såg det
              ut förra året? Förra året, med en socialdemokratisk regering med
              stöd av Vänstern och Miljöpartiet, valde 27 000 att lämna arbetslöshetsförsäkringen.
              Det var alltså 2006.
            </seg>
            <seg n="01cb2422">
              Vi har ännu inga nya siffror. Josefin nämnde 40 000. Om det är
              40 000 är det en liten höjning jämfört med förra året. Det är
              en förvånansvärt liten höjning.
            </seg>
            <seg n="e2b92d9e">
              Det finns så många delar i detta som måste få lite längre tid
              på sig.
            </seg>
            <seg n="8b12e3f4">
              Jag vill också kommentera Sven-Erik Österbergs syn på att det
              skulle vara enbart högkonjunkturen som hade gett detta. Det är
              lite konstigt att bara vi fick byta regering gick proppen ur och
              företag orkade börja anställa.
            </seg>
            <seg n="d2988141">
              Konjunkturinstitutet kom med en rapport i december som visade
              på att man bedömde att 140 000 nya jobb skulle komma till under
              2007 30 000 av dem enbart tack vare regeringens politik.
            </seg>
            <seg n="0e2497f2">
              Högkonjunkturen har självklart en stor roll, men också vår politik.
            </seg>
          </u>
          <note type="speaker" n="08459fd0">
            Anf. 13 HANS BACKMAN (fp):
          </note>
          <u who="hans_backman_f277eb" xml:id="i-0a9eb174e63c2dff-1" n="4f281efb">
            <seg n="87475988">
              Herr talman! Josefin Brink funderade över kopplingen mellan att
              lämna a-kassan och facket. Jag tror att det hänger ihop för många
              människor. På Vänsterpartiets hemsida har Josefin Brink själv
              sagt att risken är överhängande att många överger medlemskapet
              i facket eftersom det i flera fackförbund saknas möjlighet att
              endast lämna a-kassan.
            </seg>
            <seg n="1a58152b">
              Jag är förvånad över retoriken från oppositionens sida. Man vill
              inte ha något jobbavdrag. Det innebär ju att man försämrar ekonomin
              för många medlemmar. Det går inte att komma ifrån. Man säger sig
              vara orolig för ekonomin, och därför lämnar man a-kassan.
            </seg>
            <seg n="35c09729">
              Om man avskaffar jobbavdraget höjer man ju skatten med 600 kronor
              för en lokalvårdare, med 700 kronor för en förskollärare, med
              800 kronor för en metallarbetare och för en sjuksköterska höjer
              man skatten med 860 kronor. Det är orimliga effekter som kan drabba
              nu när man äntligen har fått en löneskattesänkning. Detta framgår
              av RUT:s egen analys.
            </seg>
            <seg n="9395b1e1">
              Det är märkligt att oppositionen bekymrar sig för en förändring
              av a-kassan som tillsammans med den löneskattesänkning vi genomför
              innebär mer pengar i plånboken. Samtidigt säger man sig vilja
              försämra ekonomin genom att man motsätter sig jobbavdraget och
              löneskattesänkningen. Det går inte ihop med den oro man säger
              sig känna för de fackanslutnas ekonomi. Det är helt ohållbart.
            </seg>
            <seg n="e8429809">
              De som jobbar tjänar på våra åtgärder när det gäller a-kassan
              och löneskattesänkningarna. De som är arbetslösa är undantagna
              från höjningen.
            </seg>
            <seg n="34ea1295">
              Jag vill avslutningsvis säga att vi i Folkpartiet tänker fortsätta
              denna politik som är en politik för flera jobb och lägre löneskatter.
              Det är mycket glädjande att se att jobben nu kommer och att arbetslösheten
              minskar. De åtgärder som vi i alliansregeringen nu genomför kommer,
              enligt Konjunkturinstitutet, att späda på denna utveckling. Med
              vår politik kan a-kassan bli den omställningsförsäkring som den
              ska vara. Det är en försäkring som man ska ha under den tid det
              tar att söka ett jobb med 100 procent i lön.
            </seg>
          </u>
          <note type="speaker" n="4125aa2b">
            Anf. 14 DÉSIRÉE PETHRUS ENGSTRÖM (kd):
          </note>
          <u who="unknown" xml:id="i-9fa92a9704c67157-1" n="4b9aba25">
            <seg n="5127f374">
              Herr talman! Arbetsmarknadsministern har redan gett flera förtydliganden
              som jag stöder och tycker är bra, så jag behöver inte ta upp de
              frågorna.
            </seg>
            <seg n="8f8b4358">
              Det är bra att vi har en debatt. Jag tror att vi alla inser att
              det finns problem med a-kassan som vi behöver lösa. Det är framför
              allt att 700 000 inte är med i a-kassan och att vi bara tar in
              10 procent av utgifterna till a-kassan. Staten får stå för 90
              procent. Det är ett problem som vi behöver diskutera eftersom
              finansieringen från staten har fått öka till a-kassan hela tiden.
            </seg>
            <seg n="7f0dee68">
              Vi behöver en diskussion om hur vi ska lösa det.
            </seg>
            <seg n="cef25407">
              Ulf Holm tog upp frågan om nystartsjobb i offentlig sektor och
              att det behövs flera händer i vården. Det håller jag med om. Men
              när det nu råder arbetskraftsbrist ska vi väl inte ta personer
              som kan ta jobb i den vanliga privata sektorn det är ju där vi
              får skatteintäkterna och låsa in dem i den offentliga sektorn.
              För att få pengar till offentlig sektor måste vi se till att de
              privata företagen har arbetskraft. Det är min utgångspunkt.
            </seg>
            <seg n="eb5db0d4">
              Josefin Brink tog upp frågan om kvinnor som arbetar deltid och
              förlorar på det. Man tjänar inte lika mycket, men incitamenten
              i a-kassan är ju att det ska löna sig att jobba mer. Vad hade
              Vänsterpartiet sagt om det hade lönat sig för kvinnor att arbeta
              lite?
            </seg>
          </u>
          <note type="speaker" n="9ac40cb3">
            Anf. 15 ULF HOLM (mp):
          </note>
          <u who="ulf_holm_74ae2f" xml:id="i-50e03fa5a082e023-1" n="6df5164d">
            <seg n="14f27334">
              Herr talman! Jag vill för det första instämma i något som arbetsmarknadsministern
              sade, nämligen att man inte ska uppmana folk att lämna a-kassan
              och facket. Om nu något annat budskap har gått ut jag har inte
              förstått det kan vi säga detta för tydlighetens skull.
            </seg>
            <seg n="0181695f">
              Regeringen gillar att återkomma till pratet om utanförskap. Utanförskap
              från vad? Från att inte ha jobb? Ja, det finns ett sådant utanförskap.
              Det nya utanförskap som regeringen nu skapar är utanförskapet
              från a-kassan, att inte ha en försäkring. Det utanförskapet pratar
              du inte så mycket om. Det tycker jag att regeringen bör lyfta
              fram mer. Jag tror att det kommer att bli ett betydande utanförskap,
              framför allt för grupper som är i störst behov av en försäkring.
            </seg>
            <seg n="3efc7742">
              Désirée Pethrus Engström ställer en intressant fråga. Hon tar
              upp bekymret med att staten betalar 90 procent av a-kassan. Tycker
              ni att staten ska stå för bara 50 procent? Om det är svaret kommer
              ju ännu färre att ha råd att betala för att vara med i en sådan
              försäkring. Det är inte någon bra tankegång som Désirée Pethrus
              Engström har. Jag hoppas att det inte är regeringens.
            </seg>
            <seg n="27d5e82b">
              Utanförskapet är också att den a-kasseförändring som nu är gjord
              utestänger ännu fler eftersom man har ändrat kvalifikationstiderna
              man får inte försäkringen lika länge. Det är också ett utanförskap
              som du har ansvar för i ditt fögderi, arbetsmarknadsministern,
              och som du borde uppmärksamma på och åstadkomma en förändring
              av.
            </seg>
            <seg n="3601d0e1">
              Jag saknar fortfarande en analys från regeringen av de här förändringarna
              och utredningar om vad man kan göra för att försämringarna inte
              ska fortgå.
            </seg>
          </u>
          <note type="speaker" n="8f8abbdf">
            Anf. 16 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-0d56f6d2385bb273-2" n="4b9aba25">
            <seg n="842cbdf2">
              Herr talman! Låt mig ta vid där jag slutade förra gången, vid
              obligatorieutredningen. I grunden tycker jag att det är så som
              jag sade, även om jämförelsen haltar något, att alla som kör en
              bil ska ha en trafikförsäkring och att alla som har ett arbete
              borde ha en arbetslöshetsförsäkring.
            </seg>
            <seg n="d052f6d9">
              Jag tycker att det är extra viktigt av just det skäl som jag
              tror att Désirée Pethrus Engström tog upp, nämligen att 770 000
              personer i dag inte har en arbetslöshetsförsäkring. Det medför
              två problem. Dels att de har ett för dåligt försäkringsskydd,
              dels att de inte heller är med och bidrar till att minska risker
              som finns inom den gruppen om de blir arbetslösa. Därför tycker
              jag att det finns all anledning att tillsätta en utredning för
              att se över hur en obligatorisk a-kassa skulle kunna se ut.
            </seg>
            <seg n="12f72635">
              Sedan är jag, Sven-Erik Österberg, väl medveten om det som du
              tar upp. Det här är tekniskt komplicerat, självklart är det så.
              Det finns avgränsningsproblem här som vi måste utreda. Där vill
              jag efterlysa en bred diskussion med kassorna och andra parter
              på arbetsmarknaden för att gå igenom detta och se hur det skulle
              kunna se ut.
            </seg>
            <seg n="e2e6a49f">
              Jag vill inte ha en statlig a-kassa, kan jag säga. Jag tycker
              att det finns en väldigt stor poäng med att man har en koppling
              mellan det man betalar in i försäkringssystem och den arbetslöshet
              som finns inom olika branscher, och också kopplingen till facket
              är viktig.
            </seg>
            <seg n="cd6e3155">
              Sven-Erik Österberg pratade om läget 1994. Jag ger gärna Socialdemokraterna
              beröm för den fortsatta saneringen av statsfinanserna på 90-talet.
              Det var ett bra arbete, och det har också visat sig i det som
              kom fram därefter. Men problemet var att det var de allra svagaste
              som fick betala. Det är de som permanentas i detta utanförskap
              som är förlorarna.
            </seg>
            <seg n="1f9cc00b">
              Vi hade 140 nya förtidspensionärer varje dag under den förra
              mandatperioden. Då pratar vi inte om 80 eller 70 procents ersättning
              utan om 64 procents ersättning. Många av dem som hade varit utanför,
              långtidssjukskrivna ett år eller mer, fick ett besked från regeringen:
              Du duger ingenting till. Det är ingen idé att du försöker till
              exempel Lasse som jag pratade om förut och som jag träffade i
              förrgår ta dig tillbaka till ett arbete, om det sedan är en timme
              eller tio timmar i veckan.
            </seg>
            <seg n="ceba1e59">
              Det tycker jag inte är rimligt.
            </seg>
            <seg n="f8b9a09d">
              Själva debatten hade rubricerats Flykten från a-kassan, och jag
              försöker komma tillbaka till den. Min slutsats är att det är lite
              för tidigt att dra några slutsatser av det enkla skälet att det
              är först den 18 februari som vi får statistik över medlemsantalet
              per den 31 januari. Det är först fram mot april-maj som vi ser
              hur många som har avstått från att betala. Jag tar gärna en ny
              diskussion vid det tillfället.
            </seg>
            <seg n="6380e527">
              Jag är övertygad om att vi måste hjälpas åt för att upplysa folk
              om att jobbavdraget betyder att även efter det att a-kasseavgiften
              är betald och även efter det att trafikförsäkringspremien är betald
              och reduktionen för fackföreningsmedlemsavgiften är borta blir
              det många sköna hundralappar över. Ingen som har ett jobb ska
              tvingas ställas inför det val som Josefin Brink eller Ulf Holm
              varnar för. Det är bra att vara med i en a-kassa och ha en arbetslöshetsförsäkring.
              Låt oss värna det.
            </seg>
          </u>
          <note type="speaker" n="be32ef45">
            Anf. 17 JOSEFIN BRINK (v):
          </note>
          <u who="josefin_brink_cd11aa" xml:id="i-7a50e529facf5861-3" n="5fcef3da">
            <seg n="ff79f6b4">
              Herr talman! Hur försäkringen ska vara finansierad och huruvida
              den ska vara obligatorisk eller inte verkar det tyvärr råda ganska
              många missuppfattningar om i den här kammaren. Vänsterpartiet
              vill inte ha en obligatorisk försäkring. Det är det som är poängen.
              Det är den borgerliga alliansen som föreslår en obligatorisk försäkring.
              Det har aldrig varit arbetarrörelsens linje att arbetslöshetsförsäkringen
              ska vara obligatorisk. Vi vill ha en solidariskt finansierad försäkring
              som finansieras inte som felaktigt påstås här från staten utan
              via arbetsmarknadsavgifter som är avstått löneutrymme, där löntagarna
              avstår ett löneutrymme och arbetsgivarna betalar in till arbetslöshetsförsäkringen.
              Det är så finansieringen av systemet ser ut. Det är det som är
              grunden för den solidariska finansieringen, som tidigare har legat
              ganska högt och som nu har sjunkit gradvis så att man alltmer
              lägger över kostnaderna för arbetslösheten på de individer som
              drabbas av arbetslöshet i stället för på hela löntagarkollektivet
              via avstått löneutrymme. Det är den stora förändringen i det som
              ni håller på med. Medan man lägger över alltmer av ansvaret på
              de enskilda löntagarna blir det dyrare och dyrare för den enskilde
              att vara med, och därför drar sig folk därifrån.
            </seg>
            <seg n="44da9715">
              Det är alldeles riktigt att medlemsantalen i a-kassan har sjunkit
              under 90-talet. Det beror på att man redan har börjat erodera
              värdet på arbetslöshetsförsäkringen genom att man inte har räknat
              upp ersättningsnivåerna, utan allt färre har fått ut 80 procent
              av försäkringen. Därför driver Vänsterpartiet att man ska höja
              taken i försäkringen så att betydligt fler får ut 80 procent,
              att vi ska återställa den solidariska finansieringen och kunna
              fortsätta att ha låga avgifter så att människor känner att det
              är attraktivt att vara med i försäkringen. Jag har sagt det förut
              och säger det igen: Då behöver man inte några obligatorier. Då
              räcker det med att försäkringen är så bra och täcker så många
              och är så pass billig att det är attraktivt att vara med ändå.
            </seg>
            <seg n="690ba42b">
              Vi får väl se vad utredningen leder fram till, men det vore som
              sagt betydligt effektivare att göra försäkringen attraktiv i sig
              själv.
            </seg>
          </u>
          <note type="speaker" n="2361cb39">
            Anf. 18 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-1897a2a1ce232542-0" n="4b9aba25">
            <seg n="106abd85">
              Herr talman! Jag vill tacka mina meddebattörer för en god debatt.
              Vi har anledning att komma tillbaka till detta. Jag vill korrigera
              Josefin Brink på en viktig punkt. Arbetsmarknadsavgiften är inte
              öronmärkt, den går rakt in i statsbudgeten. Det finns ingen sådan
              öronmärkning över huvud taget.
            </seg>
            <seg n="7751f403">
              Sedan kom Josefin Brink med en annan idé, nämligen att man ska
              ha höjt tak i a-kassan, det som Socialdemokraterna tidigare har
              föreslagit. Jaha, man ska betala mer till höginkomsttagare som
              inte jobbar. I stället vill vi se att låginkomsttagare som jobbar
              får mer över efter skatt. Det är en politik för låginkomsttagare
              snarare än det som Josefin Brink arbetar för som är höginkomsttagarpolitik.
              Det är väldigt intressant.
            </seg>
            <seg n="53282183">
              Låt mig slå fast två enkla saker. De skattesänkningar som vi
              nu genomför kompenserar mer än väl, som jag visat med mina exempel,
              den förhöjda egenavgiften till a-kassan, den slopade avdragsrätten
              och de andra förändringarna. Det konstaterar till och med LO:s
              egna utredare. Alltså finns det ingenting att skrämmas med. Låt
              oss nu i stället slå vakt om detta att så många som möjligt kvarstår
              i facket, kvarstår eller nytecknar sig i arbetslöshetsförsäkringen.
              Det ska jag verka för.
            </seg>
            <seg n="3a36c3c8">
              För det andra tycker jag att den här debatten är lite för tidigt
              påkallad, som jag sagt tidigare. Vi kan inte riktigt dra den typ
              av starka slutsatser som Josefin Brink gjorde i sitt inledningsanförande.
              Men vi kommer nu att verka för att se till att utreda obligatoriet
              och se till att hela tiden prata väl om arbetslöshetsförsäkringen.
              Det förtjänar våra löntagare.
            </seg>
          </u>
          <note n="7948504e">
            Överläggningen var härmed avslutad.
          </note>
          <note n="091798ea">
            3 § Ny ersättare för riksdagsledamot
          </note>
          <note n="10301c87">
            Upplästes och lades till handlingarna följande från Valprövningsnämnden
            inkomna
          </note>
          <note n="14c20884">
            Berättelse om granskning av bevis för ny ersättare för ledamot
            av riksdagen
          </note>
          <note n="57b0b9d3">
            Till Valprövningsnämnden har från Valmyndigheten inkommit bevis
            om att Staffan Appelros (m) utsetts till ny ersättare för ledamot
            av riksdagen fr.o.m. den 13 februari 2007.
          </note>
          <note n="0e29f3aa">
            Valprövningsnämnden har denna dag granskat beviset för den nya
            ersättaren och därvid funnit att det blivit utfärdat i enlighet
            med 14 kap. 28 § vallagen.
          </note>
          <note n="b798adb6">
            Bengt-Åke Nilsson
          </note>
          <note n="02290973">
            Kerstin Siverby
          </note>
          <note n="f072a97a">
            4 § Anmälan om inkomna faktapromemorior om förslag från Europeiska
            kommissionen
          </note>
          <note n="4e246ccc">
            Förste vice talmannen anmälde att följande faktapromemorior om
            förslag från Europeiska kommissionen inkommit och överlämnats
            till utskott:
          </note>
          <u who="unknown" xml:id="i-61d49abb1ca486db-0" n="4b9aba25">
            <seg n="e564b542">
              KOM(2006)818
            </seg>
            <seg n="29db3197">
              Herr talman! Jag vill börja med att yrka bifall till Socialdemokraternas,
              Vänsterpartiets och Miljöpartiets gemensamma reservation.
            </seg>
            <seg n="18bb2eb2">
              Frågan om sjöfylleri är viktig och har varit under diskussion
              i kammaren under väldigt lång tid. Diskussionerna har handlat
              om en nedre promillegräns som motsvarar den för rattfylleri och
              möjligheten att rutinmässigt ta alkoholutandningsprov.
            </seg>
            <seg n="74492f9d">
              För det första handlar det om de risker som alkohol medför vid
              framförandet av fartyg och snabba båtar. Alkoholens inverkan på
              omdömet är väl känd. Attityden när det gäller alkohol och motordrivna
              fordon, både på land och till sjöss, borde man ägna väldigt mycket
              uppmärksamhet åt. De allt snabbare båtarna medför ökade risker
              för olyckor.
            </seg>
            <seg n="da426e01">
              För det andra har det också med rättsuppfattningen att göra.
              När jag pratar med människor och de förstår att man kan köra en
              jättesnabb båt eller ett stort fartyg med alkohol i kroppen och
              jämför med att köra bil, så är det många som inte förstår varför
              det är på det sättet. Jag som kommer från Jämtland tycker självfallet
              att det är ganska svårt att förstå varför alkohollagstiftningen
              är mer tillåtande när det gäller båtar på vatten än skotrar på
              snön, på fruset vatten.
            </seg>
            <seg n="e4075e42">
              År 1999 införde vi en gräns för grovt sjöfylleri. Rattfylleriutredningen,
              som kom med sitt betänkande förra året, föreslår en nedre promillegräns.
              Vi socialdemokrater svarar ja på frågan om man ska införa en nedre
              gräns för sjöfylleri, så att det blir likställt med övrig trafik.
              Vi menar att kampen för trafiknykterhet måste och ska bedrivas
              på mycket bred front. Nollvisionen för dödade och allvarligt skadade
              i trafiken ställer självfallet också krav på nykterhet i sjötrafiken.
              När det gäller attityderna måste vi självfallet jobba medvetet
              med att informera om risker, om vad höga hastigheter och alkohol
              innebär för fara för människor och människors liv och leverne.
            </seg>
            <seg n="648f7868">
              Det här är självfallet lika viktigt på sjön som på land. Vi anser
              också att det är ganska självklart att man måste ge möjlighet
              till rutinmässiga alkoholutandningsprov för att kontrollera nykterheten
              till sjöss.
            </seg>
            <seg n="56879f05">
              Nu har regeringen aviserat att en proposition om rattfylleri
              och sjöfylleri ska komma senare i vår. Vi anser dock att det kan
              finnas en poäng i att riksdagen använder sin makt och är väldigt
              tydlig med vad en sådan proposition ska innehålla. Därför yrkar
              vi bifall till vår reservation.
            </seg>
          </u>
          <note n="504dbf13">
            KOM(2006)763
          </note>
          <note n="25e0d733">
            5 § Hänvisning av ärenden till utskott
          </note>
          <note n="663d6a05">
            Föredrogs och hänvisades
          </note>
          <note n="0664dd49">
            6 § Konsumentskyddet inom det finansiella området
          </note>
          <note n="618633b2">
            Föredrogs
          </note>
          <note n="178ae14c">
            Förste vice talmannen konstaterade att ingen talare var anmäld.
          </note>
          <note n="140fab85">
            7 § Sjöfylleri
          </note>
          <note n="618633b2">
            Föredrogs
          </note>
          <note n="657c1964">
            Anf. 19 STEFAN WIKÉN (s):
          </note>
          <note n="58702f49">
            I detta anförande instämde Fredrik Lundh, Christina Oskarsson
            och Ameer Sachet (alla s).
          </note>
          <note type="speaker" n="eda654e9">
            Anf. 20 EGON FRID (v):
          </note>
          <u who="egon_frid_85d7bf" xml:id="i-0dc1de06c0198bef-0" n="022ca274">
            <seg n="ca7e4817">
              Herr talman! Jag vill också börja med att yrka bifall till reservationen
              från Socialdemokraterna, Vänsterpartiet och Miljöpartiet i utskottet.
              Reservationens förslag är att riksdagen tillkännager för regeringen
              att motionerna som föreslår en nedre gräns på 0,2 promille för
              sjöfylleri och möjlighet att rutinmässigt ta alkoholutandningsprov
              för att kontrollera nykterheten till sjöss ska bifallas. Dessa
              motioner har också stöd av Rattfylleriutredningens förslag, vilket
              naturligtvis ger reservationen ett stort och starkt stöd.
            </seg>
            <seg n="a77d7385">
              Herr talman! Jag anser att straffbestämmelserna för sjöfylleri
              behöver skärpas. Den promillegräns som gäller i vägtrafiken bör
              införas även för sjötrafiken och för sjöfylleriet. Att framföra
              en snabb båt i berusat tillstånd kan innebära en lika stor risk
              som att köra bil berusad. Det finns därför ingen anledning att
              bestämmelserna ska vara olika. Promillegränserna för sjöfylleri
              bör alltså vara desamma som för rattfylleri.
            </seg>
            <seg n="2c61f043">
              Regeringen bereder nu Rattfylleriutredningens förslag. Förra
              regeringen beredde Rattfylleriutredningens förslag. Det finns
              anledning att hävda att detta beredningsarbete inte har skett
              så skyndsamt som vore möjligt. Det finns anledning att hävda och
              tro att beredningen av detta betänkande sker långsamt för att
              man vill vinna tid och slippa ta i denna för många kontroversiella
              fråga.
            </seg>
            <seg n="400b8dc5">
              Det kontroversiella kan vara att det finns speciella friheter
              på sjön som inte får beskäras ytterligare. Men det är inte acceptabelt
              att vissas frihet ska kunna äventyra säkerheten i trafiken till
              sjöss av att vi inte vågar eller förmår oss att fatta ett beslut
              i riksdagen som är i enlighet med lagstiftningen på land.
            </seg>
            <seg n="d5259cef">
              Vad är det som motiverar att det är tillåtet att på ett betryggande
              sätt framföra en båt till sjöss även om promillehalten är 1 promille
              eller däröver jämfört med att framföra ett motorfordon på land
              på ett betryggande sätt med samma promillehalt? Naturligtvis går
              det inte att motivera. Det går inte att framföra ett fordon vare
              sig på land eller till sjöss på ett betryggande sätt om föraren
              är påverkad av alkohol eller andra berusningsmedel. Därför måste
              lagstiftningen för sjöfylleri ändras.
            </seg>
            <seg n="601ee8c3">
              Varje sommar utan beslut om Rattfylleriutredningens förslag och
              beslut enligt de motioner som finns i betänkandet är ännu en förlorad
              sommar för sjötrafiknykterheten. Vi vet att det varje sommar sker
              sjötrafikolyckor som måste undvikas. Ett sätt att undvika dessa
              sjötrafikolyckor är att skärpa bestämmelserna i sjölagen och ge
              polisen och Kustbevakningen utökade befogenheter att genomföra
              rutinmässiga alkoholutandningsprov enligt den lagen.
            </seg>
            <seg n="36a64b20">
              Det kan tyckas att undantagsreglerna i Rattfylleriutredningens
              förslag är för omfattande i jämförelse med vad som gäller för
              fordonstrafik på land. Ändå vågar inte regeringen och majoriteten
              i riksdagen jämställa rattfylleri på land och till sjöss. Jag
              och Vänsterpartiet ställer oss därför bakom motionerna och Rattfylleriutredningens
              förslag om en promillegräns för sjöfylleri på 0,2 promille och
              att polisen och Kustbevakningen får genomföra rutinmässiga alkoholutandningsprov
              samt att detta måste ske skyndsamt.
            </seg>
            <seg n="6a3946b3">
              Med rätt fart i denna viktiga fråga hade en lagändring varit
              möjlig till sommaren 2007. Får vi inte denna lagändring blir det
              tyvärr ännu en förlorad sommar för nykterheten till sjöss.
            </seg>
          </u>
          <note n="13746dca">
            I detta anförande instämde LiseLotte Olsson (v).
          </note>
          <note type="speaker" n="15df101b">
            Anf. 21 JAN LINDHOLM (mp):
          </note>
          <u who="jan_lindholm_8746bf" xml:id="i-96301c17f07b8be4-0" n="1a124874">
            <seg n="a46c81e3">
              Herr talman! Jag vill först yrka bifall till den gemensamma reservationen
              i betänkandet.
            </seg>
            <seg n="92a4ba43">
              Det kanske är fel årstid att diskutera sjöfylleri, även om det
              finns öppet vatten här utanför. Men man skulle också kunna säga
              att det är rätt årstid, för hemma hos mig ligger isen på sjöarna
              just nu. Då kan polisen faktiskt alkotesta dem som kör traktor
              på sjön, om de skulle vilja det. Jag tänker mig att det är lite
              lättare att fatta mindre känsloladdade beslut om sjöfylleri när
              det är så långt till den glittrande blå sommaridyllen. Men riksdagen
              låter sig inte förföras av sommar och sol, utan i riksdagen fattar
              vi väl alltid kloka beslut oavsett väder.
            </seg>
            <seg n="fc7d9259">
              Jag bor i en stad vid en av Sveriges vackraste sjöar, och så
              säger väl kanske alla lokalpatrioter. Men Runn, som sträcker sig
              från Falun ned till Torsån och ansluter via Dalälven till Borlänge,
              är med sina många öar en för varje dag på året, påstår en del
              en fantastisk sjö. Självklart har en så stor sjö ett omfattande
              båtliv. På sommaren kan man åka reguljär båttur mellan Falun och
              Borlänge. Trots att det är en oerhört vacker och betagande resa
              är det inte något alternativ till att ta tåget, trots att den
              resan tar nästan 35 minuter. Det är nog egentligen bara de som
              åker segelbåt som kan klara sig med lägre koldioxidutsläpp än
              tåget. Men en klar fördel med att ta tåget är ju att det är mindre
              farligt om man skulle ta en öl för mycket som tågresenär än om
              man tar en öl för mycket i båten.
            </seg>
            <seg n="451675d6">
              Järnvägen mellan Falun och Borlänge är faktiskt det tätast trafikerade
              enkelspåret vi har i landet. Därför tycker jag att riksdagen snarast
              borde ge Banverket i uppdrag att bygga dubbelspår på den här sträckan.
            </seg>
            <seg n="2bc03c9a">
              Båtliv handlar ju inte bara om nöje och fritid. På min sjö hemma,
              Runn, är det många som tar båten till jobbet under sommarhalvåret,
              så visst finns det ett båtliv som i mycket större utsträckning
              liknar trafik på sjön, likaväl som det finns trafik på våra vägar.
              Att säga nej till samma krav på alkoholkontroll på sjön som på
              vägar där vi har en nollvision med argumentet att båtlivet är
              fritid och nöje tycker jag inte håller. Det är självklart att
              vi ska ställa samma krav på nykterhet i trafiken på nöjesbilisten
              som är på sommarutflykt som vi ställer på yrkeschauffören, busschauffören
              eller taxichauffören. Då är det också självklart att vi ska ställa
              samma krav på nykterhet på nöjesseglaren som vi ställer på yrkestrafikanterna
              till sjöss och självklart också på spår och i luften.
            </seg>
            <seg n="c96457d0">
              Den som kör en båt till jobbet på morgonen ska självklart ha
              samma rätt att förvänta sig att medtrafikanterna på sjöarna är
              lika nyktra som dem man förväntar sig att möta om man i stället
              skulle välja bilen när man åker till jobbet. Samhällets regler
              borde självklart vara desamma, och verktygen för att nå målen
              borde också självklart vara likadana. Alkohol är lika farligt
              på sjön som på vägen.
            </seg>
            <seg n="56390767">
              Jag har ingen egen motion att försvara i det här betänkandet,
              men som tur är finns det en som är skriven av två andra ledamöter
              från dalabänken, Peter Hultqvist och Anneli Särnblad, socialdemokrater.
              Eftersom Peter har varit kommunalråd i Borlänge i jag vet inte
              hur många år, så tycker jag att det är extra roligt att plädera
              för den här motionen. Som kommunalråd i Borlänge har Peter jobbat
              väldigt mycket med att förbättra för sjölivet på Runn, och för
              oss politiker från FalunBorlängeområdet är Runn en fantastisk
              resurs. Sjön erbjuder inte bara ett fantastiskt båtliv på somrarna
              och underbar långfärdsskridskoåkning och isracing på vintern,
              utan den är faktiskt också med alla sina vikar och öar en fantastisk
              boendemiljö.
            </seg>
            <seg n="09c860f6">
              Som miljöpartist har jag förstås fullt upp med att försvara strandskyddet,
              allmänhetens tillgång till stränderna, djurlivet i vattenbrynet
              och så vidare. Men det vi har gemensamt, både vi som sätter naturvärdena
              först och de politiker som främst ser exploateringspotentialen
              i sjön och dess stränder, är att vi behöver bättre verktyg för
              att hålla alkoholen borta från förarsätena i båtarna. Därför vädjar
              jag till er riksdagsledamöter: Rösta för reservationen!
            </seg>
            <seg n="17c653ee">
              Rösta naturligtvis även för att vi snarast får ett dubbelspår
              mellan Falun och Borlänge, för då blir det här området en oemotståndlig
              pärla.
            </seg>
          </u>
          <note type="speaker" n="d3fbd9b0">
            Anf. 22 ANTI AVSAN (m):
          </note>
          <u who="anti_avsan_387eab" xml:id="i-c149a2aa045f86ff-0" n="363799f4" next="i-c4c7713fd3eb61e8-0">
            <seg n="bfdec40c">
              Herr talman! Frågan om sjöfylleri har varit föremål för utredningar
              och överväganden vid ett antal tidigare tillfällen. Om vi ska
              hålla oss i någorlunda närtid kan jag först nämna de ändringar
              som företogs i sjölagen 1991. Ändringarna innebar att brottet
              sjöfylleri delades upp i två svårighetsgrader, så kallat enkelt
              sjöfylleri och ett grovt brott. Som en parentes kan jag nämna
              att Brottsförebyggande rådet utvärderade den reformen efter en
              tid, varvid man granskade 356 tingsrättsdomar. Slutsatsen blev
              att andelen fängelsedomar hade mer än fördubblats.
            </seg>
            <seg n="1d2683b1">
              I december 1998 lämnade den dåvarande regeringen en proposition
              till riksdagen som gällde drograttfylleri och sjöfylleri. Detta
              resulterade i införandet av en promilleregel såsom en omständighet
              att beakta vid bedömningen av om en gärning är att bedöma som
              grovt sjöfylleri. Den utredning som föregick propositionen avvisade
              möjligheten att med en promillegräns bestämma vad som ska bestraffas
              som enkelt sjöfylleri. Flertalet remissinstanser delade den bedömningen
              eller lämnade den utan erinran.
            </seg>
            <seg n="de24aab3">
              Problematiken kring frågan om sjöfylleri belystes i propositionen.
              Den dåvarande socialdemokratiska regeringen anförde bland annat
              att sjötrafiken skiljer sig från vägtrafiken på många sätt. Dels
              omfattar sjötrafiken fartyg av skilda slag, alltifrån roddbåtar
              till oceangående skepp, dels varierar förhållandena kraftigt mellan
              exempelvis insjöar och mindre vattendrag å ena sidan i jämförelse
              med å andra sidan trafikerade farleder och öppna hav.
            </seg>
            <seg n="9b36b2eb">
              Regeringen påpekade också att kravet på nykterhet för annans
              säkerhet aldrig kan vara lika stort för den som befinner sig i
              en roddbåt på en insjö som för den som framför en snabbgående
              motorbåt i en vältrafikerad farled. Vidare ansåg regeringen att
              det låg en komplikation i att många båtar används för rekreation
              och utgör bostäder under kortare eller längre tider. Man pekade
              också på den problematik som omförtöjning på grund av ändrade
              väderförhållanden innebär.
            </seg>
            <seg n="fd0c9636">
              Härefter har frågan om sjöfylleri och frågan om rutinmässiga
              alkoholutandningsprov till sjöss utretts ytterligare två gånger,
              först av Sjöfylleriutredningen, som avlämnade sitt betänkande
              i april 2001, och sedan av Rattfylleriutredningen, som lämnade
              sitt betänkande i januari 2006.
            </seg>
            <seg n="84604cda">
              Merparten av de förslag som 2001 års utredning lämnade mötte
              sådan allvarlig kritik från remissinstanserna att den dåvarande
              socialdemokratiska regeringen valde att inte gå vidare med lagstiftning
              utan ansåg att frågorna borde utredas vidare. Den fortsatta utredningen
              av sjöfyllerifrågan har ägt rum inom ramen för Rattfylleriutredningen,
              som resulterade i 2006 års betänkande.
            </seg>
            <seg n="bfced79d">
              Det är klart att sjötrafiken i ett antal avseenden har ändrat
              karaktär genom åren. Andelen fritidsbåtar har ökat, och sjötrafikens
              intensitet har ökat i vissa farleder. Självklart föreligger det
              ett intresse av att minska antalet olyckor till sjöss, inte minst
              sådana olyckor som beror på alkoholpåverkan. Detta förutsätter
              naturligtvis att efterlevnaden av gällande regler kan följas upp,
              men samtidigt är det rimligt att frågan om en utökad kriminalisering
              noga vägs mot de andra intressen som gör sig gällande.
            </seg>
            <seg n="65107425">
              Herr talman! Jag konstaterar att frågan bereds inom Regeringskansliet
              och att det därför inte föreligger något skäl att föregripa den
              beredningen genom att nu bifalla någon av de två motionerna. Jag
              yrkar därför bifall till utskottets förslag till beslut, vilket
              innebär att motionerna avslås.
            </seg>
          </u>
          <note n="0c6cc1b6">
            Anf. 23 STEFAN WIKÉN (s) replik:
          </note>
          <u who="anti_avsan_387eab" xml:id="i-c4c7713fd3eb61e8-0" n="363799f4" prev="i-c149a2aa045f86ff-0">
            <seg n="33568d5c">
              Herr talman! Jag får börja med att tacka Anti Avsan för den mycket
              ordentliga genomgången av den här frågan. Det är ju så: Den har
              under många år, ända sedan 70-talet, stött på patrull i väldigt
              stor utsträckning, och till sist, som du sade i anförandet, finns
              det en massa problem i det här.
            </seg>
            <seg n="eb5af206">
              Jag fick däremot inte riktigt klart för mig vad majoriteten egentligen
              nu tycker. Avvaktar ni bara vad regeringen ska komma fram till,
              eller är det så att ni faktiskt tycker att alkohol och att köra
              snabba båtar är oförenligt?
            </seg>
            <seg n="c0df029c">
              Jag tycker att diskussionen om att man inte kan jämföra ytorna
              på sjön, som har förts fram i debatten om detta, är lite intressant.
              Skulle man dra samma slutsatser om vägarna så skulle man säga
              att ju bredare vägar, desto mer alkohol skulle man kunna ha i
              kroppen.
            </seg>
            <seg n="bece21b0">
              Jag tycker att vi ska vara tydliga från riksdagen och säga detta:
              Det är inte acceptabelt att föra fram snabba båtar och fartyg
              med alkohol i kroppen.
            </seg>
            <seg n="d0255162">
              Jag tycker att vi ska gå på Rattfylleriutredningens förslag.
            </seg>
          </u>
          <note type="speaker" n="80afa066">
            Anf. 24 ANTI AVSAN (m) replik:
          </note>
          <u who="anti_avsan_387eab" xml:id="i-c149a2aa045f86ff-1" n="363799f4" next="i-c4c7713fd3eb61e8-1">
            <seg n="c0a945d5">
              Herr talman! Stefan Wikén, du inser ju säkert, precis som dina
              partikamrater i tidigare regeringar har gjort, att det här kanske
              inte är någon enkel fråga. Det visar ju den handläggning som jag
              redogjorde för.
            </seg>
            <seg n="b5c9cc0f">
              Jag har personligen den uppfattningen att man alltid ska vara
              försiktig med kriminalisering, av flera olika skäl. Man måste
              alltid avväga om den kriminalisering man avser att genomföra får
              avsedd effekt, om den är möjlig att övervaka och vilka problem
              som kan finnas. Jag har kanske ingen större lust att i det här
              skedet gå in på den utredning som lämnades i januari 2006. Jag
              konstaterar dock att det finns en del problem i den, och jag har
              full förståelse för att man i Regeringskansliet behöver överväga
              frågan ytterligare. Det har inte minst de tidigare regeringarnas
              handläggning av frågan visat.
            </seg>
          </u>
          <note n="26dbf223">
            Anf. 25 STEFAN WIKÉN (s) replik:
          </note>
          <u who="anti_avsan_387eab" xml:id="i-c4c7713fd3eb61e8-1" n="363799f4" prev="i-c149a2aa045f86ff-1">
            <seg n="7e97deaa">
              Herr talman! Jag tror att det är så. Frågan är lite komplicerad.
              Det finns mycket som behöver göras för att det ska bli bra, och
              då är det ännu viktigare att riksdagen är tydlig med vad vi vill
              ha ut av regeringens förslag. Därför tycker jag fortfarande att
              det är en bra idé, ett bra förslag, en bra reservation som vi
              har. Jag hoppas att Anti Avsan och andra ändrar sig till voteringen.
            </seg>
          </u>
          <note type="speaker" n="f3e6008d">
            Anf. 26 ANTI AVSAN (m) replik:
          </note>
          <u who="anti_avsan_387eab" xml:id="i-86c8f7804f0440d9-0" n="363799f4">
            <seg n="66f25267">
              Herr talman! Jag kan nog ändå inte helt avhålla mig från att
              peka på en del problem. De reservationer som finns i anslutning
              till motionerna tar ju inte upp den problematiken över huvud taget,
              och då är det naturligtvis inte svårt att göra det lätt för sig.
              Bortser man från den problematik som här finns kan det synas väldigt
              enkelt, men om man beaktar den problematik som finns kan jag återigen
              anknyta till de tidigare regeringarnas handläggning. Det finns
              vissa saker som behöver bedömas och avvägas. I annat fall tror
              man att allt är svart eller vitt, och så är det inte.
            </seg>
          </u>
          <note n="7948504e">
            Överläggningen var härmed avslutad.
          </note>
          <note n="312d489c">
            8 § Äktenskap, partnerskap och samboende
          </note>
          <note n="618633b2">
            Föredrogs
          </note>
          <note type="speaker" n="68833d64">
            Anf. 27 HILLEVI LARSSON (s):
          </note>
          <u who="hillevi_larsson_9ae9e2" xml:id="i-18da39fca792ce32-0" n="f9d24465">
            <seg n="47eed264">
              Herr talman! Jag vill börja med att yrka bifall till reservation
              1.
            </seg>
            <seg n="c58e657b">
              Nu kan det bli så att även homosexuella får gifta sig på riktigt,
              på samma sätt som heterosexuella. Jag vill göra en mycket kort
              historisk tillbakablick. När partnerskapet var på tapeten var
              det en het debatt kring frågan. Det handlade egentligen inte om
              ifall homosexuella skulle få gifta sig utan mer om att göra något
              åt de rättsliga verkningarna så att de i ett registrerat partnerskap
              skulle få någorlunda samma trygghet som i ett äktenskap. Trots
              att det inte var fråga om äktenskap var debatten mycket het och
              det var många hårda ord som sades, inte minst från den här talarstolen.
              Det som ändå är glädjande och visar att vi gått framåt är att
              motståndarna till äktenskap för homosexuella nu är de största
              försvararna av partnerskapet, vilket en gång var det man vände
              sig mot. Det är i alla fall ett steg framåt.
            </seg>
            <seg n="7a3ed548">
              Vi har också haft en annan het debatt, nämligen frågan om adoption.
              Tidigare var homosexuella den enda grupp i samhället som var utestängd
              från möjligheten att ansöka om adoption. Till och med dömda pedofiler
              och andra kunde ansöka om adoption, men just homosexuella som
              grupp kunde det inte. Sedan har det aldrig varit tal om att man
              ska ha absolut rätt till barn, utan vem som är lämplig som förälder
              måste alltid bedömas från fall till fall. Det är emellertid ett
              viktigt steg framåt att diskrimineringen av homosexuella tagits
              bort, liksom stämpeln att de som grupp skulle vara dåliga föräldrar.
              All forskning visar att så inte är fallet. Barn till homosexuella
              mår precis lika bra som andra barn. Det är nu, tack och lov, genomfört.
              Vi har tagit det första steget för att lesbiska kvinnor ska få
              möjlighet till insemination. Nu har det kommit en utredning, och
              det gäller att ta ytterligare ett steg så att villkoren för heterosexuella
              och homosexuella blir desamma även på detta område.
            </seg>
            <seg n="f52c2d32">
              Vi är nu framme vid äktenskapet, och det är verkligen på tiden
              att frågan kommer upp på agendan. Oavsett vad man tycker om äktenskapet,
              vad det symboliserar och står för, anser jag att vi som lagstiftare
              inte kan diskriminera människor. Eftersom partnerskap och äktenskap
              har i stort sett samma rättsverkningar är det en självklarhet
              att slå ihop partnerskapslagen och äktenskapsbalken och ge homosexuella
              samma möjligheter som heterosexuella.
            </seg>
            <seg n="17ee64d5">
              Detta är också en symboliskt viktig fråga för homosexuella. Det
              finns homosexuella som inte registrerat partnerskap eftersom de
              upplever att det är diskriminerande att inte få gifta sig på riktigt.
              Redan termerna i sig säger rätt mycket. Man registrerar partnerskap.
              Man ingår alltså inte partnerskap som man ingår äktenskap utan
              man registrerar partnerskap. Det är en mycket märklig terminologi,
              och att registrera partnerskap upplevs inte som särskilt romantiskt.
            </seg>
            <seg n="f77a6093">
              Förr i tiden hade äktenskap inte så mycket med romantik och kärlek
              att göra utan var, tyvärr, rätt ofta en affärsuppgörelse mellan
              barnens föräldrar. Det var mer eller mindre frivilligt, ofta med
              inslag av tvång. Tack och lov har vi kommit bort från den tidens
              syn på äktenskap. Nu handlar det om vuxna, myndiga personer som
              väljer att leva tillsammans av kärlek och som också väljer att
              manifestera det inför sig själva och inför omvärlden. Då tycker
              jag att det är en självklarhet att även homosexuella ska få den
              möjligheten fullt ut.
            </seg>
            <seg n="ee49136d">
              Man har frågat svenska folket vad de tycker i dessa frågor. Det
              visar sig att en majoritet är positiva och anser att även homosexuella
              ska få möjlighet att ingå äktenskap. Man ser detta som en fråga
              för de berörda, att de ska kunna välja vem de vill leva med och
              fullt ut få det manifesterat inför omvärlden. Det är ingenting
              som drabbar andra, utan det handlar om dem som ingår äktenskap.
              Detta är alltså ytterligare en positiv signal i tiden. Allt fler
              tycker att det är en självklarhet. Sedan kan jag tycka att även
              om vi haft ett annat opinionsläge ska vi som lagstiftare självklart
              inte diskriminera.
            </seg>
            <seg n="5fe85a7f">
              Vi socialdemokrater har ett tydligt kongressbeslut om att även
              homosexuella ska få ingå äktenskap. Därför är det mycket viktigt
              att vi så tidigt som möjligt slår fast att det är vad vi tycker,
              och vi hoppas att fler partier ska våga slå fast detta. Vi är
              ju inte det enda partiet som kräver könsneutrala äktenskap, utan
              det finns fler, och vi hoppas kunna sända en tydlig signal till
              regeringen. Det mesta i den utredning som nu arbetar, och som
              snart är klar, tyder på att resultatet blir att man kommer att
              säga ja till könsneutrala äktenskap. Utredningen har också att
              titta på formerna för äktenskap, men det kan vi vänta med. Vi
              får se vad utredningen kommer fram till och ta ställning utifrån
              det.
            </seg>
            <seg n="c2ffc358">
              Det är viktigt att redan nu sända en tydlig signal till regeringen
              och inte dra frågan i långbänk. Det finns stor risk för att frågan
              drar ut på tiden så att de homosexuella, och även bisexuella för
              den delen, får vänta ännu längre än de redan gjort. Den signalen
              tror jag är mycket viktig eftersom det ju finns en splittring
              inom regeringen vad gäller den här frågan. Att sända den signalen
              vore positivt för sakfrågan.
            </seg>
          </u>
          <note type="speaker" n="f8134169">
            Anf. 28 LISELOTTE OLSSON (v):
          </note>
          <u who="liselotte_olsson_2a1f72" xml:id="i-65f01022c8e4b6c2-0" n="8264318a" next="i-f382e01bd371a4f7-0">
            <seg n="dfd4e2e8">
              Herr talman! I går firades alla hjärtans dag och jag tänkte därför
              slå ett slag för kärleken i denna debatt som handlar om äktenskapet.
            </seg>
            <seg n="8b7c2131">
              Dagens familjelagstiftning är ett modernt apartheidsystem. Två
              olika lagar, partnerskapslagen och äktenskapsbalken, reglerar
              samma fenomen, nämligen två vuxna människors samlevnad. Vi i Vänsterpartiet
              vill inte dela in människor i ett A- och ett B-lag. Så länge äktenskapet
              är en exklusiv klubb för heterosexuella kommer kärleksförhållanden
              mellan två personer av samma kön aldrig att möta samma respekt
              och acceptans som ett förhållande mellan man och kvinna. Jag har
              därför valt att reservera mig till förmån för vårt förslag i reservation
              2, trots att frågan om könsneutralt äktenskap är under utredning.
              Jag är nämligen mycket orolig för att regeringen inte kommer att
              genomföra utredningens förslag skyndsamt. Som Hillevi Larsson
              sade i sitt anförande verkar det som vi hittills hört om utredningen
              lovande. Men vill det sig riktigt illa kommer utredningens förslag
              att gömmas och kanske glömmas bort i någon skrivbordslåda.
            </seg>
            <seg n="550ff4c4">
              Min oro rör Kristdemokraterna. De har under åren visat, och visar
              fortfarande, ett öppet motstånd mot en äktenskapslag som är till
              för alla. Så sent som i förra årets betänkande reserverade sig
              Kristdemokraterna för sitt eget förslag om att fortsätta att på
              grund av människors sexuella läggning vägra dem rätten att gifta
              sig. Det har man inte gjort i det här betänkandet. Det skulle
              vara intressant att få veta hur Kristdemokraterna har resonerat
              och hur man resonerar i dag.
            </seg>
            <seg n="1c85efde">
              För mig och Vänsterpartiet är det här enkelt. Att ha särskilda
              lagar beroende på människors sexuella läggning är diskriminerande.
            </seg>
            <seg n="d35bf2f6">
              Partnerskapslagen var ett mycket viktigt steg när den kom, men
              i dag har den blivit en särlagstiftning som delar upp människor
              i två olika grupper. Det sker på en grund som helt saknar relevans.
              Den heterosexuella kärnfamiljen med mamma, pappa och barn är normen,
              trots att vi som lagstiftare vet att det finns många olika typer
              av familjebildningar. Därför måste äktenskapsbalken göras om så
              att den blir könsneutral.
            </seg>
            <seg n="fbda7bd4">
              Vänsterpartiet vill att vigselrätten plockas bort från kyrkan
              och andra trossamfund. Den religiösa ceremonin ska skiljas från
              myndighetsutövningen, och vi kan slippa blanda ihop religion med
              juridik. På så sätt kan vi slippa hela diskussionen om att ett
              könsneutralt äktenskap kommer att ge trossamfunden rätt att diskriminera
              samkönade par. Det är inte okej att stifta en lag som ger rätt
              till diskriminerande myndighetsutövning.
            </seg>
            <seg n="750d7aa9">
              Herr talman! Tillbaka till kärleken, som jag valde att inleda
              mitt anförande med. Är inte all kärlek lika mycket värd? Ska inte
              två människor som älskar varandra kunna visa det öppet? Ska inte
              alla frivilliga kärleksrelationer mellan två vuxna människor ha
              möjlighet till lika skydd och stöd från samhällets sida? Ska inte
              alla familjer och barn räknas?
            </seg>
            <seg n="b336f21a">
              Svaret är enkelt. Antingen skapar vi en lag som ger alla lika
              rätt att gifta sig eller så behåller vi ett modernt apartheidsystem
              som vi har i dag.
            </seg>
          </u>
          <note n="98064705">
            I detta anförande instämde Egon Frid och Marianne Berg (båda
            v).
          </note>
          <note n="c5a604df">
            Ajournering
          </note>
          <note n="70344916">
            Kammaren beslutade kl. 13.52 på förslag av förste vice talmannen
            att ajournera förhandlingarna till kl. 14.00 då frågestunden skulle
            börja.
          </note>
          <u who="liselotte_olsson_2a1f72" xml:id="i-f382e01bd371a4f7-0" n="8264318a" prev="i-65f01022c8e4b6c2-0">
            <seg n="ec99209d">
              Återupptagna förhandlingar
            </seg>
            <seg n="28ad125d">
              Gymnasieskolan
            </seg>
          </u>
          <note n="7a7d8292">
            Förhandlingarna återupptogs kl. 14.00.
          </note>
          <note n="2040091b">
            9 § Frågestund
          </note>
          <note n="50e5fa62">
            Anf. 29 TALMANNEN:
          </note>
          <note n="71577739">
            Följande statsråd kommer att delta i frågestunden: arbetsmarknadsminister
            Sven Otto Littorin, statsrådet Cristina Husmark Pehrsson, jordbruksminister
            Eskil Erlandsson, statsrådet Jan Björklund och statsrådet Cecilia
            Malmström. Arbetsmarknadsminister Sven Otto Littorin besvarar
            såväl allmänpolitiska frågor som frågor inom sitt eget ansvarsområde.
            Frågor till övriga statsråd förutsätts beröra deras ansvarsområden
            inom regeringen.
          </note>
          <note type="speaker" n="5f826463">
            Anf. 30 MARIE GRANLUND (s):
          </note>
          <u who="marie_granlund_4072fd" xml:id="i-6fff8e071f1c45d7-0" n="92c814cd">
            <seg n="b3e53ed6">
              Herr talman! Jag skulle vilja ställa en fråga till statsrådet
              Björklund. Det handlar om gymnasieskolan.
            </seg>
            <seg n="dd944a8e">
              En av de första åtgärder som den borgerliga regeringen gjorde
              var att stoppa den gymnasiereform som skulle träda i kraft i höst.
              Den skulle innebära en mycket förbättrad gymnasieskola och också
              en ny modern lärlingsutbildning. Detta har stoppats, och en hel
              generation ungdomar kommer att gå miste om en ny bra lärlingsutbildning.
            </seg>
            <seg n="3f8d8dcc">
              Min fråga gäller den nya gymnasieskolan som kommer och där det
              inte kommer att vara obligatoriskt med svenska, engelska och matte
              på de praktiska programmen. Statsrådet Björklund har sagt: Vi
              kommer att garantera att eleverna kan komplettera detta. Samtidigt
              gör man historiska nedskärningar på den kommunala vuxenutbildningen.
              Jag skulle vilja fråga statsrådet hur han ska garantera detta.
            </seg>
          </u>
          <note type="speaker" n="a96ccd50">
            Anf. 31 Statsrådet JAN BJÖRKLUND (fp):
          </note>
          <u who="jan_bjorklund_1c8dc8" xml:id="i-0d56f6d2385bb273-3" n="81c34dbc">
            <seg n="51feaf82">
              Herr talman! Frågan är lite lång för att jag ska kunna besvara
              den på en minut. Den berörde stora delar av svensk utbildningspolitik.
              Jag kan snäva in det till vad frågan handlar om: Hur garanterar
              man att en kommun ställer upp med vuxenutbildning om elever vill
              komplettera till högskolebehörighet? Svaret är att det är en bestämmelse
              som skrivs in i skollagen.
            </seg>
          </u>
          <note type="speaker" n="c50e1274">
            Anf. 32 MARIE GRANLUND (s):
          </note>
          <u who="marie_granlund_4072fd" xml:id="i-6fff8e071f1c45d7-1" n="92c814cd">
            <seg n="a3b9a2ac">
              Herr talman! Jag kan bara konstatera att det svaret inte förpliktar
              över huvud taget. Bland annat det borgerliga Helsingfors, som
              också har ett folkpartistiskt skolkommunalråd, drar nu ned drastiskt
              på den kommunala vuxenutbildningen.
            </seg>
            <seg n="f8146904">
              Det kommer att göra att det kommer att vara oerhört viktigt hur
              man väljer när man är 15 år. Det kommer inte att finnas möjligheter
              att sedan komplettera och gå vidare. Det är återvändsgrändens
              politik.
            </seg>
          </u>
          <note type="speaker" n="a626bf9b">
            Anf. 33 Statsrådet JAN BJÖRKLUND (fp):
          </note>
          <u who="jan_bjorklund_1c8dc8" xml:id="i-0d56f6d2385bb273-4" n="81c34dbc">
            <seg n="4bb057a3">
              Herr talman! Frågeställaren gör nu en rad påståenden om vad Gymnasiereform
              09 kommer att innebära. Frågeställaren verkar veta mer än vad
              jag vet om vad den kommer att innehålla i sina detaljer.
            </seg>
            <seg n="7496fd41">
              En sak är glasklar. Rätten att komplettera på komvux för den
              som har valt bort högskolebehörighetsgivande ämnen på gymnasiet
              kommer att ingå i Gymnasiereform 09. På samma sätt har man i dag
              rätt enligt skollagen att läsa in grundskoleutbildning inom ramen
              för komvux.
            </seg>
            <seg n="beab0861">
              Den rätten har man. Det finns ingen kommun som kan vägra det.
              På samma sätt ska kommunerna ha skyldighet att erbjuda högskolebehörighetskurser
              för dem som har valt bort dem under gymnasietiden. Det kommer
              att skrivas in i skollagen.
            </seg>
            <seg n="01932a06">
              Det är den garanti som ges. Vi har haft sådana garantier i skollagen
              på andra områden på skolområdet sedan 60-talet, och det har fungerat
              alldeles utmärkt. Det kommer naturligtvis att fungera här också.
            </seg>
          </u>
          <note n="f08ba188">
            Tidsplanen för EU:s konstitutionsfördrag
          </note>
          <note type="speaker" n="68cc359e">
            Anf. 34 WALBURGA HABSBURG DOUGLAS (m):
          </note>
          <u who="walburga_habsburg_douglas_bde0d8" xml:id="i-e12efee96d23b205-0" n="05ba59b9">
            <seg n="c0556609">
              Herr talman! Jag skulle gärna vilja fråga Europaministern, statsrådet
              Cecilia Malmström, följande.
            </seg>
            <seg n="61c1cff4">
              Som vi vet har EU-ordförandelandet Tysklands regering bestämt
              att skriva en Berlindeklaration som ska skapa en positiv europeisk
              vi-känsla och tala om Europas framgångshistoria. Men det tänker
              också återuppta förhandlingarna om EU:s konstitutionsfördrag.
            </seg>
            <seg n="94073963">
              Hur ser det ut med de svenska föreställningarna om en tidsplan
              för detta dokument? Vad ska Sverige föreslå i förhandlingarna
              om när konstitutionsfördraget ska träda i kraft? Det finns tyvärr
              krafter inom EU som vill bromsa en vidareutvidgning av den europeiska
              unionen tills det nya fördraget är klart.
            </seg>
            <seg n="64f792b0">
              Det är angeläget för oss här i Sverige, som har utvidgningen
              som en av våra utrikespolitiska huvudfrågor, som inte minst blev
              tydligt här i går i den utrikespolitiska deklarationen, att ha
              klara tidsramar för oss själva när vi nu går in i förhandlingarna.
            </seg>
          </u>
          <note type="speaker" n="ed495344">
            Anf. 35 Statsrådet CECILIA MALMSTRÖM (fp):
          </note>
          <u who="louise_malmstrom_6cf5be" xml:id="i-c3ad9063008fa35f-0" n="eb714b3e">
            <seg n="0c27ecda">
              Herr talman! Tack för frågan. Det är riktigt att det tyska ordförandeskapet
              förbereder bland annat två saker.
            </seg>
            <seg n="b147780f">
              Det är först Berlindeklarationen, som är ett högtidlighållande
              av 50 år sedan Romfördraget. Det kommer att vara en mycket kort
              deklaration som berättar om vad EU har åstadkommit, EU:s värden
              och några viktiga utmaningar. Det kommer att vara ett mycket kort
              politiskt dokument.
            </seg>
            <seg n="c6f9e59e">
              Parallellt med detta, men egentligen i två skilda processer,
              förbereder man också att tina upp det konstitutionella fördraget.
              Vi stöder naturligtvis detta arbete och kommer på alla sätt att
              försöka medverka till en positiv lösning. Precis som frågeställaren
              säger finns det många hinder.
            </seg>
            <seg n="4a0975bf">
              Den svenska linjen har varit att vi gärna ser att ett förslag
              ligger nära det förslag som vi har godkänt, i varje fall alla
              regeringar, och att man undviker att riva upp den institutionella
              balansen, som är ganska känslig i detta.
            </seg>
            <seg n="3fcb4efd">
              Tidtabellen är avhängig utvecklingen i en del medlemsländer.
              Vi skulle tycka att det vore bra om frågan är löst till Europaparlamentsvalet
              år 2009. Det gör vi av en mängd skäl, och bland annat dem som
              frågeställaren nämner. Det gör vi också för att parlamentet och
              den nya kommissionen ska veta vilka villkor och kompetenser som
              gäller för deras maktutövande och funktionssätt.
            </seg>
          </u>
          <note type="speaker" n="6a1c8d71">
            Anf. 36 WALBURGA HABSBURG DOUGLAS (m):
          </note>
          <u who="walburga_habsburg_douglas_bde0d8" xml:id="i-e12efee96d23b205-1" n="05ba59b9">
            <seg n="b5868b11">
              Herr talman! Jag vill tacka statsrådet för svaret.
            </seg>
            <seg n="a9fdc703">
              Hur blir det till exempel med Kroatien, som är ett särskilt fall?
              Det har egentligen redan uppfyllt alla krav. Vi har nu sett att
              acceptansen för EU redan har gått ned inom den folkliga opinionen
              i Kroatien när förhandlingarna drar ut så långt på tiden.
            </seg>
            <seg n="2a9c6a41">
              Tror statsrådet att det kan finnas en möjlighet att kanske göra
              en särskild extra väg för Kroatiens medlemskap i EU?
            </seg>
          </u>
          <note type="speaker" n="4668e64d">
            Anf. 37 Statsrådet CECILIA MALMSTRÖM (fp):
          </note>
          <u who="louise_malmstrom_6cf5be" xml:id="i-c3ad9063008fa35f-1" n="eb714b3e">
            <seg n="89541754">
              Herr talman! Vissa länder använder konstitutionen som ett sätt
              att bromsa utvidgningen. Rent formellt är det svårt att utvidga
              om vi inte gör förändringar i det nuvarande Nicefördraget. Så
              är det.
            </seg>
            <seg n="55abb776">
              Jag tror dock att för just Kroatien skulle man kunna lösa det
              bilateralt i dess anslutningsförhandlingar. Även om Kroatien just
              nu gör jätteambitiösa försök är det osannolikt att man skulle
              kunna bli klar med ett anslutningsfördrag före år 2009.
            </seg>
            <seg n="89576534">
              Låt oss därför hoppas att frågan av flera skäl är löst till dess.
            </seg>
            <seg n="74174431">
              Kulturarbetarnas ekonomiska situation
            </seg>
          </u>
          <note type="speaker" n="752ce50e">
            Anf. 38 ANNE LUDVIGSSON (s):
          </note>
          <u who="anne_ludvigsson_89c2d2" xml:id="i-19eaa8cde2518759-0" n="c306db55">
            <seg n="7c7eabdb">
              Herr talman! Min fråga går till arbetsmarknadsminister Sven Otto
              Littorin. Kulturarbetarna har en alldeles speciell situation på
              arbetsmarknaden, där vi ytterst har tillsvidareanställningar.
            </seg>
            <seg n="3ee07ee3">
              Kulturarbetarnas situation kommer med den nya moderatledda regeringens
              förslag om a-kassan att försämras. Försämringen träder i kraft
              den 1 mars. Jag ser allvarligt på deras situation.
            </seg>
            <seg n="3d81639c">
              Regeringen har dock lovat att komma med kompensatoriska åtgärder
              för att förbättra den ekonomiska och sociala tryggheten. Därför
              undrar jag nu: Har det arbetat påbörjats? När kan Sveriges kulturutövare
              få besked?
            </seg>
          </u>
          <note type="speaker" n="60f70867">
            Anf. 39 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-0d56f6d2385bb273-5" n="4b9aba25">
            <seg n="55ce2e69">
              Herr talman! Anne Ludvigsson ställer frågan om kulturarbetarnas
              ekonomiska situation delvis men förmodligen inte enbart mot bakgrund
              av a-kasseförändringarna.
            </seg>
            <seg n="0dc4dc5e">
              Min utgångspunkt är den att arbetslöshetsförsäkringen i dag omfattar
              ungefär 3,8 miljoner inkomsttagare. Vi har någonstans uppemot
              11 00012 000 personer som finns i a-kassan för kulturarbetare.
            </seg>
            <seg n="8e379fe8">
              Jag är helt medveten om det som Anne Ludvigsson tar upp. Det
              är många kulturarbetare som befinner sig i en anställningssituation
              och en anställningsform som inte riktigt är att jämföra med en
              reguljär anställning på ett annat område.
            </seg>
            <seg n="20afce31">
              Min utgångspunkt är att a-kassan inte kan lösa alla problem.
              Vi måste ha en generell arbetslöshetsförsäkring som klarar av
              att hantera alla de utmaningar som följer därav.
            </seg>
            <seg n="68e3b1e9">
              Däremot är vi, som jag har flaggat för tidigare, väl medvetna
              om denna utmaning. Jag vet att man i Kulturdepartementet nu arbetar
              intensivt med att titta över både konsekvenserna och alternativen
              ungefär på det sätt som Anne Ludvigsson efterlyser.
            </seg>
          </u>
          <note type="speaker" n="ed3a15e4">
            Anf. 40 ANNE LUDVIGSSON (s):
          </note>
          <u who="anne_ludvigsson_89c2d2" xml:id="i-19eaa8cde2518759-1" n="c306db55">
            <seg n="519dd58d">
              Herr talman! Kulturarbetarnas situation är sådan att de inte
              klarar sig utan stöd mellan de jobb de får, och där är vi tydligen
              överens.
            </seg>
            <seg n="2c2bf069">
              Eftersom försämringarna beslutats gemensamt av regeringen förutsätter
              jag också att berörd arbetsmarknadsminister tar ansvar också för
              villkoren för kulturarbetarna på den svenska arbetsmarknaden.
            </seg>
            <seg n="24abe4be">
              Jag återkommer till min fråga. När kan kulturarbetarna få besked
              om och konkreta förslag på hur det här ska lösas?
            </seg>
          </u>
          <note type="speaker" n="fd24814a">
            Anf. 41 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-0d56f6d2385bb273-6" n="4b9aba25">
            <seg n="6c1befb7">
              Herr talman! Delvis är det här en fråga om att man ofta har andra
              typer av anställningsförhållanden bland kulturarbetare än man
              har i andra branscher, som jag nämnde. Min utgångspunkt är att
              a-kassan inte kan hantera alla problem här i världen. Det är inte
              tänkt så att a-kassan ska hantera sådant som rimligen borde hanteras
              inom ramen för kulturbudgeten.
            </seg>
            <seg n="cb3e7234">
              Däremot vet jag att man i Kulturdepartementet nu arbetar intensivt
              med den här frågan. Jag utgår ifrån att man kommer att återrapportera
              till omvärlden och även till riksdagen när man har avslutat det
              arbetet. Jag är inte helt säker på vilken tidshorisont man arbetar
              efter men ju förr, desto bättre, naturligtvis.
            </seg>
          </u>
          <note n="739d09eb">
            Reglerna för förtroendeuppdrag vid långtidssjukskrivning
          </note>
          <note type="speaker" n="c045fd90">
            Anf. 42 KERSTIN HERMANSSON (c):
          </note>
          <u who="unknown" xml:id="i-0d56f6d2385bb273-7" n="4b9aba25">
            <seg n="0df72169">
              Herr talman! Jag har en fråga till statsrådet Cristina Husmark
              Pehrsson.
            </seg>
            <seg n="43b46ed8">
              Vi har i Sverige alltför många personer som är långtidssjukskrivna
              eller sjukbidragstagare. Många av dem vill verkligen komma tillbaka
              till arbetslivet. Några av mina vänner som av olika orsaker inte
              kan förvärvsarbeta fullt ut är också fritidspolitiker och har
              förtroendeuppdrag av olika slag. Nu säger de så här till mig:
              Kerstin, vi vill gärna vara med på de politiska möten och sammanträden
              som vi har i byggnadsnämnden eller kommunfullmäktige. Men tyvärr
              är det inte möjligt enligt Försäkringskassan! De kan med nuvarande
              regler inte medverka mer än i begränsad omfattning.
            </seg>
            <seg n="1bc41ebf">
              Min fråga till socialförsäkringsminister Cristina Husmark Pehrsson
              är: Finns det en möjlighet att se över nuvarande regler så att
              personer som är sjukskrivna eller sjukbidragstagare får bättre
              möjlighet att vara med på arvoderade möten utan att för den sakens
              skull behöva förlora ersättningen?
            </seg>
          </u>
          <note type="speaker" n="b559b90a">
            Anf. 43 Statsrådet CRISTINA HUSMARK PEHRSSON (m):
          </note>
          <u who="cristina_husmark_pehrsson_de719d" xml:id="i-8df69c4ab20cc891-0" n="cbf1e77f">
            <seg n="0732af25">
              Herr talman! Jag kan instämma med Kerstin Hermansson när det
              gäller att det finns alldeles för många som är långtidssjukskrivna.
              Man har tittat på arbetsoförmågan snarare än på arbetsförmågan
              hos många.
            </seg>
            <seg n="332c078f">
              Det är många som har en sjuk- eller aktivitetsersättning som
              är långtidssjukskrivna och som även har förtroendeuppdrag eller
              vill arbeta inom den ideella sektorn och så vidare. Då måste man
              ändå erkänna att de har en viss arbetsförmåga. Ett förtroendeuppdrag
              innebär ju ändå att man ska sitta och läsa in sig. Man ska ta
              kontakter och man ska göra studiebesök för att aktivt kunna använda
              sitt förtroendeuppdrag.
            </seg>
            <seg n="4bd9b88a">
              Problemet är alltså snarare att man får börja titta på arbetsförmågan
              i stället. I dag har vi en arbetsmarknad och en sysselsättning
              som också välkomnar många som har varit i utanförskap tillbaka
              till arbetslivet igen.
            </seg>
          </u>
          <note type="speaker" n="9df04833">
            Anf. 44 KERSTIN HERMANSSON (c):
          </note>
          <u who="unknown" xml:id="i-0d56f6d2385bb273-8" n="4b9aba25">
            <seg n="22ba347a">
              Herr talman! Tack för svaret! Jag vet att den nya regeringen
              verkligen vill att fler ska komma tillbaka till arbete. Vi pratar
              om jobblinje och så vidare.
            </seg>
            <seg n="ed9810ea">
              Men nu gäller det just de här personerna som är sjukskrivna och
              gärna vill vara med i samhällsdebatten men delvis står utanför
              den därför att de inte tycker att de kan delta i tillräckligt
              stor omfattning. Om de skulle kunna delta mer i sitt förtroendeuppdrag
              och i nämnder och styrelser så vore det en viktig rehabiliteringsinsats,
              vilket också kommer att göra att de fortare kommer tillbaka till
              sitt arbete.
            </seg>
            <seg n="06a0ffb0">
              Jag tror att det vore klokt om man kunde se över reglerna så
              att de här personerna känner att de har en mer meningsfull tillvaro
              och att de kan delta i samhällsdebatten.
            </seg>
            <seg n="1058d26d">
              Frågan är om statsrådet delar synen i det som jag säger. Eller
              vad vill regeringen göra i denna fråga?
            </seg>
          </u>
          <note type="speaker" n="08875eb8">
            Anf. 45 Statsrådet CRISTINA HUSMARK PEHRSSON (m):
          </note>
          <u who="cristina_husmark_pehrsson_de719d" xml:id="i-8df69c4ab20cc891-1" n="cbf1e77f">
            <seg n="ea147455">
              Herr talman! Problemet med utanförskap och att många har kommit
              ut i en sjuk- och aktivitetsersättning handlar om att de inte
              tidigare har fått vård i tid. De har inte fått rehabilitering.
              Det kanske har varit ett alltför dåligt samtal mellan arbetsförmedlingen
              och försäkringskassorna. Sjukskrivningstiden har varit alldeles
              för lång och för passiv. Regeringen vidtar nu en mängd åtgärder
              när det gäller detta.
            </seg>
            <seg n="b8771609">
              När det gäller hur man bedömer de enskilda och deras möjligheter
              till arbetsförmåga eller arbetsoförmåga har jag ingen möjlighet
              att sätta mig över Försäkringskassans bedömningar. Men jag kan
              i alla fall lova Kerstin Hermansson att jag från mitt håll gör
              allt för att de som har en arbetsförmåga ska få stöd och hjälp
              att komma tillbaka och därmed också kunna ta de förtroendeuppdrag
              som även de kräver en viss arbetsförmåga.
            </seg>
            <seg n="00193019">
              Vi kommer att skriva direktiv till en utredning. Jag kan inte
              säga om de här diskussionerna kommer att finnas med där. Men många
              åtgärder behövs för att folk ska få komma tillbaka igen till arbetslivet
              och till sina uppdrag.
            </seg>
            <seg n="6c60a527">
              Presstödet
            </seg>
          </u>
          <note type="speaker" n="776e2e71">
            Anf. 46 SIV HOLMA (v):
          </note>
          <u who="siv_holma_28bf5d" xml:id="i-1c8f3a75e9b5269e-0" n="1ce0e83f">
            <seg n="a89fa050">
              Herr talman! Jag vill ställa en övergripande fråga till statsrådet
              Littorin som handlar om demokrati och yttrandefrihet för de nationella
              minoriteterna.
            </seg>
            <seg n="87be807b">
              Vi är många som undrar vad det är som gäller i frågan om presstödet.
              Å ena sidan går kulturministern ut och säger att vi ska ha kvar
              stödet, å andra sidan går en annan minister ut och säger att det
              ska fasas ut under en treårsperiod. Vem ska man tro på?
            </seg>
            <seg n="15d5c3e4">
              Jag vill särskilt peka på betydelsen av presstödet utifrån ett
              nationellt minoritetspolitiskt perspektiv.
            </seg>
            <seg n="574aa994">
              Låt mig ta tidningen Haparandabladet som ett exempel. Det är
              en trespråkig tidning som har material på svenska, finska och
              meänkieli. Om presstödet avskaffas slår man undan de ekonomiska
              förutsättningarna för denna tidning att skriva på de nationella
              minoritetsspråken.
            </seg>
            <seg n="3d3a126b">
              Kan statsrådet ge ett besked om vad som gäller? Kommer vi att
              ha ett presstöd tills vidare eller försvinner det efter tre år?
            </seg>
          </u>
          <note type="speaker" n="ae8d2ed9">
            Anf. 47 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-0d56f6d2385bb273-9" n="4b9aba25">
            <seg n="d948bcfc">
              Herr talman! Låt mig säga så här: Det pågår ett arbete med att
              se över hur presstödet är utformat och hur det ska se ut.
            </seg>
            <seg n="7d55b0c8">
              Generellt sett är vi i regeringen positiva till presstödet som
              sådant. Däremot vet jag att det också finns en del tveksamheter,
              påpekanden eller synpunkter som kan inkomma från till exempel
              EU-kommissionen när det gäller neutralitet på olika sätt.
            </seg>
            <seg n="79439f14">
              Jag kan, ärligt talat, inte mer om beredningsläget i denna fråga
              i dagsläget. Jag ber Siv Holma att återkomma när det finns ett
              statsråd som har kunskap om beredningsläget i denna fråga, något
              som jag tyvärr inte besitter.
            </seg>
          </u>
          <note type="speaker" n="dd0b6425">
            Anf. 48 SIV HOLMA (v):
          </note>
          <u who="siv_holma_28bf5d" xml:id="i-1c8f3a75e9b5269e-1" n="1ce0e83f">
            <seg n="2a9a48e9">
              Herr talman! Jag får väl tacka för icke-svaret.
            </seg>
            <seg n="43173856">
              Jag vill bara poängtera ytterligare en gång att redan den fördröjning
              av presstödet som alliansregeringen skapade genom att lägga frågan
              på is med vad jag tycker en vag hänvisning till EU har förorsakat
              problem.
            </seg>
            <seg n="8fbcd0ae">
              Jag ställer ändå frågan: När kan vi förvänta oss att få ett besked
              om när beredningen är klar?
            </seg>
          </u>
          <note type="speaker" n="597dad1b">
            Anf. 49 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-0d56f6d2385bb273-10" n="4b9aba25">
            <seg n="1a88c3c2">
              Herr talman! Tyvärr, Siv Holma, jag vet inte. Jag är hemskt ledsen.
              Jag kan bara böja mitt huvud i skam över detta eftersom jag inte
              känner till beredningsläget i frågan. Jag ber om ursäkt för det.
              Jag borde förmodligen ha vetat det, men tyvärr gör jag inte det.
            </seg>
            <seg n="63c2190e">
              Åtgärder mot svartfiske
            </seg>
          </u>
          <note type="speaker" n="f757ff0a">
            Anf. 50 ULF HOLM (mp):
          </note>
          <u who="ulf_holm_74ae2f" xml:id="i-50e03fa5a082e023-2" n="6df5164d">
            <seg n="43969141">
              Herr talman! Min fråga gäller svartfiske och riktar sig då naturligtvis
              till fiskeriminister Eskil Erlandsson.
            </seg>
            <seg n="9853bed1">
              Det är väl ingen hemlighet att vi från Miljöpartiet ofta har
              lyft fram frågan om att vi ser ett stort problem i att man håller
              på att fiska ut, vilket leder till att fisken helt enkelt försvinner,
              bland annat i Östersjön. Det har varit väldiga diskussioner om
              kvotsystem och om hur mycket man ska få fiska upp och så vidare.
              Jag anser att Sverige tyvärr har förlorat i den striden och att
              vi fiskar upp för mycket.
            </seg>
            <seg n="601155a7">
              Det andra problemet med fisket gäller svartfisket, det vill säga
              det som inte är reglerat. Det förbereds nu en rapport från EU-kommissionen
              som tyvärr även pekar på att Sverige är skyldigt till att inte
              ha kontroll över svartfisket. Tidigare har vi oftast trott att
              det gäller Polen, Danmark och andra länder, men även Sverige är
              tydligen skyldigt.
            </seg>
            <seg n="d1c57bff">
              Min fråga är helt enkelt: Vilka åtgärder avser jordbruksministern
              att vidta för att få bort svartfisket?
            </seg>
          </u>
          <note type="speaker" n="04ad2410">
            Anf. 51 Jordbruksminister ESKIL ERLANDSSON (c):
          </note>
          <u who="eskil_erlandsson_477821" xml:id="i-e9e4ef7fb7808c6c-0" n="0cafe3e3">
            <seg n="b795a17b">
              Herr talman! Det är angeläget att fisket rapporteras på ett korrekt
              och likartat sätt så att vi kan följa de kvoter och de ansträngningar
              att ta upp fisk som görs i olika länder. Det ska ske på ett lika
              och rättvist sätt, annars är det meningslöst att ha det system
              som vi har haft under ganska lång tid.
            </seg>
            <seg n="ec75e2ec">
              Av det skälet talar jag med mina motsvarigheter i omkringliggande
              länder så att vi ska få en samsyn kring de här frågorna. Det handlar
              om att vidta åtgärder när det gäller landningskontroller, användning
              av elektroniska hjälpmedel och ett likartat sanktionssystem för
              den som inte följer systemet. Det handlar också om att kunna införa
              system som gör att vi kan spåra fiskens härkomst så att vi vet
              varifrån den kommer. Vi tittar också över möjligheten att gemensamt
              förstärka kontrollen så att den blir lika bra i alla delar av
              det område som vi nu pratar om.
            </seg>
          </u>
          <note type="speaker" n="15b0f61f">
            Anf. 52 ULF HOLM (mp):
          </note>
          <u who="ulf_holm_74ae2f" xml:id="i-50e03fa5a082e023-3" n="6df5164d">
            <seg n="9d06eedc">
              Herr talman! Det lät ungefär som den tidigare socialdemokratiska
              ministern. Vi ska prata och vi ska lyssna. Vi ska kanske prata
              med de andra i EU.
            </seg>
            <seg n="5cbef339">
              Det vi saknar är konkreta åtgärder. Det handlar inte bara om
              att säga att andra länder ska göra någonting. Vilka konkreta åtgärder
              avser jordbruksministern att vidta i Sverige? Sverige kanske kan
              gå före och visa att vi har hittat ett system som är användbart.
              Vi kanske kan visa hur det ska kunna kontrolleras bättre i praktiken.
            </seg>
            <seg n="681dc5be">
              En sak som visas i de här rapporterna är tydligen att så fort
              en inspektör följer med fiskeflotten fiskar man upp mycket mindre
              än vid de tillfällen när man inte har en inspektör med på fartyget.
              Det är oroväckande att det är på det sättet. Jag frågar fortfarande:
              Vilka konkreta åtgärder är på gång här i Sverige? När ska jordbruksministern
              ta upp det på nästa ministerrådsmöte för att där gemensamt komma
              överens om åtgärder?
            </seg>
          </u>
          <note type="speaker" n="03d08ed0">
            Anf. 53 Jordbruksminister ESKIL ERLANDSSON (c):
          </note>
          <u who="eskil_erlandsson_477821" xml:id="i-e9e4ef7fb7808c6c-1" n="0cafe3e3">
            <seg n="f2adda78">
              Herr talman! Jag har redan talat med kommissionären om den här
              problematiken. Jag har redan talat med mina motsvarigheter i omkringliggande
              länder för att vi gemensamt ska komma till rätta med de här problemen.
              Jag har också sett till att vi nu har överfört kontrollen från
              Kustbevakningen till Fiskeriverket. Jag tror att de har bättre
              förutsättningar att sköta detta.
            </seg>
            <seg n="af5700e4">
              Vi ska också se om det behövs ytterligare resurser. Vi ska gå
              före vad gäller att införa elektroniska hjälpmedel för att kunna
              fullgöra vår kontrollskyldighet som jag nämnde i mitt tidigare
              anförande. Det är några åtgärder som jag med kraft har tagit tag
              i därför att det är så viktigt att vi sköter den här verksamheten
              korrekt och återställer möjligheterna att fiska på bra sätt i
              vårt östra hav.
            </seg>
            <seg n="4e8dff06">
              Åtgärder mot mobbning i skolan
            </seg>
          </u>
          <note type="speaker" n="490d7874">
            Anf. 54 MONICA GREEN (s):
          </note>
          <u who="monica_green_0b84cd" xml:id="i-749d4c0d18499a4e-0" n="9a007550">
            <seg n="66905503">
              Herr talman! I går presenterade Bris, Barnens rätt i samhället,
              en rapport tillsammans med riksdagens tvärpolitiska barngrupp
              här i riksdagen. Det är till viss del en dyster bild av hur barn
              blir utsatta. Det kan handla om att de har det jobbigt hemma,
              men de kan också bli utsatta i skolan. Antingen blir man mobbare
              själv eller också blir man utsatt för mobbning. Det finns också
              flickor som skär sig själva, det vill säga destruktivt beteende.
            </seg>
            <seg n="123fde58">
              I samband med detta presenterade också Ingela Thalén en artikel
              i en av tidningarna där hon krävde mer resurser. Som ett svar
              på det har regeringen i dag berättat att man satsar 40 miljoner
              mot mobbning, och det välkomnar jag att den borgerliga regeringen
              vill göra. När man sedan tittar mer på vad ni ska göra handlar
              det mer om att ni ska forska på det här området och att ni ska
              ge riktlinjer. Men det finns väldigt många skolor som redan i
              dag har många goda exempel som de skulle vilja sprida.
            </seg>
            <seg n="2f22945f">
              Min fråga till skolministern är: Tänk om det visar sig att det
              är sådana skolor som har elevdemokrati och där man ser och hör
              barnen på tidigt stadium. Är skolministern då beredd att satsa
              just på sådana åtgärder, det vill säga mer inflytande för eleverna
              och fler förebyggande åtgärder?
            </seg>
          </u>
          <note type="speaker" n="acc95d65">
            Anf. 55 Statsrådet JAN BJÖRKLUND (fp):
          </note>
          <u who="jan_bjorklund_1c8dc8" xml:id="i-0d56f6d2385bb273-11" n="81c34dbc">
            <seg n="eab1839e">
              Herr talman! Tack för frågan i ett väldigt viktigt ämne. Inga
              barn ska behöva vara rädda för att gå till skolan. Det är fruktansvärt
              när man tar del av berättelser om barn som kräks varje morgon
              därför att de är livrädda för att gå dit därför att andra elever
              i skolan trakasserar och kränker dem dagligen. Man blir bestört.
            </seg>
            <seg n="3e8f42d0">
              En av våra högsta prioriteringar är att bekämpa mobbningen i
              skolan. Dit hör till exempel, för att ta ett par åtgärder, att
              vi ändrar lagstiftningen så att det ska vara möjligt att flytta
              en mobbare när det har gått så långt för att kunna splittra ett
              gäng som utövar mobbning mot andra elever.
            </seg>
            <seg n="7301b344">
              Det som vi presenterar i dag innebär att vi satsar väldigt mycket
              mer pengar, mer pengar än vad någon regering i Sverige någonsin
              har satsat, på att sprida och fortbilda Sveriges lärare och rektorer
              i fungerande metoder för att förebygga mobbning. Det allra bästa
              är trots allt att det inte uppstår mobbning över huvud taget.
            </seg>
            <seg n="476df41d">
              I det arbetet arbetar vi fullständigt fördomsfritt. Skolutvecklingsmyndigheten
              får nu i uppdrag att titta på vilka metoder som finns och vilka
              som fungerar. Jag tror faktiskt att det ibland kan vara så att
              en del skolor jobbar med metoder som inte alls fungerar. Alla
              har nog en metod, men detta är inte tillräckligt utvärderat. Syftet
              är att minska mobbningen i svensk skola.
            </seg>
          </u>
          <note type="speaker" n="0fadc570">
            Anf. 56 MONICA GREEN (s):
          </note>
          <u who="monica_green_0b84cd" xml:id="i-749d4c0d18499a4e-1" n="9a007550">
            <seg n="0dc87d4c">
              Herr talman! Vi är överens om att man ska motverka mobbning.
              Det som var slående i går när vi hade det här seminariet var att
              elevorganisationerna sade att det finns jättemånga bra skolor
              i Sverige och det beror på att elevdemokratin får råda där. Där
              får eleverna ett större ansvar. Det finns vuxna som ger dem större
              ansvar. Så sade elevorganisationerna i går.
            </seg>
            <seg n="4747fe9c">
              Jag tycker att det går lite stick i stäv med skolministerns uppfattning.
              Han har hittills, vad jag har sett i alla fall, bara pläderat
              för, vad man kan tycka i alla fall, hårdare bestraffning. Man
              tar till sådant i stället för att gå på djupet med bakgrunden
              till varför barn antingen blir utsatta för eller själva utsätter
              andra för mobbning.
            </seg>
            <seg n="6fe4c8b8">
              Elevorganisationerna påstår, och jag tror att de har rätt, att
              det fungerar bra där elever själva får växa och där vuxna ser
              dem och tillåter det. Jag hoppas att, om den utredning som ni
              tillsätter visar att det fungerar bra på dessa skolor, ni också
              ger resurser till andra skolor att jobba på det sättet.
            </seg>
          </u>
          <note type="speaker" n="05bd7ad2">
            Anf. 57 Statsrådet JAN BJÖRKLUND (fp):
          </note>
          <u who="jan_bjorklund_1c8dc8" xml:id="i-0d56f6d2385bb273-12" n="81c34dbc">
            <seg n="2ec8114f">
              Herr talman! Jag har jobbat med skolpolitiska frågeställningar
              i 15 år. Vi har pratat mycket om mobbning under de här åren. Ett
              problem är att det finns väldigt mycket tyckande från alla, och
              jag utesluter inte att jag själv har tyckt en hel del också, men
              det finns inte vetenskapligt dokumenterat och utvärderat vilka
              metoder som fungerar när det gäller att förebygga mobbning.
            </seg>
            <seg n="2dd76678">
              Nästan alla skolor i Sverige har en mobbningsplan. Man måste
              ju ha det enligt lagen, och nästan alla följer nog det. Men vad
              står det i den? Vad är det för metoder och strategier man har?
              Och hur jobbar man i praktiken? Det är det centrala, inte själva
              papperet. Här är det väldigt skiftande. Man har väldigt många
              modeller och teorier och överallt. Vårt arbete går ut på att gå
              igenom var de framgångsrika metoderna finns och sprida kunskap
              om dem. Jag hade varit glad om vi inte hade behövt göra detta
              nu, utan att det hade varit gjort för länge sedan, men nu gör
              vi det.
            </seg>
            <seg n="66077abc">
              Produktion av etanol från skog
            </seg>
          </u>
          <note type="speaker" n="d2c64eb9">
            Anf. 58 IRENE OSKARSSON (kd):
          </note>
          <u who="christina_oskarsson_878bdc" xml:id="i-77b65e7ed6cfa2e7-0" n="73e80ddc">
            <seg n="bdba463f">
              Herr talman! Jag har en fråga till jordbruksminister Eskil Erlandsson.
              För några veckor sedan hade ministern tillsammans med två kolleger,
              miljöministern och handelsministern, en debattartikel införd i
              Dagens Industri som talade om att EU nu bör upphäva tullarna på
              etanol med hänvisning till att vi i dag har en etanolindustri
              som kan stå på egna ben. Det är en ståndpunkt som jag känner sympati
              för.
            </seg>
            <seg n="b0e89e7b">
              Men jag skulle ändå vilja fråga jordbruksministern hur han utifrån
              detta ser på statens roll när det gäller att stödja utvecklingen
              av etanolproduktion från skogen. Det är en produktion som inte
              har en teknik som är fullt utvecklad för att kunna producera.
              På jordbruksområdet är det annorlunda. Det kunde vi också ta del
              av häromdagen.
            </seg>
            <seg n="29ee7128">
              Jag vet också att det går en gränslinje mellan jordbruksministerns
              och näringsministerns ansvar vad gäller skogen, men då ministern
              uttalar sig om tullarna på etanol berör det i högsta grad även
              skogen och möjligheterna att få fram en väl fungerande teknik
              för att utvinna etanol och lignin, inte minst ur grot.
            </seg>
            <seg n="1c1d99ab">
              Alltså: Hur ser ministern på statens roll för att stödja utveckling
              och forskning kring etanolproduktion ur skogen?
            </seg>
          </u>
          <note type="speaker" n="f173dced">
            Anf. 59 Jordbruksminister ESKIL ERLANDSSON (c):
          </note>
          <u who="eskil_erlandsson_477821" xml:id="i-e9e4ef7fb7808c6c-2" n="0cafe3e3">
            <seg n="4c599945">
              Herr talman! Låt oss först slå fast och vara överens om att Sverige
              behöver en egen etanolproduktion. Vi behöver det för att vi ska
              hjälpa till i det klimatarbete som är så viktigt och så att vi
              uppnår de miljömål som vi är överens om.
            </seg>
            <seg n="579912fc">
              Man kan konstatera att svensk energipolitik under lång tid har
              fokuserat på teknikneutralitet, det vill säga statsmakterna sätter
              upp ramar för utveckling, i möjligaste mån utan att peka ut något
              särskilt energislag eller sätt att ta fram det energislaget. Det
              har varit och ska vara en av grundpelarna för det framgångsrika
              svenska konceptet. Det betyder i klartext att vi från statens
              och samhällets sida ska fortsätta att stötta forskning och utveckling
              av olika typer av verksamheter som vi tror har en potential i
              vårt land. Sedan är det upp till industrin att också hjälpa till
              och ta vara på de möjligheter som denna forskning och utveckling
              ger.
            </seg>
            <seg n="05eae5e5">
              Jag bedömer att vi har en stor möjlighet att från det som skogen
              producerar ta fram sprit att använda som drivmedel. Hur mycket
              detta är kommer vi att få svar på i en utredning som har fått
              förlängd tid till den 30 april för att ta fram sina resultat för
              att se vilka möjligheter vi har att producera råvara i vårt land.
            </seg>
          </u>
          <note type="speaker" n="528f62ca">
            Anf. 60 IRENE OSKARSSON (kd):
          </note>
          <u who="christina_oskarsson_878bdc" xml:id="i-77b65e7ed6cfa2e7-1" n="73e80ddc">
            <seg n="9b47c21b">
              Herr talman! Jag tycker att det är glädjande med det som jordbruksministern
              nu tillkännager. Jag tycker också att det är viktigt att vi lägger
              på minnet att det är en teknikneutral verksamhet. Men det finns
              behov av forskning och utveckling på det här området, där vi har
              en potential, där vi finns mitt i. Vi som lever jag kan säga vi
              och tror att ministern håller med mig i det bälte som har drabbats
              av både Gudrun och Per vet vilken naturresurs vi har där att utveckla.
            </seg>
          </u>
          <note type="speaker" n="b07caf2b">
            Anf. 61 Jordbruksminister ESKIL ERLANDSSON (c):
          </note>
          <u who="eskil_erlandsson_477821" xml:id="i-e9e4ef7fb7808c6c-3" n="0cafe3e3">
            <seg n="2de605e9">
              Herr talman! Vi är överens om att det behövs fortsatta samhällsinsatser
              på forsknings- och utvecklingsområdet vad gäller att få fram ytterligare
              möjligheter i energisammanhang och vad gäller speciellt den förnybara
              energin. Stora forskningsprojekt är i gång, ska fullföljas och
              slutföras. Vi har tre fullskaleprojekt, kan vi nog kalla dem,
              som staten är djupt inblandad i. Vi har ett i Värnamo, ett i Örnsköldsvik
              och ett i Piteå. Det är viktigt att vi fullföljer de möjligheter
              som vi har på de här ställena så att vi kommersiellt kan tillvarata
              den nyttighet som vårt land producerar och använda även det som
              skogen ger i det sammanhanget.
            </seg>
            <seg n="9dc31e4e">
              Sjukförsäkringen
            </seg>
          </u>
          <note type="speaker" n="c6bd7938">
            Anf. 62 TOBIAS KRANTZ (fp):
          </note>
          <u who="tobias_krantz_7ba907" xml:id="i-1558b3b4b5891cb5-0" n="d2a3bcd4">
            <seg n="201a2804">
              Herr talman! 731 miljarder kronor, en fjärdedel av den svenska
              bruttonationalprodukten så stor är det allmännas skuld till landets
              förtidspensionärer. Det har en rapport som kom från Socialförsäkringsutredningen
              nyligen konstaterat. Huvuddelen av detta och huvuddelen av ökningen
              står de unga för. Det är de unga som i allt större utsträckning
              blir förtidspensionerade eller uppbär sjuk- och aktivitetsersättning.
              Det leder naturligtvis till att vi har stora kostnader för det
              allmänna. Vi måste betala på ett eller annat sätt. Men allra viktigast
              är förstås de mänskliga lidanden och kostnader som detta för med
              sig, den stora utslagning som sker.
            </seg>
            <seg n="04e64c39">
              Det är inte svårt att konstatera att det svenska socialförsäkringssystemet
              och kanske framför allt den svenska sjukförsäkringen är i djup
              kris och i desperat behov av reformer. Jag skulle vilja fråga
              statsrådet Cristina Husmark Pehrsson vilken bedömning hon gör
              av möjligheten att under innevarande mandatperiod påbörja ett
              arbete med att kraftigt reformera den svenska sjukförsäkringen.
            </seg>
          </u>
          <note type="speaker" n="338cee78">
            Anf. 63 Statsrådet CRISTINA HUSMARK PEHRSSON (m):
          </note>
          <u who="cristina_husmark_pehrsson_de719d" xml:id="i-8df69c4ab20cc891-2" n="cbf1e77f">
            <seg n="f622f40d">
              Herr talman! Jag tackar så mycket för frågan. Det som Tobias
              Krantz tar upp här är mitt ansvar. Jag har en stark önskan, förhoppning
              och tro på att jag också ska kunna arbeta vidare och åstadkomma
              någonting som är bra för individen som har lämnats utanför. Många
              av dem är, som Tobias Krantz nämner här, ungdomar. Försäkringskassan
              har nu talat om att tio ungdomar om dagen får en aktivitetsersättning
              eller det som vi förut kallade förtidspension trots att de har
              varit inne på arbetsmarknaden. Det är psykisk ohälsa många gånger.
              Man har inte reagerat. De har inte fått stöd och hjälp. De har
              lämnats i utanförskap. Många av dessa ungdomar har också gått
              ut gymnasieskolan utan fullständiga betyg och har inte tillräckligt
              med sig i ryggsäcken för att klara en arbetsmarknad. Det är ytterst
              tragiskt hur de ungdomarna börjar sitt vuxna liv.
            </seg>
            <seg n="36802b53">
              Det är det som är min ingång. Det resulterar också i ett stort
              mått av kronor och i en skuld som vi ska betala till de unga förtidspensionerade,
              i synnerhet till dem. På alla sätt ska vi hjälpas åt. Jag och
              regeringen har också lagt fram ett stort antal förslag när det
              gäller aktiv sjukskrivningsprocess. Jag vet att socialministern
              har mycket pengar till vårdgarantin, till psykisk ohälsa. Skolan
              och skolministern satsar på sin del. Tillsammans tror jag att
              vi ska kunna hjälpa. Det handlar om den enskilda personen som
              lämnas i utanförskap och social isolering.
            </seg>
          </u>
          <note type="speaker" n="7e311492">
            Anf. 64 TOBIAS KRANTZ (fp):
          </note>
          <u who="tobias_krantz_7ba907" xml:id="i-1558b3b4b5891cb5-1" n="d2a3bcd4">
            <seg n="f81b7ba3">
              Herr talman! Jag ber att få tacka statsrådet för svaret och tacka
              för engagemanget i frågan också. Under de senaste 30 åren har
              antalet förtidspensionärer tredubblats, och det är en utveckling
              som vi måste ta på stort allvar.
            </seg>
            <seg n="bdcf2796">
              Från Folkpartiets sida har vi under lång tid drivit på för en
              kraftig reformering av den svenska sjukförsäkringen, i riktning
              att vi ska stärka arbetslinjen och det vi har pratat om mycket
              nu, att vi ska få in människor i arbetslivet. Människor ska inte
              vara i utanförskap. Vi ska också ha en försäkring som är trygg.
              Då handlar det både om att vi ska ha rimliga ersättningsnivåer
              och att alla ska omfattas av försäkringen så att vi sprider risker,
              så att de som har mindre risk att bli sjuka delar med sig till
              dem som har större risk att bli sjuka så att det finns en solidaritet
              inom systemet.
            </seg>
            <seg n="ffdc9d8b">
              Anna Hedborg har alldeles nyligen, i slutet av förra året, lämnat
              sin rapport. Nu ser vi fram emot att det ska bli en parlamentarisk
              utredning om detta, så vi kan genomföra de stora och viktiga reformerna.
              Min fråga till statsrådet är vilken bedömning hon gör när det
              gäller tidpunkten när en sådan här utredning kan tillsättas.
            </seg>
          </u>
          <note type="speaker" n="d27d2133">
            Anf. 65 Statsrådet CRISTINA HUSMARK PEHRSSON (m):
          </note>
          <u who="cristina_husmark_pehrsson_de719d" xml:id="i-8df69c4ab20cc891-3" n="cbf1e77f">
            <seg n="b3d17ee1">
              Herr talman! Jag börjar med frågan och säger att direktiven håller
              på att formuleras nu. Min förhoppning är att de ska kunna sättas
              i verket under våren. Anna Hedborg säger i sin utredning att sjukskrivningsprocessen
              de senaste årtiondena är en uppvisning i misslyckanden och att
              det många gånger har varit arbetsmarknadspolitiska åtgärder som
              har gjort att människor har fått en förtidspension snarare än
              sjukdom och arbetsskada. Vi måste börja titta på arbetsförmågan,
              precis som vi sade i frågestunden här innan, och inte arbetsoförmågan.
              Det gäller att vi gör sjukskrivningsprocessen aktiv och rehabiliteringsinsatser
              tidigt så att de tre eller sex månaderna inte går, för då hamnar
              man ofta i utanförskap. När det gäller om man har hamnat där har
              regeringen lagt ett stort antal förslag. Om jag ska öppna dörren
              ut igen mot arbetsmarknaden och social gemenskap ska det finnas
              många åtgärder, lämpliga arbetsmarknadsplatser. Jag ska kunna
              arbeta med nystartsjobb, få lärlingsplats och så vidare.
            </seg>
            <seg n="b8a026d3">
              Arbetslösheten bland unga
            </seg>
          </u>
          <note type="speaker" n="eb8064f7">
            Anf. 66 LUCIANO ASTUDILLO (s):
          </note>
          <u who="luciano_astudillo_f8d3ee" xml:id="i-91675d45a486c95b-0" n="dd5834b7">
            <seg n="987f81ed">
              Herr talman! Min fråga går till arbetsmarknadsminister Littorin.
              Unga är särskilt sårbara när de drabbas av arbetslöshet. Tidig
              arbetslöshet riskerar att få bestående effekter genom hela livet.
              Man riskerar sämre löneutveckling, sämre villkor på arbetsmarknaden,
              och om man väl har fått ett jobb är risken att bli arbetslös igen
              mycket större. Långtidsarbetslösheten bland unga har fördubblats
              på väldigt kort tid och är så hög som i april 2004. Detta har
              skett sedan arbetsmarknadsminister Littorin tog över, och detta
              har skett i en högkonjunktur när arbetsmarknaden växer, när jobben
              blir fler.
            </seg>
            <seg n="b0993fed">
              Vilken analys gör arbetsmarknadsminister Littorin av situationen?
              Vilka kraftfulla åtgärder tänker han vidta för att komma åt den
              här arbetslösheten?
            </seg>
          </u>
          <note type="speaker" n="5f32deb7">
            Anf. 67 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-0d56f6d2385bb273-13" n="4b9aba25">
            <seg n="7bb5c0ef">
              Herr talman! Det var en mycket bra fråga. Jag tycker att det
              är oerhört allvarligt att Socialdemokraterna lämnade efter sig
              ett svart hål i ungdomsarbetslösheten. Över hundratusen ungdomar
              under 24 står utanför arbetsmarknaden eller jobbar mindre än han
              eller hon skulle vilja. Det är riktigt uschligt.
            </seg>
            <seg n="ffdb315b">
              När det gäller långtidsarbetslösheten bland ungdomar är det som
              har hänt att man har lämnat programplatser i Ams för att hamna
              i nästa kolumn, öppen arbetslöshet. Det är naturligtvis inte så
              att man har lämnat arbetsmarknaden, haft ett jobb och gått över
              i långtidsarbetslöshet, utan man har bytt kolumn i arbetslöshetsstatistiken.
              Men vi nöjer oss inte med det, precis som Luciano Astudillo efterlyser.
              Från den 1 juli kommer den halverade arbetsgivaravgiften för ungdomar,
              med bibehållen svensk arbetsrätt, för att se till att sänka trösklarna
              för ungdomar att komma in på arbetsmarknaden. Det är kraftfulla
              åtgärder. Dessutom har vi nystartsjobb. Om du är under 24 och
              har varit arbetslös i sex månader eller mer omfattas du av nystartsjobben.
              En fjärdedel av nystartsjobben har nu gått till just de långtidsarbetslösa
              ungdomarna.
            </seg>
          </u>
          <note type="speaker" n="b4edf2b9">
            Anf. 68 LUCIANO ASTUDILLO (s):
          </note>
          <u who="luciano_astudillo_f8d3ee" xml:id="i-91675d45a486c95b-1" n="dd5834b7">
            <seg n="2cc04d9a">
              Herr talman! Det är 314 ungdomar som fått nystartsjobb, och det
              är 5 500 ungdomar som är långtidsarbetslösa.
            </seg>
            <seg n="bb3771e9">
              De kraftfulla åtgärder som Littorin inte nämner är till exempel
              att man dragit ned rejält på programmen, vilket särskilt drabbar
              ungdomar som haft hjälp av det stöd som arbetsmarknadspolitiken
              ändå inneburit. Han nämner inte att Ams med regeringens goda minne
              har tagit bort målet om att sänka ungdomsarbetslösheten. Han nämner
              inte heller att regeringen avskaffat ungdomsgarantin och de kommunala
              ungdomsprogrammen. Detta är allvarligt.
            </seg>
            <seg n="06918587">
              I väntan på de åtgärder som ska komma här fick vi ju inte höra
              något konkret mer än nystartsjobben, och de har som sagt inte
              gjort mycket väljer arbetsmarknadsministern att förpassa ungdomar
              från aktiva åtgärder till passivitet, trots att forskning visar
              att detta är förödande just för ungdomar eftersom det får så ödesdigra
              konsekvenser.
            </seg>
            <seg n="0f8a03f9">
              Det Littorin gör är att han väljer systemskiftet och de här förändringarna
              framför dessa enskilda individer som inte bara byter kolumn utan
              skickas från aktivitet till passivitet och utanförskap.
            </seg>
          </u>
          <note type="speaker" n="201bfea5">
            Anf. 69 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-0d56f6d2385bb273-14" n="4b9aba25">
            <seg n="57878a4d">
              Herr talman! Jag ska be att få tacka Luciano Astudillo för det
              djupa engagemanget. Tyvärr visade ju inte den förra regeringen
              det engagemang i de här frågorna som Luciano Astudillo efterlyser
              eftersom man genomförde just det systemskifte på arbetsmarknaden
              som Luciano Astudillo anklagar oss för, nämligen att permanenta
              utanförskapet på arbetsmarknaden. Det gäller inte minst ungdomsarbetslösheten.
              Där delar vi problembild, men vi har helt olika lösningar för
              att komma till rätta med den. Om man gör som man har gjort kommer
              det att gå som det har gått. Den plan som Luciano Astudillo företräder
              är just den B-plan som har visat sig misslyckad i tolv år.
            </seg>
            <seg n="c57f435d">
              Nu genomför vi en lång rad åtgärder för att komma till rätta
              med detta: nystartsjobb från den 1 januari, halverad arbetsgivaravgift
              för ungdomar från den 1 juli och jobbgaranti för unga i slutet
              av året. Vi har en lång rad åtgärder just för att komma till rätta
              med den ungdomsarbetslöshet vi ser, för att inte låta dessa ungdomar
              fastna vare sig i passivitet eller i programåtgärder utan se till
              att de har ett riktigt jobb att gå till. Det borde vi kunna vara
              eniga om.
            </seg>
            <seg n="ca71f5e6">
              Arbetsrätten
            </seg>
          </u>
          <note type="speaker" n="7ad03247">
            Anf. 70 BIRGITTA ERIKSSON (s):
          </note>
          <u who="birgitta_eriksson_3d9705" xml:id="i-7ebac4712e9cab80-0" n="f29f6932">
            <seg n="9364bfb6">
              Herr talman! Jag vill ställa en fråga till arbetsmarknadsministern.
            </seg>
            <seg n="b9946941">
              Förra veckan kunde man i Göteborgs-Posten läsa en debattartikel
              av de folkpartistiska riksdagsledamöterna Carl B Hamilton och
              Eva Flyborg om blockaden av salladsbaren i Göteborg. De säger
              där att arbetsrätten måste ändras så att balansen mellan företagare
              och fack återställs till rimliga proportioner.
            </seg>
            <seg n="a562b653">
              Det är med oro för ensamanställda och anställa i småföretag man
              läser detta uttalande från Folkpartiet. Vad är det som ska återställas
              och på vilket sätt?
            </seg>
            <seg n="b884b836">
              Jag har fått uppfattningen att arbetsmarknadsministern tycker
              att den svenska modellen med kollektivavtal och fredsplikt är
              bra. Jag vill försäkra mig om att så är fallet. Min fråga till
              arbetsmarknadsministern blir därför: Förs det några diskussioner
              i regeringen om ändringar i arbetsrätten i syfte att återställa
              balansen mellan företagare och fack? Om regeringen för sådana
              diskussioner, vilka förändringar i arbetsrätten avses i så fall?
            </seg>
          </u>
          <note type="speaker" n="7e69cff8">
            Anf. 71 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-0d56f6d2385bb273-15" n="4b9aba25">
            <seg n="91b903f5">
              Herr talman! Jag kan bara konstatera vilka uppgifter Medlingsinstitutet
              kom med i går i sin rapport om förra årets aktiviteter på svensk
              arbetsmarknad. Förra årets slöts det 3 906 hängavtal, det vill
              säga kollektivavtal på lokal nivå. Det förelåg konflikt på 18
              av dessa områden, det vill säga mindre än ½ procent. Förra året
              förlorades det knappt 2 000 arbetsdagar i konflikter på svensk
              arbetsmarknad. Ungefär hälften av dem gällde syndikalister. Det
              ska jämföras med flera hundra miljoner arbetsdagar på svensk arbetsmarknad.
            </seg>
            <seg n="fd798127">
              Konflikt är sannerligen undantag på svensk arbetsmarknad. Det
              leder mig till just denna slutsats: Den svenska modellen med kollektivavtalslagen,
              som infördes 1928 av en högerregering på enträgen uppmaning av
              arbetsgivarna, är väl fungerande.
            </seg>
            <seg n="24ca2666">
              Däremot tycker jag att man måste ha en god diskussion om proportionalitet.
              Det är dock inte samma sak som att kräva lagstiftning och förändring
              av dessa regler. Jag hoppas att det är ett tillräckligt tydligt
              svar.
            </seg>
          </u>
          <note type="speaker" n="8948c306">
            Anf. 72 BIRGITTA ERIKSSON (s):
          </note>
          <u who="birgitta_eriksson_3d9705" xml:id="i-7ebac4712e9cab80-1" n="f29f6932">
            <seg n="b837ec1f">
              Herr talman! Tack för svaret! Det var glädjande, för det förs
              ju en ganska het diskussion i både massmedierna och av andra intressenter.
              Vice vd:n i Svenskt Näringsliv och andra är inne på att arbetsrätten
              ska förändras till förmån för arbetsgivarna. Vi vet att vi är
              ett av få länder i Europa som har väldigt få konflikter på arbetsmarknaden,
              och det är glädjande att arbetsmarknadsministern delar den uppfattningen.
            </seg>
            <seg n="c2fea220">
              Min fråga är: Kan jag notera detta som ett löfte?
            </seg>
          </u>
          <note type="speaker" n="07dd2640">
            Anf. 73 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-0d56f6d2385bb273-16" n="4b9aba25">
            <seg n="08f47cb3">
              Herr talman! Vi blev valda på en politik grundad just på, apropå
              Luciano Astudillos fråga förra gången, att försöka se till att
              det skapas förutsättningar för fler i arbete. Mot bakgrund av
              den här statistiken kan jag inte över huvud taget säga att det
              här är det område som vi ska ändra i eller jobba mer med. Däremot
              välkomnar jag naturligtvis en diskussion.
            </seg>
            <seg n="e772028f">
              Jag tycker att det i modellen ligger att den som vidtar konfliktåtgärden
              också ska ta ansvar för att förklara varför konflikten är viktig,
              väsentlig och bra. Där går det möjligen att vara kritisk och tycka
              att man har försvarat sig för dåligt eller berättat för dåligt
              vad man tycker. Men det är en annan diskussion än att kräva lagstiftning,
              och jag kommer inte att ta initiativ till en sådan förändring
              av lagstiftningen.
            </seg>
            <seg n="c1a08ac1">
              Djurapoteken
            </seg>
          </u>
          <note type="speaker" n="eaf7209d">
            Anf. 74 CECILIA WIDEGREN (m):
          </note>
          <u who="cecilia_widegren_ee2a7c" xml:id="i-3eb2ea7c6775b156-0" n="5d042dd6">
            <seg n="d35dd542">
              Herr talman! Jag vänder mig till jordbruksminister Eskil Erlandsson.
            </seg>
            <seg n="454fa7c2">
              Det finns i dag en oro bland landets djurägare, veterinärer,
              forskare och lantbrukare rörande framtiden för Sveriges djurapotek.
              Detta är kunder som i dag är beroende av den höga kompetens och
              den långa erfarenhet som finns på området. Det är ägare till sällskapsdjur
              och lantbruksdjur, det är stuterier, kennlar, veterinärer, distriktsveterinärer,
              djursjukhus, ATG-kliniker jag kan fortsätta uppräkningen ganska
              länge.
            </seg>
            <seg n="01e7d97d">
              Djurapoteken har i dag ovärderliga kunskaper och kontaktytor
              för att stärka det svenska djurskyddet. Nu vill staten via Apoteket
              AB lägga ned djurapoteken. Eftersom monopolet omöjliggör för den
              personal som så vill att knoppa av verksamheten och starta eget
              kommer djurapoteken sannolikt att gå i graven.
            </seg>
            <seg n="e1de0883">
              Nu vet vi ju att en avreglering är på gång inom apoteksmonopolet.
              Men trots det är det oerhört viktigt att se över vad vi kan göra
              för det svenska djurskyddet parallellt med detta. Eftersom Allians
              för Sverige här har en hög aktivitet och prioriterar detta högt
              undrar jag vad jordbruksministern gör för att se till att vi har
              djurapotek även framöver i Sverige.
            </seg>
          </u>
          <note type="speaker" n="e3f8c9d1">
            Anf. 75 Jordbruksminister ESKIL ERLANDSSON (c):
          </note>
          <u who="eskil_erlandsson_477821" xml:id="i-e9e4ef7fb7808c6c-4" n="0cafe3e3">
            <seg n="12c37cad">
              Herr talman! Det Cecilia Widegren tar upp är en viktig del i
              att behålla och utveckla omsorgen om djuren som vi har i människans
              vård. Av det skälet lägger jag mig i den pågående diskussion som
              förs runt avvecklingen av det apoteksmonopol som vi har i Sverige
              än så länge, och jag följer den översyn som sker av hur vi ska
              organisera oss framgent. Det är nämligen viktigt att vi har tillgång
              till mediciner till våra husdjur i alla delar av landet.
            </seg>
          </u>
          <note type="speaker" n="0e9a1dd2">
            Anf. 76 CECILIA WIDEGREN (m):
          </note>
          <u who="cecilia_widegren_ee2a7c" xml:id="i-3eb2ea7c6775b156-1" n="5d042dd6">
            <seg n="6f879929">
              Herr talman! Jag tackar jordbruksministern för det visade engagemanget
              och konstaterar att vi i nästan vartannat hushåll i Sverige i
              dag har djur eller har kontakt med djur. Därför är vikten av att
              stärka det svenska djurskyddet oerhört stor. Det finns i dag en
              bred kompetens bland annat ute på djurapoteken.
            </seg>
            <seg n="5cac3fda">
              Det känns positivt att veta att jordbruksministern engagerar
              sig i den avreglering av apoteksmonopolet som nu pågår. Tror jordbruksministern
              att det skulle vara möjligt att djurapoteken till exempel kunde
              vara först ut i den avknoppningskö som nu finns inom apoteksmonopolet
              i Sverige?
            </seg>
          </u>
          <note type="speaker" n="8170ba2f">
            Anf. 77 Jordbruksminister ESKIL ERLANDSSON (c):
          </note>
          <u who="eskil_erlandsson_477821" xml:id="i-e9e4ef7fb7808c6c-5" n="0cafe3e3">
            <seg n="07abc666">
              Herr talman! Det pågår alltså ett beredningsarbete just nu. Eftersom
              det pågår ett beredningsarbete kan jag inte uttala mig om vare
              sig i vilken ordning saker och ting ska utföras eller på vilket
              sätt de ska utföras.
            </seg>
            <seg n="4a333080">
              Svar kommer inom närtid, Cecilia.
            </seg>
            <seg n="29d65280">
              Neddragningarna inom Försäkringskassan
            </seg>
          </u>
          <note type="speaker" n="6143f43d">
            Anf. 78 HELENA FRISK (s):
          </note>
          <u who="helena_frisk_48f98c" xml:id="i-047232ab3a816506-0" n="1f8c26b5">
            <seg n="0df72169">
              Herr talman! Jag har en fråga till statsrådet Cristina Husmark
              Pehrsson.
            </seg>
            <seg n="bb23af56">
              Den borgerliga regeringen har ju beslutat om minskade anslag
              till Försäkringskassan. Det gör att man nu tvingas göra kraftiga
              personalneddragningar. Totalt handlar det om en minskning med
              1 400 personer. För Örebro län, som jag kommer från, handlar det
              i nuläget om 50 personer. Totalt kommer alltså var fjärde anställd
              att bantas bort.
            </seg>
            <seg n="5d4ef048">
              Redan i dag känner många sjukskrivna att de inte får tillräckligt
              stöd och hjälp från Försäkringskassan. Med de massuppsägningar
              som nu sker försämras stödet ytterligare. Följden blir längre
              väntetider och sämre bemötande för de sjukskrivna, en hårdare
              arbetsbelastning och sämre arbetsmiljö för de anställda.
            </seg>
            <seg n="93c8593e">
              Är det verkligen så regeringen vill komma till rätta med ohälsan?
            </seg>
          </u>
          <note type="speaker" n="8f0bab36">
            Anf. 79 Statsrådet CRISTINA HUSMARK PEHRSSON (m):
          </note>
          <u who="cristina_husmark_pehrsson_de719d" xml:id="i-8df69c4ab20cc891-4" n="cbf1e77f">
            <seg n="0d907a4c">
              Herr talman! Tack för frågan. I denna kammare fattades för ett
              par år sedan ett beslut om att förändra organisationen på Försäkringskassan.
              Det förslaget kom från Socialdemokraterna. Jag vet inte om Helena
              Frisk känner till det här, men då lades Försäkringskassans lokala
              avdelningar ihop till en ny statlig myndighet. Då beslutades också
              att man skulle genomföra ett förändringsarbete.
            </seg>
            <seg n="bb32be81">
              Det första var alltså att man slog ihop de lokala kassorna till
              en stor organisation. Det andra var att man också skulle ändra
              på arbetssätt och metoder. Den neddragning med 500 miljoner kronor
              som figurerar i pressen i dag är inte riktig. Jag har också haft
              en diskussion med Försäkringskassans styrelse, som har fullt eget
              ansvar, jag vill poängtera det, och där säger man just att man
              har konstaterat att det handlar om 200 miljoner kronor i neddragningar.
              Det andra var neddragningar som Socialdemokraterna hade aviserat
              i sin budgetproposition från 2006 därför att det var en verksamhet
              som inte fanns längre.
            </seg>
            <seg n="2d5a48dd">
              Dessutom har jag, för att minska belastningen på Försäkringskassan
              i och med att de inte får 200 miljoner till, beslutat att också
              möjliggöra för dem att utöka sin anslagskredit med 6 procent,
              vilket innebär att de får ett tillskott på 300 miljoner kronor.
            </seg>
          </u>
          <note type="speaker" n="8efcf659">
            Anf. 80 HELENA FRISK (s):
          </note>
          <u who="helena_frisk_48f98c" xml:id="i-047232ab3a816506-1" n="1f8c26b5">
            <seg n="ef831908">
              Herr talman! Tack för svaret! Det säger sig självt att så här
              drastiska neddragningar i en verksamhet inte kan ske utan att
              det blir kännbart. Länsdirektören för Försäkringskassan i Örebro
              uttrycker det så här: Jag måste vara realistisk och säga att det
              naturligtvis inte kan gå spårlöst förbi, och vi måste nu prioritera
              hårdare.
            </seg>
            <seg n="67b5a32f">
              Jag är övertygad om att det här kommer att leda till att servicen
              gentemot allmänheten försämras och att svårigheterna för de äldre
              som saknar tillgång till datorer kommer att öka.
            </seg>
            <seg n="70862d22">
              Dessutom är det ändå anmärkningsvärt att regeringen, som säger
              sig stå för arbetslinjen och vill uppmuntra äldre att fortsätta
              arbeta, nu låter Försäkringskassan lösa neddragningarna genom
              att personer ska gå hem från jobbet i förtid. Det går inte ihop,
              eller hur?
            </seg>
          </u>
          <note type="speaker" n="50fdd60a">
            Anf. 81 Statsrådet CRISTINA HUSMARK PEHRSSON (m):
          </note>
          <u who="cristina_husmark_pehrsson_de719d" xml:id="i-8df69c4ab20cc891-5" n="cbf1e77f">
            <seg n="c8dcca77">
              Herr talman! Jag kan konstatera att den borgerliga regeringen
              har dragit ned med 200 miljoner men också ger Försäkringskassan
              en möjlighet att använda sig av 300 miljoner kronor i stället
              för neddragningarna på 200. Socialdemokraterna hade i sin budgetproposition
              föreslagit en neddragning för Försäkringskassan med långt mycket
              mer pengar.
            </seg>
            <seg n="780bd63a">
              När det gäller de 1 400 personerna beräknar man, enligt utsago
              från Försäkringskassan, att hälften ska gå genom pensionsavgångar.
              De andra 700 dels på grund av omorganisation, dels på grund av
              att man, som man säger, behöver kompetensväxla. I neddragnings-
              och förändringsarbetet räknar man också med att kunna nyanställa
              ca 700 personer.
            </seg>
            <seg n="05686a8d">
              Dessutom har den nya regeringen lagt fram en rad förslag för
              att stärka individer, inte minst genom att utveckla företagshälsovården
              och stärka den utvecklingen, något som jag är ledsen att Socialdemokraterna
              har sagt nej till när den förra oppositionen lade fram de förslagen
              under många år.
            </seg>
            <seg n="e743a760">
              Nollvision i arbetet mot mobbning
            </seg>
          </u>
          <note type="speaker" n="1e71eb19">
            Anf. 82 EVA JOHNSSON (kd):
          </note>
          <u who="eva_johnsson_ec5ffa" xml:id="i-5e8d2117b2a7fe01-0" n="8469919d">
            <seg n="733e9626">
              Herr talman! Jag har en fråga till skolminister Jan Björklund.
              Den berör en fråga som vi har haft uppe tidigare, nämligen den
              rapport som Bris lade fram i går och även en debattartikel. Det
              var en läsning som i väldigt hög utsträckning var ganska dyster,
              som vi också har berört tidigare. Det vi som inte redan visste
              det fick lära oss var att antalet kontakter som barn och ungdomar
              har med Bris ökade med 11 procent under förra året. Alltså, 11
              procent fler ungdomar har tagit kontakt med Bris via mejl eller
              telefon. Den absoluta majoriteten av kontakterna tas på grund
              av just det som berördes tidigare, nämligen mobbning.
            </seg>
            <seg n="4f094a16">
              Den fråga som jag ändå skulle vilja ställa till skolministern,
              som jag inte tyckte riktigt reddes ut med den tidigare frågan,
              handlar om skolministerns syn på det förebyggande arbetet mot
              mobbning. Delar skolministern uppfattningen att skolan bör ha
              en nollvision vad gäller mobbning, och vilka åtgärder tänker regeringen
              prioritera?
            </seg>
          </u>
          <note type="speaker" n="69ebc498">
            Anf. 83 Statsrådet JAN BJÖRKLUND (fp):
          </note>
          <u who="jan_bjorklund_1c8dc8" xml:id="i-0d56f6d2385bb273-17" n="81c34dbc">
            <seg n="313b2417">
              Herr talman! Det är utan tvekan så att målsättningen är en nollvision
              mot mobbning. Som med många andra nollvisioner är det ett långsiktigt
              arbete att nå dit. Mobbning förekommer inte bara i skolan. Det
              förekommer också på många håll i vuxenvärlden att människor blir
              utstötta och hackkycklingar på olika sätt. I skolan är det på
              något sätt extra allvarligt, dels därför att det är fråga om barn,
              dels därför att det inte finns någon exitmöjlighet. Skolan är
              obligatorisk. Barnen måste vara där. Detta är ett högt prioriterat
              område.
            </seg>
            <seg n="7058c135">
              Jag anser att svensk skola inte är tillräckligt bra på att förebygga
              och bekämpa mobbning. Vi är inte tillräckligt bra i Sverige på
              detta. Jämfört med många andra länder är vi sämre. Vi har inte
              tillräckligt utvecklade metoder för detta. En nollvision, ja,
              men det viktiga är att diskutera hur vi når dit, vilka metoder
              som behövs. En del i det är den satsning som regeringen har gjort
              i dag och som är den största enskilda satsningen som någon svensk
              regering någonsin har gjort på att utbilda svensk lärarkår och
              sprida kunskaper och metoder mot mobbning.
            </seg>
          </u>
          <note type="speaker" n="70e3def5">
            Anf. 84 EVA JOHNSSON (kd):
          </note>
          <u who="eva_johnsson_ec5ffa" xml:id="i-5e8d2117b2a7fe01-1" n="8469919d">
            <seg n="a38948d7">
              Herr talman! Vi är naturligtvis oerhört glada för den här satsningen
              och tror och hoppas verkligen att den ska kunna ge konkreta resultat
              i vardagen för varje enskild elev som har varit utsatt.
            </seg>
            <seg n="13c31150">
              Men det är viktigt att de här pengarna inte bara reduceras till
              ett åtgärdspaket. Min följdfråga till ministern blir därför: Hur
              tänker skolministern stärka värdegrundsarbetet som ett led i att
              motverka mobbning så att barnen verkligen kan få förståelse för
              att man ska respektera varandra?
            </seg>
          </u>
          <note type="speaker" n="65397255">
            Anf. 85 Statsrådet JAN BJÖRKLUND (fp):
          </note>
          <u who="jan_bjorklund_1c8dc8" xml:id="i-0d56f6d2385bb273-18" n="81c34dbc">
            <seg n="2e335e86">
              Herr talman! Det är ju den viktigaste frågeställningen som du
              nu tar upp. När en mobbningssituation redan har inträffat är det
              klart viktigt att man löser den, men hur gör vi för att mobbning
              över huvud taget inte ska uppstå? Hur samtalar lärare i klassrummen
              med eleverna redan från första klass om vad mobbning är och vad
              det får för effekter och konsekvenser så att alla redan tidigt
              får en insikt i hur hemskt det är att bli utsatt för detta?
            </seg>
            <seg n="f82e960f">
              När elever upptäcker att någon mobbas tror jag att de många gånger
              känner sig som skvallerbyttor om de går och berättar det för sin
              lärare. Det är liksom inte riktigt okej. Vi behöver skapa ett
              klimat där man ska berätta om någon mobbas, man ska uppmärksamma
              de vuxna i skolan på om någon mobbas. En förutsättning för att
              skolan ska kunna vidta åtgärder är att det upptäcks.
            </seg>
            <seg n="70469e52">
              Det är rader av metodfrågor som måste diskuteras och utvecklas.
              Det är precis därför vi anslår de här medlen i dag, 40 miljoner
              kronor för att vi dels ska utvärdera vilka av de många metoder
              som finns som är effektiva, dels kunna sprida kunskap om dem.
            </seg>
            <seg n="a51bcc98">
              Skatteavtal för gränspendlare i Öresundsregionen
            </seg>
          </u>
          <note type="speaker" n="6d6ec396">
            Anf. 86 HILLEVI LARSSON (s):
          </note>
          <u who="hillevi_larsson_9ae9e2" xml:id="i-18da39fca792ce32-1" n="f9d24465">
            <seg n="8a81be71">
              Herr talman! Jag vill rikta min fråga till Cristina Husmark Pehrsson
              som har hand om Öresundsfrågorna.
            </seg>
            <seg n="96488182">
              Jag kommer ju från Malmö, och vi kan se att det är väldigt många
              som vill flytta till Malmö. Det är väldigt glädjande, och vi har
              nytta av Öresundsregionen bland annat på så sätt att våra ungdomar
              kan söka jobb i Danmark. Samtidigt är det ett problem. Danskarna
              betalar inte skatt i Malmö dit fler och fler flyttar utan de betalar
              där de jobbar, det vill säga i Danmark.
            </seg>
            <seg n="c519eb30">
              Nu har det kommit ett avtal som går ut på att vi får en viss
              kompensation för de utgifter vi har i form av barnomsorg, skola,
              äldreomsorg och sjukvård. Det är mycket sådant som kommer till
              där man bor och inte där man arbetar. Men det är bara en liten
              del av detta som kommer Malmö till del. Man kan också diskutera
              om ersättningen totalt verkligen fullt ut kompenserar Sverige
              för det här bortfallet. Det är också ett byråkratiskt system.
            </seg>
            <seg n="9f2a6561">
              Jag vill fråga: Vad gör regeringen åt det här problemet?
            </seg>
          </u>
          <note type="speaker" n="539ec7e6">
            Anf. 87 Statsrådet CRISTINA HUSMARK PEHRSSON (m):
          </note>
          <u who="cristina_husmark_pehrsson_de719d" xml:id="i-8df69c4ab20cc891-6" n="cbf1e77f">
            <seg n="5af9c997">
              Herr talman! Jag tror att Hillevi Larsson vet om att jag har
              tagit initiativ till en hearing i Malmö den 2 mars. Jag kommer
              ned för att så att säga lyssna av företag och inte minst enskilda
              som upptäcker problem. Det går bra att arbeta och bo på olika
              sidor gränsen så länge man har arbete och inte ska vara graviditetsledig
              och så vidare. Vi får se hur vi kan gå vidare.
            </seg>
            <seg n="d5322159">
              År 2003 tecknades ett skatteavtal. Det innebär att vi får tillbaka
              ungefär hälften av den skatt som betalas i Danmark. Problemet
              är att den skatten då har gått in i det utjämningssystem vi har
              i Sverige, vilket gör att den kommun där man bor inte har fått
              kostnadstäckning men ändå har skyldighet att leverera service.
            </seg>
            <seg n="684be0d4">
              Jag har nu gett i uppdrag att se över det skatteavtal som görs,
              och jag har också tagit initiativ till att be Statistiska centralbyrån
              att titta på statistiken. Om vi ska kunna hävda att vi ska få
              pengar tillbaka är det bra att veta hur många som pendlar över
              sundet.
            </seg>
          </u>
          <note type="speaker" n="a4618728">
            Anf. 88 HILLEVI LARSSON (s):
          </note>
          <u who="hillevi_larsson_9ae9e2" xml:id="i-18da39fca792ce32-2" n="f9d24465">
            <seg n="b05288fd">
              Herr talman! Den här frågan har ju två delar. Den ena delen är
              förhandlingarna mellan den svenska regeringen och den danska regeringen,
              och där tycker jag att man faktiskt borde kunna komma längre.
              Vi har kommit ett första steg på vägen, men vi borde kunna komma
              längre. Det här leder till större och större missnöje ju fler
              danskar som flyttar över. Det är även ett tryck på bostadsmarknaden
              i Malmö, en ort som redan är hårt ansatt. Den första delen är
              alltså förhandlingen mellan den svenska och den danska regeringen.
            </seg>
            <seg n="6f842499">
              Den andra delen är situationen i Skåne och framför allt Malmö.
              Kan regeringen redan nu tänka sig att skjuta till pengar? Jag
              kan tänka mig att det här med den danska regeringen kan ta tid.
              Men kan man redan nu finna en lite snabbare lösning för Malmös
              del?
            </seg>
          </u>
          <note type="speaker" n="8f3e5775">
            Anf. 89 Statsrådet CRISTINA HUSMARK PEHRSSON (m):
          </note>
          <u who="cristina_husmark_pehrsson_de719d" xml:id="i-8df69c4ab20cc891-7" n="cbf1e77f">
            <seg n="2f09d91e">
              Herr talman! Jag är ju inte minister för Malmö utan Nordenminister,
              och jag ansvarar också för våra andra gränsövergångar. Jag väntar
              som sagt på hearingen i Malmö den 2 mars. Vi har redan haft en
              motsvarande hearing uppe i Tornedalen, med Haparanda, och jag
              ska även besöka Morokulien och gränsstationen där. Många av de
              här frågorna gäller även våra andra grannländer, och min ambition
              är att vi ska hitta någon form av bruttolista. Jag vet att detta
              arbete har pågått under många år. Vi ska se vad vi kan göra snart
              och vad som tar lite längre tid.
            </seg>
            <seg n="542983e4">
              Vi är ett antal olika länder med bland annat olika socialförsäkringssystem.
              I väntan på att skatte- och socialförsäkringsportalerna blir tillgängliga
              på webben finns information bland annat på Öresund Direkt och
              många andra av dessa ytterst viktiga informationskanaler. Om man
              börjar arbeta i ett annat land ska man kunna få en ordentlig och
              riktig information.
            </seg>
          </u>
          <note type="speaker" n="db6af340">
            Anf. 90 TALMANNEN:
          </note>
          <u who="unknown" xml:id="i-0d56f6d2385bb273-19" n="4b9aba25">
            <seg n="00fa02c8">
              Därmed var dagens frågestund avslutad. Vi tackar deltagande statsråd
              och ledamöter.
            </seg>
          </u>
          <note n="dc3f4d2e">
            10 § (forts. från 8 §) Äktenskap, partnerskap och samboende (forts.
            CU7)
          </note>
          <note type="speaker" n="28060176">
            Anf. 91 JAN LINDHOLM (mp):
          </note>
          <u who="jan_lindholm_8746bf" xml:id="i-13185d1309e2a692-0" n="1a124874" next="i-ec7d63bf1c59d814-0">
            <seg n="e7f7bc3d">
              Herr talman! Som Stefan Wikén påpekade i den tidigare debatten
              om sjöfylleri är det viktigt att riksdagen skickar signaler till
              regeringen. I det här betänkandet avstyrks 30 olika motionsyrkanden,
              i huvudsak med motiveringen att det pågår utredningar. Jag tycker
              att det är lite underligt att riksdagen på ett så enkelt sätt
              accepterar att lägga munkavle på sig själv. Varför skulle riksdagen
              inte kunna redovisa de åsikter man har för regeringen och ge tydliga
              signaler om hur tankarna går här i huset?
            </seg>
            <seg n="ac59fcbf">
              Det här är ett speciellt område där det finns rätt många ledamöter
              som faktiskt vågar stå för sina åsikter trots att de bryter partilinjen.
              Därför tycker jag att det vore bra om vi hade mera debatt i det
              här ämnet och att vi faktiskt vågade skicka lite bollar till regeringen.
            </seg>
            <seg n="16600c39">
              Herr talman! Jag yrkar bifall till reservation 3. Det gör jag
              för att jag tycker att det är på tiden att vi sätter ned foten
              och gör klart för alla att det faktiskt är dags för en könsneutral
              äktenskapslagstiftning. Partnerskapslagen var en historisk framgång
              när den kom. Det har ju påpekats tidigare i debatten, innan vi
              bröt för frågestunden. Men precis som andra tycker jag att det
              inte längre finns några sakliga motiv för att behålla denna särlösning.
            </seg>
            <seg n="41f77591">
              För min egen personliga del tycker jag att det är helt uppenbart
              att vi bör införa ett rent civilrättsligt äktenskap, som inte
              gör någon skillnad när det gäller vilket kön de som ingår äktenskapet
              har. Att vi inte ska diskriminera är vi nog alla egentligen överens
              om. Men det är inte så enkelt när det kommer till konkreta fall.
            </seg>
            <seg n="3caf71f0">
              Jag tycker att det är självklart att den som får behörighet att
              viga också ska viga alla. Jag tycker inte att man ska ha rätt
              att viga om man inte accepterar att viga också samkönade par.
              Detta måste vara den självklara konsekvensen av att vi inte ska
              ha en diskriminerande lagstiftning.
            </seg>
            <seg n="e8253198">
              Kyrkan är skild från staten. Det är därför ganska enkelt, tycker
              jag. Det är självklart att vi ska våga ta ett steg framåt och
              fjärma oss från det som har sin bakgrund i historia och traditioner
              och ta steget fullt ut och införa ett civilrättsligt äktenskap
              som är lika för alla. Då menar jag att det ska vara lika för alla
              både för dem som viger och för dem som ska vigas. Vad de olika
              samfunden sedan väljer att göra utöver detta tycker jag inte ska
              regleras, åtminstone inte i äktenskapslagstiftningen.
            </seg>
            <seg n="29610241">
              I avvaktan på att vi får en könsneutral äktenskapslagstiftning
              vilket jag är övertygad om att vi kommer att få så småningom,
              även om riksdagen kanske inte är mogen att ta det steget i dag
              menar jag i likhet med det som sägs i motion 307 att de rättsliga
              skillnader som fortfarande finns mellan registrerade partner och
              makar ska undanröjas.
            </seg>
            <seg n="47b9c29e">
              Jag vill avsluta med att säga att jag tycker att det är självklart
              att de trossamfund som är beredda att förrätta registrering av
              partnerskap för det finns faktiskt sådana trossamfund borde ges
              möjlighet till det. Jag tycker att det är ett första litet steg
              på vägen som vi borde kunna ta.
            </seg>
            <seg n="9442ced5">
              Med denna korta plädering yrkar jag alltså bifall till reservation
              3.
            </seg>
          </u>
          <note n="e6afdb96">
            Anf. 92 INGER RENÉ (m):
          </note>
          <u who="jan_lindholm_8746bf" xml:id="i-ec7d63bf1c59d814-0" n="1a124874" prev="i-13185d1309e2a692-0">
            <seg n="3729044c">
              Herr talman! I det här betänkandet behandlar civilutskottet drygt
              30 motionsyrkanden från allmänna motionstiden 2006, alltså från
              i höstas efter valet. Liknande motioner har behandlats under flera
              tidigare år. Året dessförinnan var det ungefär dubbelt så många
              motioner som behandlades i ett liknande motionsbetänkande om i
              stort sett samma frågor. Utskottet föreslår nu som då att samtliga
              motionsyrkanden avslås med hänsyn dels till tidigare ställningstaganden,
              dels till pågående utrednings- och beredningsarbeten. Jag yrkar
              alltså bifall till utskottets förslag och avslag på de fyra reservationerna.
            </seg>
            <seg n="b77bc0fd">
              Tre av de fyra reservationerna handlar om frågor som behandlas
              i den utredning som tillsattes i januari 2005 och som har att
              ta ställning till om par av samma kön ska kunna ingå äktenskap.
            </seg>
            <seg n="ab47c595">
              Den har tagit sig namnet Äktenskaps- och partnerskapsutredningen.
              Den har ett, som vi alla vet, mycket omfattande uppdrag. Det är
              en ensamutredare med två referensgrupper, en expertgrupp och en
              parlamentarikergrupp, som har tagit sig an de här frågorna.
            </seg>
            <seg n="449b65c9">
              Det är sant att dåvarande lagutskottet i ett betänkande förordade
              att en parlamentarisk utredning skulle ta hand om frågorna som
              hänför sig till samkönade par och äktenskap. Det är också sant
              att vi jag tror att jag kan säga alla partier beklagade att den
              socialdemokratiska regeringen föredrog att tillsätta en ensamutredare.
              Legitimiteten hade varit större och det hela hade varit mer värdefullt
              när det gäller denna ganska komplexa fråga om det hade varit en
              utredning av sedvanligt slag.
            </seg>
            <seg n="5873999d">
              Nu står vi vid vägs ände. Utredningen lägger fram sitt förslag
              om mindre än två månader. Många av de frågor som återfinns i motionerna
              behandlas i utredningen. Vi i alliansen menar att det är rimligt
              att man, som brukligt är, avvaktar utredningens resultat.
            </seg>
            <seg n="d5d7be52">
              Jan Lindholm frågade nyss efter ett klart ställningstagande.
              Det är, som jag sade, brukligt att man väntar tills en utredning
              kommer med sina förslag. Ett talesätt som jag tycker är bra att
              ha i bakhuvudet är att djävulen ryms i detaljerna. Jag vet inte
              hur utredningens resultat kommer att se ut.
            </seg>
            <seg n="848f7852">
              Inte alla partier har, som partier, tagit ställning. Vi hörde
              av Hillevi Larsson att Socialdemokraterna har ett beslut i hela
              partiet. Vi har inte tagit ställning som parti. Av de två skälen
              tycker jag att det är naturligt att man avvaktar vad utredningen
              har kommit fram till.
            </seg>
            <seg n="27273476">
              En annan fråga som har tagits upp i motionerna är frågan om att
              ingå äktenskap före 18 års ålder. På den punkten skärpte vi lagstiftningen
              i maj 2004. Det var i samband med diskussioner om barnäktenskap
              de kallas ibland också för sommarlovsäktenskap. Vi skärpte alltså
              lagstiftningen så att det i dag är svårare att få dispens att
              gifta sig om man är under 18 år än vad det var tidigare. Det är
              bara i mycket sällsynta fall som dispens beviljas. I dessa mycket
              sällsynta fall är alltid barn inblandade, det vill säga den unga
              person som vill gifta sig väntar barn.
            </seg>
            <seg n="5fa41e86">
              Det finns motioner som säger att detta också borde gälla samkönade
              par. Det torde vara väldigt ovanligt med en sådan bakgrund för
              ett samkönat par, så vi yrkar avslag också på den punkten.
            </seg>
            <seg n="bbd9bb87">
              I frågan om uppdelning av lån vid bodelning som tagits för gemensamt
              burk har lagutskottet tidigare avslagit liknande motionsförslag.
              Motiveringen är att villkor i kreditavtal inte kan ändras om inte
              båda parter är överens om det.
            </seg>
            <seg n="18b00c02">
              Ett bifall till den här motionen skulle innebära en genomgripande
              stor förändring av svensk rätt. Det anser inte utskottet vara
              rimligt.
            </seg>
            <seg n="c15822e0">
              Det är lätt att förstå motionärens bevekelsegrunder. Man kan
              uttrycka en from förhoppning. Det vore positivt om fler diskuterade
              sina ekonomiska förhållanden medan man är sams och inte väntar
              tills man är osams. På den punkten kan jag också säga att den
              förhoppningen gäller särskilt samboöverenskommelser.
            </seg>
            <seg n="65614173">
              Jag vill slutligen ta död på två missförstånd.
            </seg>
            <seg n="cf461f8f">
              Den som har givits vigselrätt av länsstyrelsen att ha vigselrätt
              är alltså en myndighetsutövning har skyldighet att förrätta vigslar
              för såväl samkönade som särkönade par.
            </seg>
            <seg n="5c329e33">
              Den som är vigsel- och partnerskapsförrättare i en kommun, i
              en region eller ett län är också förrättare över hela riket. Man
              behöver inte, kan inte, ska inte begära ett nytt förordnande om
              man ska förrätta en vigsel eller ett partnerskap utanför sin hemkommun.
              Man är förrättare för hela riket.
            </seg>
            <seg n="519b1a0a">
              Det är två seglivade missförstånd som jag tycker att det är bra
              att klara ut.
            </seg>
          </u>
          <note n="2d316bcd">
            Bifall till utskottets förslag.
          </note>
          <note type="speaker" n="05223c15">
            Anf. 93 JAN ERTSBORN (fp):
          </note>
          <u who="jan_ertsborn_46494c" xml:id="i-133cc0f741c0816b-0" n="e2f5eeb9">
            <seg n="6b38946e">
              Herr talman! Flertalet av de punkter som oppositionen har tagit
              upp under diskussionen är ju frågor som ligger i Äktenskaps- och
              partnerskapsutredningen. För en stund sedan fick jag uppgiften
              att betänkandet kommer den 21 mars, alltså om en dryg månad.
            </seg>
            <seg n="792d855f">
              Det är svårt att ta upp en större debatt om de frågorna när vi
              har en utredning där alla politiska partier är företrädda. Referensgruppen
              av politiker har beretts möjlighet att komma med skriftliga särskilda
              yttranden som kommer att ingå i utredningen.
            </seg>
            <seg n="2cbc0329">
              En fråga som utredningen kanske inte har sysslat med är den 18-årsgräns
              som Inger René tog upp nyss. Det är olikheter för äktenskap mellan
              heterosexuella och partnerskap.
            </seg>
            <seg n="bd8aae05">
              Jag har full förståelse för att det inte finns någon anledning
              att ha olika regler för dessa. Jag vill inte gå på det håll som
              Vänstern och Miljöpartiet vill. Jag vill gå på andra hållet och
              införa en absolut gräns vid 18 års ålder. Vår inställning i Folkpartiet
              är att vi ska ta bort dispensmöjligheten helt och hållet.
            </seg>
            <seg n="5a67dc9a">
              När jag anmälde mig till den här debatten var det egentligen
              för att tala om det som jag tycker är hjärtefrågan i betänkandet
              och som inte har varit uppe i debatten. Jag vill ta upp den eftersom
              jag vill försöka få till stånd en samhällsdebatt om den.
            </seg>
            <seg n="7475e51d">
              Det gäller makars egendomsförhållanden och frågan om vi ska fortsätta
              att ha en strikt hälftendelning eller om vi ska göra undantag
              för egendom som man har förvärvat före äktenskapets ingående och
              egendom som man förvärvar genom arv och gåva.
            </seg>
            <seg n="fd742f50">
              Jag har i min tidigare verksamhet som advokat stött på ett antal
              personer i skilsmässoläget som har haft det här problemet. Den
              ena av parterna har erhållit ett hyfsat bra arv efter sina föräldrar
              medan den andra kanske har ännu mer förmögna föräldrar som fortfarande
              är i livet. Ni förstår säkert att det är väldigt svårt att i skilsmässosituationen
              förklara varför man ska dela med sig av det arv som har utfallit.
            </seg>
            <seg n="55f152ef">
              Jag tycker att vi ska arbeta vidare med detta i utskottet och
              i varje fall i den borgerliga alliansen. Det kommer vi att göra
              också.
            </seg>
            <seg n="f3d2c319">
              På den här punkten är Norge ett föregångsland. Där har man infört
              en regel om att egendom som man har innan man gifter sig och det
              som man erhåller genom arv och gåva är enskild egendom. Det är
              utgångspunkten. Sedan ska man naturligtvis ha en avtalsfrihet
              makarna emellan så att man kan ändra på detta om man känner för
              det.
            </seg>
            <seg n="77105f2f">
              Frågan om uppdelning av lån har ju kommit upp ett par gånger
              tidigare i de här debatterna. Den har jag också en hel del praktisk
              erfarenhet av. Min erfarenhet går stick i stäv mot motionärens.
              Bankerna är väldigt generösa när det gäller att dela upp lån i
              samband med skilsmässa. Jag har varit med om ett flertal sådana
              fall. Jag ser inte att det är något stort problem. Jag ser heller
              inte hur man praktiskt skulle kunna genomföra en lagstiftning
              på det området.
            </seg>
            <seg n="35a56445">
              Jag vill slutligen nämna något som ingen annan har nämnt, nämligen
              samäganderättslagen som finns med som en punkt. Där känner jag
              stark sympati och arbetar för att vi måste göra en översyn av
              denna gamla lag. Den är från 1904. Det känns som om det är dags
              att titta på den.
            </seg>
          </u>
          <note n="9f76126b">
            Herr talman! Jag yrkar avslag på reservationerna och bifall till
            förslaget i betänkandet.
          </note>
          <note type="speaker" n="18b64555">
            Anf. 94 HILLEVI LARSSON (s) replik:
          </note>
          <u who="hillevi_larsson_9ae9e2" xml:id="i-18da39fca792ce32-3" n="f9d24465">
            <seg n="2fff8c49">
              Herr talman! Jag vill rikta en fråga till Jan Ertsborn och Folkpartiet.
              Under den förra mandatperioden har Folkpartiet reserverat sig
              i frågan om äktenskap.
            </seg>
            <seg n="b32265a7">
              Redan då arbetade utredningen. Men då hade den betydligt längre
              tid kvar. Men man reserverade sig med hänvisning till att frågan
              om könsneutrala äktenskap var så viktig. Och man valde ändå att
              lyfta fram den och kräva ett tillkännagivande.
            </seg>
            <seg n="e28fa676">
              Om Folkpartiet även denna gång hade gjort det så hade vi fått
              majoritet i kammaren. Nu har vi bara Vänsterpartiet och Miljöpartiet
              på vår sida. Det skulle vara en väldigt positiv signal till regeringen
              var riksdagen står. Det skulle också förhindra att regeringen
              drog denna fråga i långbänk. Vi har ju en splittrad regering,
              och familjeministern kommer från ett parti som inte vill ha könsneutrala
              äktenskap, som det har verkat hittills i alla fall. Det innebär
              att det skulle kunna uppstå rätt stora svårigheter i denna fråga
              som förlänger processen och kanske till och med blockerar den.
              Och det kan dröja innan vi kommer fram i frågan.
            </seg>
            <seg n="9a877199">
              Min fråga till Jan Ertsborn och Folkpartiet är: Varför gör man
              inte som man tidigare gjorde, det vill säga reserverar sig på
              denna punkt och redan nu markerar att riksdagen vill ha könsneutrala
              äktenskap?
            </seg>
          </u>
          <note type="speaker" n="6410c230">
            Anf. 95 JAN ERTSBORN (fp) replik:
          </note>
          <u who="jan_ertsborn_46494c" xml:id="i-133cc0f741c0816b-1" n="e2f5eeb9">
            <seg n="85b2ad61">
              Herr talman! Låt mig först klargöra att vi i Folkpartiet inte
              har förändrat vår inställning till en könsneutral lagstiftning
              i fråga om detta. Men vi bestämmer oss inte exakt för detaljerna
              förrän vi får se den utredning som kommer.
            </seg>
            <seg n="2bf31f65">
              Min kollega i lagutskottet under den förra mandatperioden Martin
              Andreasson är vår representant i denna utredning, och jag tror
              att han har fått gehör för väldigt många av Folkpartiets synpunkter.
            </seg>
            <seg n="2104d1f3">
              Jag förstår att Hillevi Larsson ställer frågan på detta sätt,
              alltså att vi skulle kunna ställa oss bakom en reservation. Nu
              har jag haft förmånen att sitta i riksdagen under hela den förra
              mandatperioden, och den frågan skulle vi ha kunnat ställa till
              er ganska många gånger varje år. Jag tycker att man ska tala i
              klartext. Anledningen är helt enkelt att vi nu sitter i en regeringskonstellation.
              Och vi utövar vår påverkan i många frågor den vägen, dock inte
              i alla frågor, utan det kommer att bli tillkännagivanden också
              från vår sida, men inte i den här frågan.
            </seg>
          </u>
          <note type="speaker" n="8597a328">
            Anf. 96 HILLEVI LARSSON (s) replik:
          </note>
          <u who="hillevi_larsson_9ae9e2" xml:id="i-18da39fca792ce32-4" n="f9d24465">
            <seg n="ad13471c">
              Herr talman! Det finns ändå vissa skillnader. En av skillnaderna
              är att i det läget under den förra mandatperioden så var det inte
              helt klart var utredningen så att säga skulle landa, om man ville
              ha könsneutrala äktenskap eller inte. Det var ändå ett öppet mandat
              till utredningen. Nu är det faktiskt tydligt att utredningen kommer
              att kräva det.
            </seg>
            <seg n="ec861667">
              En annan skillnad är att den regering som vi hade då, den socialdemokratiska
              regeringen, var helt på det klara med att man ville ha könsneutrala
              äktenskap. Detta grundades på ett socialdemokratiskt kongressbeslut.
              I regeringsunderlaget den gången ingick Vänsterpartiet och Miljöpartiet.
              Man behövde alltså inte vara orolig för att regeringen skulle
              motarbeta könsneutrala äktenskap när utredningen väl var klar.
              Därför var det inte lika nödvändigt att reservera sig den gången.
              Sedan kunde man kanske ha gjort det ändå. Men det var inte alls
              så nödvändigt som det är nu när vi har en familjeminister i vars
              knä denna fråga kommer att landa och vars parti inte vill ha könsneutrala
              äktenskap. Moderaterna har inte ens tagit ställning i frågan.
            </seg>
            <seg n="c9508bc9">
              Då tycker jag att Folkpartiet kunde göra en markering i denna
              fråga och se till att vi får ett tillkännagivande från riksdagen
              var vi står. Nu vet vi att utredningens förslag kommer att bli
              att man ska ha könsneutrala äktenskap.
            </seg>
            <seg n="40096e05">
              När det gäller detaljer är det en helt riktig synpunkt som vi
              socialdemokrater delar att vi vill avvakta utredningen för att
              se de närmare formerna för könsneutrala äktenskap och se utredningens
              förslag och bakgrunden till det och därefter ta ställning.
            </seg>
            <seg n="fa2c4aa7">
              Däremot skulle man redan nu kunna slå fast att vi vill ha könsneutrala
              äktenskap. Det är det som är principfrågan. Det tycker jag inte
              skulle vara ett hinder för Folkpartiet. Eftersom Folkpartiet inte
              har en egen reservation är ni välkomna att ställa er bakom den
              socialdemokratiska reservationen där principen om könsneutrala
              äktenskap slås fast. Då behöver ni inte ta ställning till detaljerna
              den här gången.
            </seg>
          </u>
          <note type="speaker" n="f0328dd2">
            Anf. 97 JAN ERTSBORN (fp) replik:
          </note>
          <u who="jan_ertsborn_46494c" xml:id="i-133cc0f741c0816b-2" n="e2f5eeb9">
            <seg n="76ff8e73">
              Herr talman! Vi tackar för erbjudandet. Men den här gången avböjer
              jag det generösa erbjudandet.
            </seg>
            <seg n="6a946bf8">
              Men jag är rätt övertygad om att Hillevi Larsson och många andra
              har klart för sig vad Folkpartiets inställning är i dessa frågor.
              Vi är också medvetna om att vi sitter i en regering där alla inte
              har samma uppfattning.
            </seg>
            <seg n="7d15c90c">
              Vi kommer att arbeta för att det förslag som läggs fram och som
              vi sannolikt kommer att ställa oss bakom också ska genomföras.
              Jag tror att man ska kunna lita på det från dem i denna kammare
              som tycker att vi ska ha en könsneutral lagstiftning i fråga om
              detta. Och vi är förmodligen ganska många. Det är min uppfattning.
            </seg>
          </u>
          <note type="speaker" n="093a8834">
            Anf. 98 YVONNE ANDERSSON (kd):
          </note>
          <u who="yvonne_andersson_78c29c" xml:id="i-1ae9dc79ff23c339-0" n="35f247c7" next="i-6058b80c8db58cd6-0"/>
          <note n="69685684">
            Herr talman! Jag vill först yrka bifall till förslaget i betänkandet
            och avslag på motionsyrkandena.
          </note>
          <u who="yvonne_andersson_78c29c" xml:id="i-6058b80c8db58cd6-0" n="35f247c7" prev="i-1ae9dc79ff23c339-0">
            <seg n="1899648c">
              När jag ser er sitta här vet jag att ni förväntar er, vilket
              också har efterfrågats, att jag ska lyfta fram frågan om Kristdemokraternas
              syn på den sakfråga som finns i detta betänkande.
            </seg>
            <seg n="e12cfb66">
              Jag vill redan nu säga att jag instämmer i vad min kollega Inger
              René sade i sitt anförande i fråga om de övriga frågorna.
            </seg>
            <seg n="7c3c595c">
              Först och främst skulle jag vilja säga att det naturligtvis är
              glädjande för mig med den nya situation som vi har hamnat i just
              nu. Det är väldigt intressant att vi är i regeringsställning.
              En annan sak som är mycket intressant när det gäller sakfrågan
              är den utredning som Frankrike presenterade alldeles nyligen.
              Det var en utredning liknande den som vi har här i Sverige och
              som vi nu har förpassat alla motionsyrkanden till. Därför finns
              det ingen reservation från Kristdemokraternas sida. Vi har ju
              inte ändrat oss i denna fråga.
            </seg>
            <seg n="b98d80e9">
              Det riktigt intressanta med den utredning som Frankrike har lagt
              fram är att man där utifrån ett annat perspektiv, nämligen barnets
              bästa, har kommit till en annan slutsats än vad man har gjort
              här i Sverige. Då kanske det inte är så självklart att man ska
              ta till överord och säga att någon är alltför gammalmodig, alltför
              traditionell och aldrig ändrar sig. Det kanske är så att man någon
              gång ska pröva olika synpunkter. Jag för min del har stor respekt
              även för fransmännen. Och vi är ju alla Europainvånare i dag.
            </seg>
            <seg n="8d0eaf67">
              Jag tycker att motionärerna har gjort det alldeles för enkelt
              för sig när det gäller frågan om könsneutrala äktenskap när de
              säger att det är en fråga som handlar om rättsliga aspekter. Rättsliga
              aspekter kan aldrig isoleras från kulturella och etiska aspekter.
              Och enligt Haagkonventionen har vi förbundit oss att ha ett barnperspektiv.
              Och det har inte på allvar tagits upp här i Sverige. Jag tycker
              att vi har begränsat diskussionen om denna fråga.
            </seg>
            <seg n="69fdd7a6">
              Därför blir det intressant att se var utredningen så att säga
              landar. Men det är också intressant om den också tar upp de aspekter
              och utgångspunkter som man tar upp i andra delar av Europa.
            </seg>
            <seg n="5670488b">
              Jag menar att om äktenskapsbalken skulle göras könsneutral till
              sitt innehåll så kan i alla fall inte begreppet äktenskap användas
              eftersom det betecknar den fritt ingångna och stabila föreningen
              mellan man och kvinna.
            </seg>
            <seg n="1f2f2fd4">
              Herr talman! Barnen har genom FN:s barnkonvention rätt att så
              långt som möjligt ha vetskap om sina föräldrar och att bli vårdade
              av dem. Ett av äktenskapets absolut ursprungliga ändamål är omsorgen
              om barnen. Att omge barnen med ett rättsligt och ett etiskt sammanhang
              är den familjemiljö som uttrycks i barnkonventionen på detta sätt.
              Den ska säkra deras rättigheter visavi sina biologiska föräldrar
              och tydliggöra föräldrarnas skyldigheter. Att slå vakt om äktenskapet
              är därför att slå vakt om barnens rättigheter. En könsneutralisering
              av lagen skulle försvåra värnandet av barns rättigheter visavi
              deras biologiska föräldrar eftersom kopplingen mellan äktenskapet
              och det gemensamma ansvaret för gemensamma barn osynliggörs.
            </seg>
            <seg n="6ecdf5e6">
              Att endast betrakta äktenskapet ur en snäv juridisk synvinkel
              innebär, menar jag, att man åsidosätter den djupt personliga,
              etiska och kulturella och i förekommande fall faktiskt också sakrala
              innebörd som äktenskapet har för väldigt många människor i vårt
              land. Den religiösa dimensionen aktualiserar också komplexa föreställningar
              som har att göra med religionsfrihet och gränsen mellan statens
              och samhällets kompetenser.
            </seg>
            <seg n="45248953">
              Att skilja på å ena sidan äktenskapets rättsliga innebörd och
              å andra sidan dess kulturella, religiösa och sociala aspekter
              är ett grovt förenklat sätt att se på lagstiftarens uppgifter.
              De flesta samhällsföreteelser är kulturellt och historiskt förankrade,
              och det gäller inte minst för äktenskapet. Det är ett institut
              som reglerar förhållandet mellan en man och en kvinna primärt
              som grundval för familjebildning. Så är det nu enligt gällande
              svensk lag. Det är den utgångspunkten som man hade i Frankrike
              när man gick in i det arbetet och när det gäller den slutsats
              som man har presenterat.
            </seg>
            <seg n="d58826fb">
              Juridik, historia och kultur är kommunicerande kärl. Det är hänsynen
              till det sambandet som gör att det är fråga om en stor dignitet
              som borgar för en legitimitet inför lagen. Äktenskapets kulturella
              värde är av den digniteten. Det visar sig också i att väldigt
              många människor via namnunderskrifter faktiskt har engagerat sig
              i frågan. Det är så mycket som näst intill 60 000 svenskars namnunderskrifter
              som lagutskottet har fått.
            </seg>
            <seg n="3f4089a1">
              Kristdemokraterna menar att de begrepp som i dag finns för att
              skilja det samkönade partnerskapet från äktenskapet utgör ett
              fullgott alternativ i rättsligt avseende. Vi är inte i något avseende
              intresserade av att skilja ut de rättsliga aspekterna, utan här
              handlar det om äktenskapsbegreppet som sådant. I dag finns det
              olika beteckningar för skilda civilstånd. Det är inget konstigt
              med det. Även om terminologin kan diskuteras är, menar vi, de
              begrepp som finns i dag adekvata. De diskriminerar inte någon
              mot något.
            </seg>
            <seg n="ce943b4c">
              Trots alla argument mot en könsneutral lagstiftning anser jag,
              om en sådan ändå skulle föreslås att den hävdvunna termen äktenskap
              bör lämnas tillbaka till den religiösa kontext som den ursprungligen
              kommer från och i lagstiftningen ersättas med ett annat begrepp
              som mer adekvat speglar vad det är fråga om detta för att tydligt
              markera att det nya begreppet hör lagstiftningen till, medan äktenskapet
              behåller sin ursprungliga historiska, kulturella och etiska betydelse,
              nämligen som samlevnadsform för man och kvinna.
            </seg>
            <seg n="5c7e3312">
              Herr talman! Sammanfattningsvis anser jag att nuvarande lagar
              beträffande juridiska samlevnadsformer är tillfyllest. Hittills
              har inte tillräckliga skäl framkommit för att ändra nuvarande
              lagstiftning.
            </seg>
            <seg n="3bc10844">
              Äktenskapet är en bas för framtida generationers trygga uppväxt
              och identitet. Det borgar för stabilitet i samhället. Sammantaget
              anser jag därför att det finns starka skäl för att begreppets
              grundläggande innebörd bör kvarstå enligt hittillsvarande tolkning
              och innebörd.
            </seg>
          </u>
          <note type="speaker" n="82f2ed4b">
            Anf. 99 LISELOTTE OLSSON (v) replik:
          </note>
          <u who="liselotte_olsson_2a1f72" xml:id="i-86cb1d4cb80b2aba-0" n="8264318a">
            <seg n="e1314b26">
              Herr talman! Det finns väldigt mycket som jag från denna talarstol
              skulle kunna argumentera om, men jag ska stanna vid några frågor.
            </seg>
            <seg n="97f98dd3">
              Först och främst tycker jag att det är väldigt konstigt att det
              finns mer respekt för fransmännens åsikter än för homosexuella
              par här i Sverige och den syn som i dag egentligen är ganska accepterad
              i Sverige.
            </seg>
            <seg n="3dfe8a59">
              Vi har i dag tagit del av siffror över vad skolungdomar tycker.
              Vi är på väg åt rätt håll, så att backa till Frankrikes syn vore
              anser jag ett väldigt stort steg bakåt.
            </seg>
            <seg n="13e82bcf">
              Vidare menade Yvonne Andersson att man inte kan se detta på ett
              snävt juridiskt sätt. Men det handlar inte om det det har vi heller
              aldrig sagt utan det handlar om att inte göra skillnad mellan
              olika kärleksrelationer. Vi vill inte ha ett A-lag och ett B-lag.
              Därför tror vi på ett könsneutralt civiläktenskap.
            </seg>
            <seg n="defbeb59">
              Sedan kan jag tycka att detta med att gömma sig bakom barnets
              bästa jag vet inte hur jag ska uttrycka mig kanske är en aning
              fegt. Det finns ju barn även i homosexuella relationer och i partnerskap.
              Det är väldigt många som har barn, och fler kommer det att bli
              i och med att det är tillåtet med insemination och så vidare.
              Varför är barnen i de förhållandena inte lika mycket värda med
              tanke på deras trygghet, deras säkerhet och deras rätt till två
              gifta föräldrar?
            </seg>
          </u>
          <note type="speaker" n="ba99fc33">
            Anf. 100 YVONNE ANDERSSON (kd) replik:
          </note>
          <u who="yvonne_andersson_78c29c" xml:id="i-d8cc288ecfae15f1-0" n="35f247c7">
            <seg n="28d3e101">
              Herr talman! Vi är på väg åt rätt håll, sägs det. Nej, det är
              kanske inte så att vi är på väg åt rätt håll. Tänk om det är så
              att det finns människor i andra länder som i vissa lägen har ett
              bättre kunnande än vi och som väljer en bättre väg!
            </seg>
            <seg n="36023216">
              Jag tycker att det är bekymmersamt när vi i vårt lilla land i
              förhållande till många andra länder och i förhållande till den
              gemenskap vi har i Europa tror att just vi är på rätt väg om vi
              tycker någonting, även om andra inte gör det. Det skulle vara
              ärligare att ta till sig av den samlade kunskap som finns. Det
              finns en gedigen utredning som ingen av er som velat ha den här
              förändringen över huvud taget i något sammanhang har nämnt eller
              refererat till.
            </seg>
            <seg n="ffb06860">
              Om man förutsättningslöst ska se på en utveckling och avgöra
              om vi är på väg åt rätt håll måste det väl ändå värderas i relation
              till andras argument och andra delar. Jag gömmer mig inte bakom
              barnets bästa. Om man ska slänga argument kring sig på det sättet
              tycker jag att ni osynliggör ett totalt resonemang, ett resonemang
              om den samlade situationen för den unga generationen.
            </seg>
            <seg n="be320414">
              Jag försöker lyfta fram de här delarna. Om en stor utredning
              som varit verksam i Frankrike och vars betänkande lades fram den
              25 januari förra året kunde utgå från barnets bästa eller komma
              till en sådan slutsats och därför säga nej undrar jag om det inte
              är intressant också för oss i vårt land att fundera på varför
              de säger nej? Är vi säkra på att vi ligger längst fram, och är
              vi säkra på att just våra mått och steg är det bästa för barnen
              i vårt land?
            </seg>
          </u>
          <note type="speaker" n="6c947b15">
            Anf. 101 LISELOTTE OLSSON (v) replik:
          </note>
          <u who="liselotte_olsson_2a1f72" xml:id="i-86cb1d4cb80b2aba-1" n="8264318a">
            <seg n="b498e06d">
              Herr talman! Ja, jag tycker fortfarande att vi är på väg åt rätt
              håll. Jag tror att historien kommer att visa att vi har rätt.
              Det är bara att titta tillbaka på hur det varit. Det var motstånd
              mot att införa partnerskapslagen. Det var ett stort motstånd då.
              Nu är partnerskapet väldigt accepterat. De som för några år sedan
              var motståndare kan i dagsläget till och med försvara att den
              lagen finns. Jag tror därför att det kommer att visa sig att vi
              har rätt. Alla människors kärleksförhållanden ska vara lika mycket
              värda.
            </seg>
            <seg n="56652dd7">
              Jag har som hastigast tittat på hemsidan. Yvonne Andersson sade
              tidigare att det finns olika civilstånd, och visst är det så.
              Jag reagerar på den uppräkning som finns där. När det gäller äktenskapet
              står det att syftet är att ge barn en trygg uppväxtmiljö och att
              manifestera kärleken.
            </seg>
            <seg n="da63c105">
              När det gäller partnerskapet finns det inte ett enda ord om barn.
              Men vi vet ju att det i dag finns barn i samkönade förhållanden.
              Varför ska inte de, som jag tidigare var inne på, ha rätt till
              föräldrar som gift sig av kärlek? Jag förstår inte det. Fortfarande
              tycker jag att det är lågt att använda barnens bästa som ett argument
              om inte alla barn omfattas. Barn ska inte användas som alibi för
              fortsatt diskriminering på grund av sexuell läggning.
            </seg>
          </u>
          <note type="speaker" n="ad798090">
            Anf. 102 YVONNE ANDERSSON (kd) replik:
          </note>
          <u who="yvonne_andersson_78c29c" xml:id="i-d8cc288ecfae15f1-1" n="35f247c7">
            <seg n="52ed55b7">
              Herr talman! Det är alldeles självklart att jag i ett replikskifte
              här i kammaren inte kan dra den franska kommissionens alla argument.
              Jag talar om att de finns och säger att jag är bekymrad över att
              vi alltför ensidigt lyfter fram en sida och kanske glömmer bort
              andra sidor som vi över huvud taget inte haft uppe i debatten.
              Inte heller kan jag till fullo värdera allt. Men en sak kan jag
              värdera, och det är att det väl inte är rätt att bara lyfta bort
              saker. Kommitténs ställningstagande sammanfattas med att man anser
              att barnets bästa tillvaratas genom ett traditionellt äktenskap
              mellan man och kvinna detta samtidigt som man genom en reformering
              av partnerskapslagen anser sig undanröja själva behovet av samkönade
              äktenskap.
            </seg>
            <seg n="727c7d6f">
              Dessutom tar man rätt mycket upp argumentet om den normerande
              funktion som också lagstiftningen har och om gränsfall när det
              gäller lagstiftningens kompetensområde, statens och så vidare.
            </seg>
            <seg n="89b75035">
              Jag tror att det är viktigt att lyfta fram andra argument och
              hävdar bestämt att det är en oförskämd beskyllning att påstå att
              man gömmer sig bakom barnets bästa. I så fall kan man sluta med
              att säga att här är vi inte överens.
            </seg>
            <seg n="dc95aac7">
              Vi har valt olika argument och olika utgångspunkter, nämligen
              den vuxnes bästa eller barnets bästa. Men att säga att man gömmer
              sig bakom ett argument betecknar jag som knappast adekvat.
            </seg>
          </u>
          <note type="speaker" n="953dae94">
            Anf. 103 HILLEVI LARSSON (s) replik:
          </note>
          <u who="hillevi_larsson_9ae9e2" xml:id="i-18da39fca792ce32-5" n="f9d24465">
            <seg n="6a249f7c">
              Herr talman! Jag kan känna att hade den här debatten handlat
              om att man skulle tvinga heterosexuella att ingå partnerskap hade
              jag förstått upprördheten, att tvinga någon mot sin vilja. De
              flesta vill gifta sig på riktigt med ett riktigt äktenskap. Nu
              handlar det inte om det, utan nu handlar det om att heterosexuella
              får precis som förut gifta sig hur man nu än väljer, i kyrkan
              eller på annat sätt. Däremot får homosexuella inte göra det. Jag
              förstår inte hur det kan vara någonting negativt som drabbar heterosexuella
              att människor visar sin kärlek till varandra. Kärlek är väl något
              gott och vackert och positivt. Jag förstår inte hur detta på något
              sätt skulle drabba andra. Det låter nästan som att det på något
              sätt skulle besudla äktenskapet att säga att även homosexuella
              skulle få ingå det. Det tycker jag faktiskt är lite tråkigt.
            </seg>
            <seg n="92d900ca">
              Barn lever redan i dag i homosexuella förhållanden och ser de
              homosexuella i familjen som sina föräldrar. Då legitimerar man
              fördomar genom att säga att det förhållande som deras föräldrar
              har inte är riktigt lika fint, utan det ska kallas med ett annat
              ord, registrerat partnerskap trots att det är något annat. Jag
              kan inte heller se att kyrkan eller någon annan kan lägga beslag
              på ett ord eller ett begrepp som nu finns i lagboken. Där handlar
              det om lagstiftning.
            </seg>
            <seg n="10ee87b4">
              Redan i dag finns det människor som väljer att viga sig utanför
              kyrkan i olika samfund. Skulle man då välja att säga att det inte
              får kallas äktenskap om man inte vigs i kyrkan? Jag tycker att
              det är lika märkligt i det här sammanhanget att kyrkan skulle
              besluta i de här frågorna. Vi som lagstiftare måste naturligtvis
              har friheten att besluta om det som handlar om lagar och regler.
            </seg>
            <seg n="23568381">
              De rättsliga verkningarna när det handlar om barn finns redan
              i dag i och med partnerskapet, med de förändringar som har skett
              när det gäller adoption och insemination. Detta borde över huvud
              taget inte vara med i diskussionen. Sedan kan jag tycka att det
              är en extra trygghet för barnen, men det är en annan fråga.
            </seg>
          </u>
          <note type="speaker" n="3a91c33c">
            Anf. 104 YVONNE ANDERSSON (kd) replik:
          </note>
          <u who="yvonne_andersson_78c29c" xml:id="i-d8cc288ecfae15f1-2" n="35f247c7">
            <seg n="e357cf67">
              Herr talman! Religionsfrihet är faktiskt inskriven i våra grundlagar.
              Det tycker jag innebär ett absolut krav på respekt. Det är fortfarande
              de religiösa samfunden som till övervägande del ger äktenskapet
              en särskild innebörd. Äktenskapets uttolkning har för de religiösa
              samfunden en särskild betydelse. För många är det ett sakrament
              som är väldigt tydligt. Då bör man med hänsyn tagen till religionsfriheten
              inte ensidigt ändra innebörden, om så bara i juridisk mening.
            </seg>
            <seg n="93c5ef87">
              Jag tycker att man i så fall ska kunna ha ett mångfaldsperspektiv.
              Av vilken anledning ska just begreppet äktenskap vara det enda?
              Nu säger Hillevi Larsson själv att över huvud taget alla andra
              delar är jämförbara. Av vilken anledning ska man då ta bort mångfaldsaspekten
              och kalla allt för äktenskap? Varför kan det inte få behålla sin
              ursprungliga, kulturella och traditionella innebörd?
            </seg>
          </u>
          <note type="speaker" n="183d89e0">
            Anf. 105 HILLEVI LARSSON (s) replik:
          </note>
          <u who="hillevi_larsson_9ae9e2" xml:id="i-18da39fca792ce32-6" n="f9d24465">
            <seg n="d25e6712">
              Herr talman! Vissa samfund vill inte viga skilda personer. De
              vill inte viga personer som kommer från olika samfund, om man
              så att säga slår ihop två olika religioner. De här människorna
              kan faktiskt gå till ett annat samfund i dag eller bli borgerligt
              vigda. Det kallas ändå äktenskap.
            </seg>
            <seg n="524898d1">
              Det är många som väljer att över huvud taget inte blanda in kyrkan,
              och det kallas ändå äktenskap. Det är ett vedertaget begrepp.
              Äktenskapet är dessutom inte alls detsamma som det var för flera
              hundra år sedan. Precis som jag sade handlade det väldigt mycket
              om ekonomiska överenskommelser över huvudet på de berörda parterna,
              där det i många fall fanns inslag av tvång.
            </seg>
            <seg n="27ef49e4">
              Med tanke på detta och att vi lever i ett helt annat samhälle
              där äktenskapet har fått en helt ny modern innebörd som mycket
              mera handlar om kärlek tycker jag att det är en självklarhet att
              även homosexuella ska få gifta sig och kalla det vid dess rätta
              namn, äktenskap. Det är vansinnigt att vi som lagstiftare ska
              gå med på en apartheidliknande diskriminering, som det faktiskt
              blir. Det var lite av samma diskussion som fanns i Sydafrika.
              Det kunde vara så att i en buss fick de svarta resa bak i bussen
              och inte fram. Det finns många andra exempel. Man har tidigare
              inte velat viga svarta och vita till exempel. Man har sagt att
              det har varit en synd som gick emot äktenskapets grunder.
            </seg>
            <seg n="09f4a7a1">
              Jag kan känna att vi måste lämna de här ålderdomliga teorierna
              bakom oss och gå vidare.
            </seg>
            <seg n="729c55f8">
              Tidigare talade man om oäktingar, barn som var födda utanför
              äktenskapet. Det var ett skällsord. Det har hänt otroligt mycket,
              bland annat i lagstiftningen. Man har gett upprättelse åt alla
              barn som fötts utanför äktenskapet och naturligtvis deras föräldrar,
              många ensamstående mammor. Samma sak kan ske här. Genom en bra
              lagstiftning tar vi bort fördomarna i samhället. Det här är ytterligare
              ett viktigt skäl.
            </seg>
          </u>
          <note type="speaker" n="11b9c322">
            Anf. 106 YVONNE ANDERSSON (kd) replik:
          </note>
          <u who="yvonne_andersson_78c29c" xml:id="i-d8cc288ecfae15f1-3" n="35f247c7">
            <seg n="18d3e3ac">
              Herr talman! Jag vet egentligen inte vad jag ska bemöta. Det
              här med apartheidliknande politik och så vidare är absolut inte
              vare sig sant eller adekvat. Det är klart att olika juridiska
              samlevnadsformer kan ha olika benämningar och har olika ursprung
              för benämningen. När det gäller vad kyrkorna gör eller inte gör
              får kyrkorna avgöra själva. I hela Folkrörelse-Sverige har vi
              olika normer, regler och principer och olika engagemang för hur
              man handskas med det ena och det andra. Det har man i arbetarpartiet
              också, som jag har fått lära känna på olika sätt i vissa sammanhang.
            </seg>
            <seg n="0a89d4bc">
              Det handlar i grunden om våra djupt liggande värderingar i fråga
              om olika former och hur människor visar kärlek till varandra och
              i vilka konstellationer. Det kanske inte ens är vår uppgift att
              vare sig avgöra eller tycka om. Däremot kan man tycka någonting
              om lagstiftningen och vad man där har för beteckning på olika
              samlevnadsformer.
            </seg>
          </u>
          <note type="speaker" n="48a07b22">
            Anf. 107 FREDRIK LUNDH (s):
          </note>
          <u who="fredrik_lundh_47407c" xml:id="i-0e31153e29a3029c-0" n="d6ebf5cf">
            <seg n="d2fae39c">
              Herr talman! Jag vill börja med att yrka bifall till vår reservation.
            </seg>
            <seg n="0cb53321">
              Äktenskapet är ett sätt för två människor att befästa den kärlek
              man känner för varandra. Att ingå ett äktenskap är en viktig akt
              för väldigt många människor i vårt samhälle. Vi är många som tycker
              att det är dags att den svenska lagstiftningen börjar behandla
              alla som vill gifta sig lika oavsett om den tilltänkta är av motsatt
              eller samma kön.
            </seg>
            <seg n="2c7b76f9">
              Vi socialdemokrater vill att riksdagen redan nu klart och tydligt
              uttalar att vi förväntar oss att regeringen efter utredningens
              remissomgång återkommer med ett lagförslag som behandlar alla
              medborgare på ett likvärdigt sätt när det gäller äktenskap.
            </seg>
            <seg n="632f5470">
              Det är dags för Sverige att följa utvecklingen och sluta diskriminera
              vissa grupper. Det är hög tid för ledamöter i den här kammaren
              att införa en könsneutral äktenskapslagstiftning i Sverige.
            </seg>
            <seg n="226f3ba2">
              Partnerskapet var historiskt ett viktigt och stort steg när vi
              tog det beslutet i början av 90-talet. Det var ett stort steg
              för sexuellt likaberättigande, men i dag fyller det inte samma
              funktion. Det blir i stället ännu en tydlig markering om hur lagstiftningen
              präglas av en särskiljande logik där homosexuella personer separeras
              från heterosexuella. Att hävda nuvarande regler med ett äktenskap
              för heterosexuella och ett partnerskap för homosexuella är att
              fortsätta att signalera skillnaden mellan ett A- och ett B-lag.
            </seg>
            <seg n="15a08d0f">
              Svensk lag bygger på alla människors lika värde inför lagen,
              och det ska gälla även i denna fråga. Vi ska inte ha särlagstiftningar
              som skiljer på människor beroende på om man älskar någon av motsatt
              kön eller någon av samma kön. Kärleken är likadan oavsett könet
              på den människa som den riktar sig till. Jag tycker inte att staten
              ska vare sig mäta, väga eller sätta betyg på kärlek.
            </seg>
            <seg n="2b616cd6">
              Den socialdemokratiska politiken bygger på övertygelsen om alla
              människors lika värde och rätt. Den principen fastslås i FN:s
              allmänna förklaring om de mänskliga rättigheterna. Alla människor
              är födda fria och har lika värde och rättigheter. Det är orimligt
              att hävda att alla människor är lika mycket värda när rättigheterna
              ska se olika ut.
            </seg>
            <seg n="45d51252">
              En könsneutral lagstiftning underlättar för dem som vill gifta
              sig med någon av samma kön, men det hindrar definitivt inte någon
              som vill gifta sig med någon av det motsatta könet. Deras rättigheter
              finns kvar. Det är bara det att andra nu får dela dessa rättigheter.
            </seg>
            <seg n="f07de943">
              Det här är värderingar och ståndpunkter som vi socialdemokrater
              tidigare har delat med många av riksdagens övriga partier. Före
              valet var det flera borgerliga politiker som höll med oss socialdemokrater
              om att icke diskriminerande äktenskap är en nödvändighet. Jag
              utgår från att ett regeringsskifte inte har ändrat detta.
            </seg>
          </u>
          <note type="speaker" n="c3d12d01">
            Anf. 108 BÖRJE VESTLUND (s):
          </note>
          <u who="borje_vestlund_da672f" xml:id="i-87c60fef1f4e1dba-0" n="af381f92">
            <seg n="8a5e43d1">
              Herr talman! På sitt sätt är de här debatterna ganska historiska
              var och en för sig. I Sverige har vi faktiskt gått lite, lite
              före. Låt mig berätta lite grann om vad som har hänt i den här
              frågan.
            </seg>
            <seg n="6559f7e2">
              1994 hade vi också en borgerlig regering. Man kunde inte komma
              överens om partnerskapslagen, utan man var tvungen att göra en
              egen lag från utskottets sida. Vid det tillfället var jag bara
              en vanlig RFSL-aktivist som satt här på läktaren och lyssnade
              på debatten. Och jag kan konstatera att situationen såg ut ungefär
              som den ser ut i dag. Skillnaden är bara den att Moderaterna då
              var lite delade och Kristdemokraterna var emot denna partnerskapslag.
              Tänk bara tanken om Kristdemokraterna den gången hade fått igenom
              sitt tänkande!
            </seg>
            <seg n="c13e98e2">
              I dag är det historiskt därför att man äntligen har kommit så
              långt att det praktiskt taget bara är dagar kvar tills man lägger
              fram utredningen. Det är oerhört positivt. Det är oerhört viktigt,
              för detta är en av hörnpelarna för att vi ska ha en jämlikhet
              för homo-, bi- och transpersoner i det här landet. Det finns många
              andra lagstiftningar, många andra mindre förändringar av lagar,
              många saker som bör ändras och bevakas, men det här är en av hörnpelarna.
              Därför är detta så oerhört viktigt. Det kanske också är därför
              som reaktionerna när vi behandlar den här typen av ärenden alltid
              blir ganska häftiga. Vi får ganska mycket mejl, telefonsamtal
              och ibland också besök här i riksdagen av människor som vill heja
              på eller tycker att det här är ett stort problem.
            </seg>
            <seg n="c1622390">
              Jag har full förståelse för att vi socialdemokrater i det här
              läget väljer att säga att vi tycker att det är viktigt att man
              är för ett könsneutralt äktenskap. I vilken form får man diskutera
              närmare. Vi tillsatte en utredning just av den anledningen att
              den skulle titta på detta med formen, hur detta skulle gå till.
              Jag blir därför lite oroad när jag ser reservationerna från Miljöpartiet
              och Vänsterpartiet, där man klart och tydligt säger att vi ska
              ha civiläktenskap. Men tänk om civiläktenskapet inte är den form
              som passar oss bäst i Sverige med tanke på den lagstiftning och
              den tradition av lagstiftning vi har i Sverige. Tänk om vi kanske
              borde titta på någon annan form. Detta har man inte tagit ställning
              till, utan man tar bara ställning till en enda form, nämligen
              till civiläktenskapet. Jag tycker att det är tråkigt, för det
              breddar inte precis debatten. Det gör den smalare och mer komplicerad.
            </seg>
            <seg n="7f937936">
              Slutligen, herr talman, skulle jag vilja säga att när Kristdemokraterna
              vill sträcka ut sin hand och säger att de minsann inte vill diskriminera
              för att de nu står bakom registrerat partnerskap, handlar det
              inte om något annat än att man är samma parti som man var 1994.
              Man är emot att samkönade par lever tillsammans. Det vore bättre
              om Kristdemokraterna var tydliga på den punkten.
            </seg>
          </u>
          <note n="6983d5c8">
            Jag yrkar bifall till den socialdemokratiska reservationen.
          </note>
          <note type="speaker" n="32eb365f">
            Anf. 109 MARIA KORNEVIK JAKOBSSON (c):
          </note>
          <u who="leif_jakobsson_fcf8ee" xml:id="i-b874cec33d564d85-0" n="154d0efe">
            <seg n="4f20d6d4">
              Herr talman! Det är dags att fullt ut erkänna alla personers
              lika rätt och värde oavsett vem man älskar. Samhällsgemenskapen
              är till för alla. Familjen är viktig och lika mycket värd oavsett
              om den består av ensamstående med barn, två kvinnor med barn,
              två män med barn, en kvinna och en man med barn eller två människor
              som älskar varandra och vill leva ihop.
            </seg>
            <seg n="51a28b0e">
              Arbetet med att bekämpa förtryckande attityder måste pågå på
              alla samhällets arenor, inte minst i det civila samhället. Att
              begränsa manifestation av kärlek till två personer av olika kön
              är att fokusera på fel sak. Det är kärleken som är grunden, inte
              könet.
            </seg>
            <seg n="f82f8846">
              Just nu pågår en utredning om könsneutral äktenskapslagstiftning.
              I väntan på att detta arbete ska bli klart har utskottet enats
              om att avslå motionerna om könsneutralt äktenskap. Men det betyder
              inte att jag som centerpartist tycker att frågan är mindre viktig
              eller att jag inte ser att det behövs en förändring som erkänner
              alla människors lika rätt och värde när det gäller frågan om äktenskapet.
              Utredningen är på gång och ska redovisa sitt uppdrag i slutet
              av mars. Jag hoppas att vi snart får se resultatet och då får
              upp frågan på bordet här i riksdagen.
            </seg>
            <seg n="8bf140a3">
              Herr talman! Centerpartiet anser att vi behöver en könsneutral
              äktenskapslagstiftning i Sverige i dag. Människor som älskar varandra
              och har för avsikt att bilda en varaktig familjerelation vill
              ofta tydliggöra detta ställningstagande för sig själva och för
              omvärlden genom att ingå äktenskap, detta oavsett om man älskar
              någon av samma kön.
            </seg>
            <seg n="df126399">
              De juridiska aspekterna är naturligtvis viktiga anledningar för
              att gifta sig, men det ceremoniella bekräftandet av kärlekslöftena
              är troligen ännu viktigare för de flesta. Alla par, oavsett könssammansättning,
              bör ges samma möjlighet till såväl de juridiska rättigheter som
              den offentliga bekräftelse på kärlek och trohet som äktenskapet
              innebär.
            </seg>
            <seg n="2d34cec2">
              Den nuvarande äktenskapslagstiftningen har sitt ursprung i en
              tid då Svenska kyrkan var en del av staten och bör därför förändras.
              Naturligt är att gällande lagstiftning ska omfatta alla människor,
              oavsett religion och livsåskådning, med respekt för särartade
              traditioner. Att till exempel i lag föreskriva att alla religioner
              från ett visst datum ska tillåta att människor av samma kön vigs
              eller att detta ska ske på ett visst sätt är varken lämpligt eller
              möjligt.
            </seg>
            <seg n="efde49cd">
              En könsneutral lagstiftning underlättar för dem som vill gifta
              sig med någon av samma kön. Men precis som föregående talare sade
              hindrar det faktiskt inte dem som vill gifta sig med någon av
              motsatt kön. Deras rättighet finns kvar. Men en könsneutral äktenskapslagstiftning
              ger också andra möjligheter att ta del av samma rättigheter. Det
              är en vinnavinna-situation.
            </seg>
            <seg n="ffc447e9">
              Samtidigt är det viktigt att en könsneutral äktenskapslagstiftning
              uppfyller kriterierna för att kunna reglera samlevnad för människor
              av samma kön och för att garantera samma rättstrygghet oavsett
              val av levnadsform. På denna grundval eftersträvar Centerpartiet
              en könsneutral äktenskapslagstiftning och att familjesituationen
              därigenom blir på lika villkor för alla par.
            </seg>
            <seg n="06463a72">
              Det är få i Sverige och Europa som är emot könsneutralt äktenskap.
              De flesta tycker att kärleken är viktigast. Den senaste Europabarometern
              från Europeiska kommissionen, publicerad i december 2006, visar
              att 71 procent av svenskarna nu är för könsneutralt äktenskap.
            </seg>
            <seg n="fed9f111">
              Herr talman! Kvinnor och män som älskar varandra och är av samma
              kön ska ha samma möjligheter att bilda familj och samma rätt till
              respekt för sin familjebildning som heterosexuella. En förtryckande
              syn på homo- och bisexualitet samt transsexualism bidrar till
              att försvåra fasta och ärliga relationer för dessa människor,
              och det är ett socialt övergrepp mot homosexuella. Samtidigt undergräver
              denna form av agitation familjens värde genom att förknippa det
              med trångsynthet och intolerans där man fokuserar på vilket kön
              två människor som älskar varandra har i stället för att fokusera
              på deras önskan att leva ett liv tillsammans. Ett öppnande för
              samkönade par att gifta sig och skaffa barn är en viktig signal,
              och de vackra orden om familj och gemenskap omfattar alla älskande
              människor på samma villkor.
            </seg>
          </u>
          <note n="486b76ad">
            I detta anförande instämde Lars-Ivar Ericson och Lennart Pettersson
            (båda c).
          </note>
          <note type="speaker" n="a468260f">
            Anf. 110 FREDRIK LUNDH (s) replik:
          </note>
          <u who="fredrik_lundh_47407c" xml:id="i-0e31153e29a3029c-1" n="d6ebf5cf">
            <seg n="3b819283">
              Herr talman! Den borgerliga majoriteten i utskottet föreslår
              avslag på motionen om könsneutralt äktenskap, vilket nu kommer
              att fördröja arbetet ytterligare, och jag är rädd att den borgerliga
              regeringen inte kommer att lägga fram något förslag om att ge
              homosexuella lika rätt till äktenskap som heterosexuella då Kristdemokraterna
              har vetorätt i frågan i den borgerliga regeringen.
            </seg>
            <seg n="d82f10ae">
              Mina frågor till Maria Kornevik Jakobsson och Centerpartiet är:
              Varför står ni inte kvar vid ert tidigare ställningstagande för
              könsneutralt äktenskap? Kan vi vara säkra på att ni verkar för
              en snabb uppstart av remissförfarandet?
            </seg>
          </u>
          <note type="speaker" n="d214931f">
            Anf. 111 MARIA KORNEVIK JAKOBSSON (c) replik:
          </note>
          <u who="leif_jakobsson_fcf8ee" xml:id="i-b874cec33d564d85-1" n="154d0efe">
            <seg n="6bc96cff">
              Herr talman! Det som vi säger i dag är ju följande, med stor
              respekt för utredningen och att vi vill vänta på den: Centerpartiet
              har på en stämma jag kommer inte ihåg exakt vilket år klart tagit
              ställning för att vi ska ha könsneutrala äktenskap.
            </seg>
          </u>
          <note type="speaker" n="8e1d8f2a">
            Anf. 112 FREDRIK LUNDH (s) replik:
          </note>
          <u who="fredrik_lundh_47407c" xml:id="i-0e31153e29a3029c-2" n="d6ebf5cf">
            <seg n="7859cf7b">
              Herr talman! Vi socialdemokrater kommer inte att ge upp den här
              kampen för könsneutralt äktenskap. Hillevi bjöd ju upp till dans
              i frågan och sade att vi givetvis hoppas att några till på den
              borgerliga sidan kan tänka sig att arbeta över blockgränserna
              för att nå en sådan här lösning som ger lika rätt oavsett sexuell
              läggning.
            </seg>
            <seg n="cf3a9478">
              Om remissförfarandet drar ut på tiden eller om den nuvarande
              regeringen inte har kraft att lägga fram ett lagförslag som syftar
              till en könsneutral äktenskapslagstiftning, är då Centerpartiet
              berett att nästa riksdagsår stödja en likadan motion som nu avslås?
              Då är ju utredningen redan behandlad och framlagd, och ni säger
              ju att ni tycker att det här är lika viktigt som vi socialdemokrater
              tycker.
            </seg>
          </u>
          <note type="speaker" n="f3d6af0d">
            Anf. 113 MARIA KORNEVIK JAKOBSSON (c) replik:
          </note>
          <u who="leif_jakobsson_fcf8ee" xml:id="i-b874cec33d564d85-2" n="154d0efe">
            <seg n="f36a07ff">
              Herr talman! Om utredningen visar det jag tror att den visar,
              nämligen att svenska folket är redo för detta, är jag övertygad
              om att Centerpartiet står kvar vid det här. Det finns ingenting
              som tyder på att vi på något vis skulle ändra oss i det här fallet.
            </seg>
            <seg n="4fdba831">
              Dessutom har de utredningar som finns om barn i de här relationerna
              visat att de barnen faktiskt har det till och med bättre, generellt
              sett, än vad barn i heterosexuella förhållanden har det.
            </seg>
          </u>
          <note type="speaker" n="f7eb3b64">
            Anf. 114 BÖRJE VESTLUND (s) replik:
          </note>
          <u who="borje_vestlund_da672f" xml:id="i-87c60fef1f4e1dba-1" n="af381f92">
            <seg n="5dc8ed80">
              Herr talman! Vi har under ett antal debatter, inte minst med
              centerpartister, fått utstå kritik, spott och spe, under årens
              lopp för att vi har varit saktfärdiga och så vidare. Man har framför
              allt sagt: Vi har klart för oss vad vi vill. Vi har klara beslut
              från våra stämmor, och nu ska de genomföras!
            </seg>
            <seg n="ca7dca73">
              Jag har full respekt för det, och jag har gått tillbaka och ibland
              faktiskt skämts lite grann för att vi har varit saktfärdiga. Men
              nu har vi det här beslutet.
            </seg>
            <seg n="444d4a77">
              Då är min fråga till Maria Kornevik Jakobsson: På vilket sätt
              ska man genomföra detta nu då? Om det är så att man inte får någon
              proposition från regeringen, är man då beredd på att lagstifta
              i utskottet?
            </seg>
          </u>
          <note type="speaker" n="6a3656ec">
            Anf. 115 MARIA KORNEVIK JAKOBSSON (c) replik:
          </note>
          <u who="leif_jakobsson_fcf8ee" xml:id="i-b874cec33d564d85-3" n="154d0efe">
            <seg n="09072d9b">
              Herr talman! Jag kan, just precis där jag står nu, bara tala
              för Centerpartiet om vad Centerpartiet står för och kommer att
              göra. Det andra är en sak som hela utskottet givetvis måste ta
              ställning till.
            </seg>
          </u>
          <note type="speaker" n="e42524b0">
            Anf. 116 BÖRJE VESTLUND (s) replik:
          </note>
          <u who="borje_vestlund_da672f" xml:id="i-87c60fef1f4e1dba-2" n="af381f92">
            <seg n="5d42920c">
              Herr talman! Det intressanta i den här diskussionen skulle ju
              vara en annan sak. När man har varit med ett tag har man hört
              Centerpartiets höga svansföring när Centerpartiet inte har varit
              i regeringsställning. Man har då tyckt att i princip skulle vi
              kunna gå hem på kammaren och be vårt lagutskott att i sammanhanget
              lagstifta i morgon.
            </seg>
            <seg n="9fc1649e">
              Det är intressant att se den mycket försiktiga hållning som Centerpartiet
              just nu intar med ungefär samma motivering som Folkpartiet har.
            </seg>
            <seg n="4c1e8c46">
              Jag tycker att det är konstigt att man inte kan ha mer ryggrad
              i den här frågan. Det finns andra frågor som man har visat upp
              mer ryggrad i, men det är uppenbarligen så att det är mer politiskt
              känsligt här, och då väljer Centerpartiet att passa i sammanhanget,
              vara lite mer försiktig och inte vilja gå så långt. Jag tycker
              att det är en underlig hållning från Centerpartiets sida. Jag
              har ju litat på att man skulle vara en god partner i de här diskussionerna.
            </seg>
          </u>
          <note type="speaker" n="384cfb9c">
            Anf. 117 MARIA KORNEVIK JAKOBSSON (c) replik:
          </note>
          <u who="leif_jakobsson_fcf8ee" xml:id="i-b874cec33d564d85-4" n="154d0efe">
            <seg n="75c3cbf8">
              Herr talman! Jag måste undra: När sade jag det här, att Centerpartiet
              inte står kvar, med sin svansföring och sin ryggrad? Det här är
              ett beslut som Centerpartiet har tagit på en stämma. Det ligger
              i sakens natur, precis som för den förra regeringen, när man har
              samarbetspartner att man också behöver diskutera. Det betyder
              inte att vi kommer att ändra den här inställningen.
            </seg>
            <seg n="4b43cd82">
              Igen: Det är så att det finns en utredning, och med respekt för
              den får vi vänta och se.
            </seg>
          </u>
          <note n="7948504e">
            Överläggningen var härmed avslutad.
          </note>
          <note n="13c279e7">
            11 § Handikappfrågor
          </note>
          <note n="618633b2">
            Föredrogs
          </note>
          <note type="speaker" n="6a96f448">
            Anf. 118 MARIANNE KIERKEMANN (m):
          </note>
          <u who="marianne_kierkemann_2475ec" xml:id="i-8c72298862e4198c-0" n="92e60ef2" next="i-f14ae63689401994-0">
            <seg n="f8a20c11">
              Herr talman! Vi ska i dag i kammaren debattera socialutskottets
              betänkande 2006/07:SoU4 gällande handikappfrågor.
            </seg>
            <seg n="e6b4e610">
              Målen för handikappolitiken är
            </seg>
          </u>
          <note n="b58b5c29">
            I betänkandet behandlas 24 motionsyrkanden från den allmänna
            motionsperioden 2006.
          </note>
          <u who="marianne_kierkemann_2475ec" xml:id="i-f14ae63689401994-0" n="92e60ef2" prev="i-8c72298862e4198c-0">
            <seg n="512e2dfc">
              De motioner som har väckts har behandlat handikappolitikens mål
              och inriktning med mera, hjälpmedel för funktionshindrade med
              mera samt övriga handikappfrågor.
            </seg>
            <seg n="489d8c13">
              Majoriteten i utskottet står bakom betänkandet i sin helhet med
              den budget på 15 564 200 000 kronor som regeringen anslagit för
              2007. Med hänvisning till de stora beredningsarbeten som pågår
              inom handikappområdet avstyrker vi samtliga motioner.
            </seg>
            <seg n="9cf21b9c">
              Herr talman! Med denna korta inledning lämnar jag över betänkandet
              för debatt till kammarens ledamöter.
            </seg>
          </u>
          <note n="9e29ef27">
            Under beredningsarbetet med betänkandet har utskottet i samband
            med sammanträdet den 5 december 2006 fått information om olika
            handikappolitiska frågor från företrädare för Handikappombudsmannen,
            Handisam, som betyder Myndigheten för handikappolitisk samordning,
            och Handikappförbunden.
          </note>
          <note n="7a8e72a0">
            I betänkandet finns sju reservationer och två särskilda yttranden.
          </note>
          <note type="speaker" n="0a0f7ebc">
            Anf. 119 LENNART AXELSSON (s):
          </note>
          <u who="lennart_axelsson_ca2940" xml:id="i-47ee240cad70b188-0" n="17667a8a">
            <seg n="9bb4d699">
              Herr talman! Alla människor borde ha samma självklara rätt och
              möjlighet till ett aktivt liv, ett liv med full delaktighet i
              samhället. Så är det inte i dag. Men om vi ska ha någon chans
              att kunna uppnå det måste handikappolitiken i första hand ses
              som en demokrati-, jämställdhets- och diskrimineringsfråga och
              inte ses ur ett vårdperspektiv.
            </seg>
            <seg n="0004d8d7">
              Vi har lång väg att vandra innan vi kan säga att alla människor
              är delaktiga på samma villkor, men vi har trots allt kommit en
              bra bit på väg. Det känns inte alltför avlägset när jag för 35
              år sedan började arbeta som vårdare på Hagbyhemmet i Nora. Det
              var då Örebro läns centrala vårdhem för psykiskt utvecklingsstörda
              med över 300 platser. Där hittade man både köer till duschen,
              flerbäddsrum och dagrum med vakter. I dag sover inte några utvecklingsstörda
              tillsammans om de inte själva valt det.
            </seg>
            <seg n="364ca60d">
              Mest är det lagen om stöd och service till vissa funktionshindrade
              som vi har att tacka för den utvecklingen. Den har inneburit oerhört
              mycket för att öka livskvaliteten för många människor. Självbestämmandet
              och delaktigheten har ökat, och generellt sett har funktionshindrades
              ställning i samhället stärkts.
            </seg>
            <seg n="562633db">
              Utvecklingen under den senaste tioårsperioden har varit enorm.
              Fler får hjälp, och de som får hjälp får det under fler timmar
              i veckan. Det finns således verkligen fog för att säga att det
              gått framåt. När det nu gått ett antal år sedan reformen genomfördes
              har vi dock kunnat konstatera att det inom ett antal områden finns
              behov av förändringar. Därför ses hela lagstiftningen över av
              LSS-kommittén, och vi står alla inför en stor politisk utmaning
              när en bra reform ska göras ännu bättre.
            </seg>
            <seg n="6d57500c">
              Herr talman! All diskriminering är oacceptabel oavsett var, när
              och hur den sker. Funktionshindrades tillgänglighet i samhället,
              eller kanske snarare bristen på tillgänglighet, är en klar diskriminering.
              Därför är det oerhört angeläget att samhället anpassas och byggs
              om så att tillgängligheten ökar. Det krävs utan tvekan en kraftsamling
              för att nå de mål som finns i den nationella handlingsplanen för
              handikappolitiken. Det är mål som ska vara uppnådda helt och hållet
              2010. Det handlar om tillgänglighet när det gäller offentliga
              byggnader och miljöer, arbetsplatser, bostäder och trafiken, inte
              minst kollektivtrafiken, för att nämna några områden.
            </seg>
            <seg n="c29162d8">
              Den redovisning över vad som hänt efter halva tiden som presenterades
              för några år sedan visar att en hel del hänt och görs, men mycket
              återstår att göra, och takten måste öka om målen ska nås. Det
              är viktigt att slå fast att dessa åtaganden för ökad tillgänglighet
              är något som alla samhällssektorer måste ta på största allvar.
              Det pågår ett arbete både vid Boverket och vid den nya handikappmyndigheten
              Handisam för att öka kunskapen och driva på utvecklingen. Det
              är bra. Det får inte vara så att till exempel kommuner och myndigheter
              bara genomför tillgänglighetssatsningar då det utgår särskilda
              stimulanspengar eller extra anslag. Ibland kan det vara motiverat
              med extra satsningar, men huvudmännen är alltid ansvariga för
              sina verksamheter och därmed skyldiga att prioritera tillgänglighetsfrågor
              vid medelsfördelning utifrån de resurser de har i sin ordinarie
              verksamhet.
            </seg>
            <seg n="033dd05b">
              Det finns anledning att vara kritisk till takten i förändringsarbetet
              även om mycket naturligtvis sker eller planeras. Totalt sett har
              vi nu en god ekonomi i landet trots att vissa kommuner fortfarande
              brottas med problem. Förutsättningarna för en ökning av takten
              i förändringsarbetet borde därför vara goda. Det som kan skapa
              oro även inom det här området är de prioriteringar som den nuvarande
              regeringen valt att göra, där skattesänkningar för välbärgade
              och subventioner av kostymtvätt och hemtjänst går före sociala
              reformer såsom billigare tandvård.
            </seg>
            <seg n="56db5d34">
              Herr talman! Ett annat viktigt område handlar om hjälpmedel för
              funktionshindrade. Det är en fråga som vi socialdemokrater prioriterade
              i vårt valmanifest. I grunden anser vi att det behövs en ökad
              nationell likvärdighet. Det ska kosta lika mycket oavsett var
              man bor om man behöver hjälpmedel för att klara sin vardag och
              sitt arbetsliv. I dag varierar sortiment och utbud mellan landstingen.
              Bedömningarna skiljer sig åt, och avgifterna ser helt olika ut.
              Vi tycker inte att det är rimligt. Det är svårmotiverade skillnader
              som känns ologiska och saknar folkligt stöd. Inte heller är möjligheten
              att ha olika regler och avgifter för funktionshindrades hjälpmedel
              någon helig ko i det kommunala självstyret. Tvärtom sade Hjälpmedelsutredningen,
              som presenterades för ett tag sedan, att en samordning skulle
              ha stora fördelar.
            </seg>
            <seg n="2d6bdbb8">
              I betänkandet sägs att vissa delar av Hjälpmedelsutredningen
              är föremål för beredning i Regeringskansliet. Vi ser positivt
              på det och utgår från att regeringen återkommer med ett förslag
              till riksdagen när det gäller hjälpmedel.
            </seg>
            <seg n="4956934c">
              Herr talman! Jag tänkte slutligen beröra ett par av de motioner
              som vi har i betänkandet. Den första tar upp behovet av enhetliga
              riktlinjer i hela landet när det gäller kontroll av personal som
              ska anställas i handikappomsorgen. Personer med utvecklingsstörning
              är en mycket utsatt grupp. De är ofta helt beroende av den personal
              som hjälper dem i olika vardagssituationer inom skola, vård och
              boende. Även om det är ovanligt förekommer det att de utsätts
              för sexuella övergrepp och andra trakasserier. Medvetenheten om
              att detta förekommer ställer krav på att vi gör allt som står
              i vår makt för att förhindra att det händer igen.
            </seg>
            <seg n="10b3587f">
              Handikapporganisationerna har under en längre tid ansett att
              en typ av vandelsprövning bör ske vid anställning och vikariat
              inom handikappomsorgen. Man vill likställa personalgrupper inom
              vård, skola och handikappomsorg men även kvalitetssäkra handikappomsorgen
              och skydda dess personal. Vi delar deras bedömning och föreslår
              därför att det införs enhetliga riktlinjer i hela landet för anställning
              av personal inom handikappomsorgen.
            </seg>
            <seg n="94ab2cf4">
              Den andra motionen som jag tänkte ta upp, herr talman, handlar
              om bidrag till glasögon för barn. Även inom detta område skiljer
              det mycket mellan de olika landstingen. Alla vi som har behov
              av synhjälpmedel vet att det är dyrt. För familjer med många barn
              blir det naturligtvis ekonomiskt väldigt betungande om flera av
              barnen har synfel som måste korrigeras. Av den anledningen är
              det lätt att sympatisera med tanken att jämställa synfel med exempelvis
              hörselnedsättning. Om också synhjälpmedel blev kostnadsfria upp
              till 18 års ålder skulle det garantera att alla barn fick samma
              möjligheter till behandling och synutveckling oavsett var i landet
              man bor.
            </seg>
            <seg n="e2935313">
              Eftersom vi inte har någon finansiering av en sådan reform i
              vårt förslag till budget kan vi inte genomföra den just nu. Däremot
              anser vi att regeringen som ett första steg ska ta initiativ till
              en överläggning med landstingen för att försöka komma till rätta
              med brister och ojämlikheter när det gäller bidrag till glasögon
              för barn och ungdomar. Utskottsmajoriteten nonchalerar problemet
              genom att enbart hänvisa till att det inte är utskottets bord.
              Det tycker jag visar på dålig respekt för familjer med barn i
              behov av glasögon.
            </seg>
          </u>
          <note n="6bda9e7b">
            Herr talman! Jag yrkar bifall till reservationerna 5 och 7.
          </note>
          <note n="762ed1e7">
            I detta anförande instämde Catharina Bråkenhielm, Ylva Johansson,
            Marina Pettersson och Per Svedberg (alla s).
          </note>
          <note type="speaker" n="7e3f4b93">
            Anf. 120 ELINA LINNA (v):
          </note>
          <u who="elina_linna_55caa4" xml:id="i-32a6e89a8a1a0f88-0" n="ba69754f">
            <seg n="c11836a6">
              Herr talman! Vänsterpartiet har sex reservationer i betänkandet.
              Vi står självklart bakom samtliga reservationer, men för tids
              vinnande yrkar jag bifall endast till reservation nr 2.
            </seg>
            <seg n="a477d35b">
              Betänkandet handlar om handikappolitik. Vänsterpartiets handikappolitik
              kan inte ses som ett isolerat politikområde skilt från resten
              av våra ställningstaganden. Vår politik syftar till att skapa
              ett solidariskt samhälle som präglas av jämlikhet och jämställdhet,
              ett samhälle där var och en bidrar efter förmåga och där stöd
              ges till var och en efter behov.
            </seg>
            <seg n="7062eaad">
              En sådan politik är starkt kopplad till en välfärdsstat med en
              stark offentlig sektor och ett högt skatteuttag som möjliggör
              generösa generella bidragssystem likväl som särskilda bidrag för
              dem med extra stora behov. Ett sådant behov är sysselsättning
              för personer med psykiska funktionshinder. Under de senaste åren
              har vi kunnat läsa ett antal rapporter där saknaden av arbete
              eller sysselsättning för kvinnor och män med psykiska funktionshinder
              beskrivs.
            </seg>
            <seg n="6a463ed0">
              I måndags kom Socialstyrelsens lägesrapport om handikappomsorgen
              i Sverige. I rapporten kan vi bland annat läsa att personer med
              psykiska funktionshinder har svårast att få sina behov tillgodosedda
              av kommunernas socialtjänster. Återigen handlar det om att hitta
              rätt sysselsättning. Socialstyrelsen har också tidigare rapporterat
              att det råder brist på sysselsättning för personer med psykiska
              funktionshinder. Vänsterpartiet anser att det inte behövs flera
              rapporter utan vi menar att regeringen skyndsamt bör bereda frågan
              om sysselsättning och arbete för psykiskt funktionshindrade. Vi
              menar att LSS-lagen borde ändras så att även personer som tillhör
              personkrets 3, till exempel män och kvinnor med psykiska funktionshinder,
              ska få tillgång till daglig verksamhet. Vårt förslag bemöts välvilligt
              av utskottets majoritet, som menar att det är väsentligt att frågan
              om huruvida daglig verksamhet ska utsträckas till personkrets
              3 nu blir föremål för utredning. Majoriteten hänvisar också till
              Regeringskansliet där frågan sägs vara högprioriterad. Vänsterpartiet
              ger nu regeringen chansen att visa att man menar allvar med sina
              löften. Och vi tänker noggrant bevaka frågan.
            </seg>
            <seg n="6f9411bc">
              Herr talman! I betänkandet finns ett antal förslag som handlar
              om hjälpmedel. Hjälpmedelsfrågan är viktig från likabehandlingssynpunkt.
              Tyvärr är väntetiderna för ett hjälpmedel i dag generellt sett
              långa, och olikheterna är stora mellan landstingen. Det är också
              stora variationer i kostnaderna.
            </seg>
            <seg n="b0196ca8">
              När det gäller vissa hjälpmedel verkar det finnas en oklarhet
              kring i vilken utsträckning landstingen över huvud taget ska bevilja
              hjälpmedel till dem som har behov av det. Jag syftar nu på de
              hjälpmedel som behövs för att en kvinna eller man med funktionshinder
              ska kunna leva ett självständigt sexuellt aktivt liv. Kan det
              vara så att frågor rörande funktionshindrades sexualitet fortfarande
              är tabubelagda i vårt samhälle och att det inom vården och omsorgen
              brister i respekten för funktionshindrades rätt till sin sexualitet?
            </seg>
            <seg n="0267972c">
              Vänsterpartiet menar att fortbildningsinsatser behöver nå ut
              till sjukvårdens hjälpmedelscentraler så att de bättre kan arbeta
              med och anpassa sexhjälpmedel för personer med funktionshinder.
              Nu är ju inte personalens vidareutbildning och tillgången till
              sexhjälpmedel någonting vi härifrån riksdagen kan bestämma över.
              Men vi menar att regeringen måste klargöra för landstingen rätten
              till sexhjälpmedel och att dessa hjälpmedel ingår i landstingens
              ansvar. Landstingen ska enligt 3 § hälso- och sjukvårdslagen erbjuda
              funktionshindrade som är bosatta inom landstingen hjälpmedel.
              Mig veterligt finns det inget undantag bland hjälpmedlen utan
              det är behoven som styr.
            </seg>
            <seg n="16791a53">
              Vänsterpartiet menar att de funktionshindrades sexuella behov
              måste tas på allvar och att sjukvårdens hjälpmedelscentraler måste
              få resurser så att de bättre kan arbeta med att anpassa sexhjälpmedel
              för funktionshindrade.
            </seg>
            <seg n="96e5e6a8">
              Herr talman! Jag började med att yrka bifall till vår reservation
              nr 2. Den handlar om Hjälpmedelsutredningen. För två och ett halvt
              år sedan presenterades utredningen, och det lades fram många bra
              förslag på hjälpmedelsområdet i syfte att förbättra möjligheterna
              för personer med funktionshinder att få hjälpmedel. Som jag tidigare
              har konstaterat ser tillgången till hjälpmedel olika ut i landet.
              Kostnaderna för den enskilde kan också variera stort beroende
              på var i landet personen bor. Det är inte bra.
            </seg>
            <seg n="f146014c">
              Bland Hjälpmedelsutredningens förslag kan vi läsa om rätten till
              en snabb bedömning av hjälpmedelsbehovet. Utredningen innefattar
              vidare klargöranden om hur gränsdragningarna ska göras mellan
              olika aktörer med ansvar för hjälpmedel. Det är välbehövligt.
              Det finns också ett antal förslag för att stimulera en ökad användning
              av IT. Ytterligare föreslås att landstingen och kommunerna inte
              ska få ta ut någon avgift för att tillhandahålla hjälpmedel annat
              än vanliga avgifter för besök med mera. Utredningen föreslår att
              detta finansieras genom en höjning av högkostnadsskyddet i öppenvården
              med 100 kronor. Vänsterpartiet stöder utredningens förslag men
              föreslår en annan finansiering då ett höjt högkostnadsskydd drabbar
              många som redan i dag har ekonomiska svårigheter. Vi menar att
              Hjälpmedelsutredningens förslag innebär ett viktigt steg framåt
              för att göra samhället mer tillgängligt och för att höja livskvaliteten
              för funktionshindrade. Men det finns frågetecken kring kostnaderna.
              Därför vill vi att regeringen kostnadsberäknar och genomför Hjälpmedelsutredningens
              förslag, undantaget höjningen av högkostnadsskyddet. Nu avstyrker
              utskottets majoritet vårt förslag med motiveringen att förslaget
              i vissa delar är föremål för beredning inom Regeringskansliet
              och i andra delar för behandling av Assistanskommittén. Jag hoppas
              att majoritetens representanter senare kommer att beskriva vad
              som gömmer sig bakom orden i vissa delar.
            </seg>
            <seg n="4f389362">
              Herr talman! Jag vill kort beröra en reservation till som Vänsterpartiet
              har i betänkandet. Den handlar om taltjänst, som också är en typ
              av hjälpmedel. För personer med röst-, tal- eller språksvårigheter
              som primärt inte beror på en hörselskada verkar taltjänsten för
              att underlätta i kontakten med andra personer, till exempel vid
              läkarbesök, bankärenden och föreningsaktiviteter. Visst är det
              så att taltjänsten är ett landstingsansvar, men regeringen borde
              fungera pådrivande genom att följa upp satta mål och eventuellt
              stimulera utbyggnad. Landstingen och staten har sedan flera år
              tillbaka en överenskommelse om tillgång till taltjänst. Återigen
              måste jag konstatera att tillgången ser olika ut, och majoriteten
              av landstingen har inte taltjänst. Det är synd att regeringen
              inte delar Vänsterpartiets uppfattning att taltjänsten är ett
              viktigt hjälpmedel som borde byggas ut.
            </seg>
          </u>
          <note n="231cff94">
            I detta anförande instämde Eva Olofsson (v).
          </note>
          <note type="speaker" n="396e76d0">
            Anf. 121 MARGARETA B KJELLIN (m):
          </note>
          <u who="margareta_kjellin_1e1fa2" xml:id="i-f8fed454a01516f6-0" n="68fa38e2">
            <seg n="364a2e7e">
              Herr talman! Vi debatterar nu socialutskottets motionsbetänkande
              SoU4. Det handlar om handikappolitiken. Det är ett område som
              den förra borgerliga regeringen lyfte fram och prioriterade. Det
              var den förra borgerliga regeringen som genomförde LSS och LASS,
              lagen om stöd och service till vissa funktionshindrade och lagen
              om assistansersättning.
            </seg>
            <seg n="848d719a">
              Lagarna har ökat tillgängligheten och underlättat för de funktionshindrade
              att leva i det här samhället. Men arbetet är långt ifrån klart.
              Det är mycket som återstår att göra, och under de tolv år som
              har gått sedan vi bytte regering senast har det inte hänt tillräckligt
              mycket. Nu vill den nuvarande oppositionen att vi ska ha mer bråttom.
              Men vi har mycket på gång.
            </seg>
            <seg n="8b6e66c2">
              Att leva med ett eller flera funktionshinder skapar ett handikapp
              när samhället inte anpassas. Här har vi ett politiskt ansvar såväl
              på nationell nivå som på lokal och regional nivå. Många diskussioner
              pågår i Sverige om hur det här ska finansieras och vem som har
              ansvaret. Det är otroligt viktigt att utreda och titta på detta.
              Det är precis det uppdraget som Assistanskommittén har. Vi måste,
              precis som i alla andra frågor, sätta människan i centrum och
              inte de system vi har skapat.
            </seg>
            <seg n="736c1106">
              Det är också bra att Assistanskommittén får ett vidare uppdrag
              att titta på hjälpmedelstillgången. Här ser vi ett annat område
              med långa väntetider, köer och en begränsning i mängden och typer
              av hjälpmedel som finns. Det vill vi arbeta vidare med. Samtidigt
              måste vi vara väldigt vaksamma på att vi i riksdagen inte ska
              ta ansvaret från de sjukvårdshuvudmän som har det.
            </seg>
            <seg n="d8814790">
              Vi ser nu att ungefär hälften av Sveriges landsting är styrda
              av Socialdemokraterna med Vänsterns och många gånger med Miljöpartiets
              hjälp. Man kan fundera: Varför är det inte bättre i de landstingen,
              om ni nu vill trycka på här? Agera utåt till landstingen för att
              få mer hjälpmedel som är bättre och mer rättvist fördelade om
              ni inte är nöjda.
            </seg>
            <seg n="f6561018">
              I december 2006 antog FN en konvention som innehåller åtgärder
              för att skydda funktionshindrade mot alla former av våld och övergrepp.
              Den konventionen står nu alliansregeringen beredd att underteckna
              för att sedan ta reda på de brister som finns inom bemötande och
              vård och åtgärda dem för att till fullo kunna ratificera den senare.
              Arbetet pågår med de frågorna.
            </seg>
            <seg n="87e489bf">
              Jag vill särskilt betona och poängtera vikten av att all personal
              inom hela vårdsektorn har kompetens och erfarenhet från sina verksamhetsområden.
              Detta är ett område där kommuner och landsting har sitt ansvar.
              Jag har väldigt svårt att se att de medvetet skulle välja att
              anställa människor som inte är lämpliga för att ta arbetet.
            </seg>
            <seg n="c5fd87e5">
              Det kan vara så att man gör undersökningar och tittar på om de
              är lämpliga, och det är de just då. Men frågan är vad som händer
              med människor under tiden de är yrkesverksamma. Det finns ingen
              garanti för det. Det handlar om att man har en bra personalpolitik,
              utvärderar och ser hur det fungerar.
            </seg>
            <seg n="8bf6443f">
              Personer med synliga funktionshinder har lättare att skapa förståelse
              för sin situation än personer med osynliga funktionshinder. Personer
              med psykiska funktionshinder är en sådan grupp. Här behövs verkligen
              fler insatser.
            </seg>
            <seg n="2f037fed">
              Utredningen om nationell psykiatrisamordning har i sina förslag
              pekat på flera brister. Därför är jag otroligt nöjd med att regeringen
              har avsatt 500 miljoner för åtgärder inom området i år och nästa
              år och sedan ytterligare 250 miljoner årligen. Sedan får det som
              händer visa om det behövs ytterligare medel för att kunna nå målen.
            </seg>
            <seg n="c8fb19c5">
              Assistanskommittén har också fått ett tilläggsdirektiv att se
              över daglig verksamhet för personkrets 3, och det är bra. Jag
              vet att sådan verksamhet förekommer på många ställen genom tillämpning
              av socialtjänstlagen. Jag tror säkert att Assistanskommittén kommer
              att se över det, se hur det fungerar och ta till sig det som fungerar
              bra. Det är ett arbete som riksdagen inte ska föregripa.
            </seg>
            <seg n="f8eb579e">
              Jag vill särskilt kommentera en motion från Thomas Bodström.
              Det gör jag inte för att jag tycker att den bör tillgodoses utan
              för att den visar på att det behövs en ökad kunskap även bland
              oss lagstiftare om vilka insatser som behövs för personer med
              olika syndrom innan vi fattar beslut om nya lagar och föreskrifter.
            </seg>
            <seg n="316cc5b2">
              Många personer med Aspergers syndrom vill inte, kan inte och
              har inte förmågan att fungera bra i sociala sammanhang medan andra
              kan det. Thomas Bodström menar att dessa personer blir inlåsta
              i en daglig verksamhet och att det i stället ska garanteras att
              de får del av de sedvanliga arbetsmarknadspolitiska åtgärderna
              före beslut om daglig verksamhet.
            </seg>
            <seg n="41f00c9c">
              Jag vill bara erinra om att personer med rätt till insatser enligt
              LSS har rätt till en individuell plan. En brist som jag kan se
              i lagen är att den planen bara kommer till om den enskilde själv
              begär det. Jag anser att en individuell plan är en förutsättning
              för att ge rätt insatser.
            </seg>
            <seg n="c704ef02">
              Det är självklart att det ska framgå av varje persons individuella
              plan om personen kan klara att gå ut i en arbetsmarknad eller
              behöver insatser i en annan form för daglig verksamhet. Man kan
              inte utgå från en diagnos och dra alla över en kam. Med utgångspunkt
              från en individuell plan får människor insatser utifrån sina egna
              behov.
            </seg>
            <seg n="e384fa22">
              Rätten till ett delaktigt liv, rätten till diagnos och rätten
              till individuell plan, trygghet, tillgänglighet och kvalitetssäker
              vård utifrån den enskildes behov är mycket viktiga för den här
              gruppen. Det är de rättigheterna som är utgångspunkter för de
              insatser som alliansregeringen redan arbetar med, beslutar utifrån
              och tar initiativ till.
            </seg>
            <seg n="dbc8fa24">
              Herr talman! Mot den bakgrunden och mot bakgrund av att det redan
              pågår väldigt mycket yrkar jag bifall till utskottets förslag
              i SoU4 och avslag på samtliga motioner.
            </seg>
            <seg n="367b8f03">
              Herr talman! Jag vill också kommentera ett par saker som Lennart
              Axelsson tog upp i sitt inlägg där jag tycker att man måste använda
              sunt förnuft. Vi talar om en ökad tillgänglighet inom kollektivtrafiken.
            </seg>
            <seg n="4aba8627">
              Det har nu gått så långt att man anpassar bussarna för att handikappade
              ska kunna kliva upp i dem. Men de klarar inte att ta sig till
              busshållplatsen, så taxin går till busshållplatsen. Sedan kliver
              personerna upp på den handikappanpassade bussen. Taxin väntar
              vid busshållplatsen där de ska kliva av för att skjutsa dem till
              slutmålet. Jag tycker att man då har gått något för långt. Jag
              yrkar bifall till utskottets förslag.
            </seg>
          </u>
          <note type="speaker" n="2408ee68">
            Anf. 122 ELINA LINNA (v) replik:
          </note>
          <u who="elina_linna_55caa4" xml:id="i-32a6e89a8a1a0f88-1" n="ba69754f">
            <seg n="1548820d">
              Herr talman! I mitt anförande ställde jag en fråga om Hjälpmedelsutredningen.
              Majoriteten förklarar avslagsyrkandet på Vänsterpartiets motioner
              med att det i Regeringskansliet pågår arbete med beredningen av
              Hjälpmedelsutredningen i vissa delar. Vad är det för delar som
              man arbetar med i Regeringskansliet när det gäller Hjälpmedelsutredningen?
            </seg>
          </u>
          <note type="speaker" n="2007b7f3">
            Anf. 123 MARGARETA B KJELLIN (m) replik:
          </note>
          <u who="margareta_kjellin_1e1fa2" xml:id="i-f8fed454a01516f6-1" n="68fa38e2">
            <seg n="a79f13ec">
              Herr talman! Det jag har erfarit att man arbetar med är precis
              det jag belyste i mitt inlägg. Det är den ökade tillgängligheten
              och att det ska finnas fler typer av hjälpmedel. De ska vara lättare
              att nå, och fler ska kunna få rätt hjälpmedel utifrån sina behov.
              I dag har det tyvärr blivit så att det är en begränsning. Det
              är stelbent. Det finns hjälpmedelscentraler, och de ska se likadana
              ut. Man har inget att välja mellan.
            </seg>
            <seg n="4f0f32d9">
              Här kommer också in vilka olika typer av behov man behöver hjälpmedel
              för. Man får föra diskussionen med sjukvårdshuvudmannen om vad
              man har rätt till bidrag för och inte. Men ett arbete pågår för
              att öka tillgängligheten, och det är det allra viktigaste.
            </seg>
          </u>
          <note type="speaker" n="fa89bf7d">
            Anf. 124 ELINA LINNA (v) replik:
          </note>
          <u who="elina_linna_55caa4" xml:id="i-32a6e89a8a1a0f88-2" n="ba69754f">
            <seg n="e007d421">
              Herr talman! Det är bra att det pågår arbete. Jag tittade i protokollet
              från debatten för knappt ett år sedan när vi diskuterade handikappfrågorna.
              Då reserverade sig Moderaterna, Folkpartiet, Kristdemokraterna
              och Centerpartiet till förmån för sin motion.
            </seg>
            <seg n="4d243cbb">
              Man skrev till exempel i reservationen att Hjälpmedelsutredningen
              som lade fram sina förslag under föregående riksdagsår hade föreslagit
              att funktionshindrade ska ges rätt till hjälpmedel. Regeringen
              har ännu inte presenterat någon proposition med anledning av utredningens
              förslag.
            </seg>
            <seg n="8a1e3fae">
              Jag fortsätter på den linjen. När kommer regeringen med ett förslag?
              Nu har de borgerliga partierna som reserverade sig för knappt
              ett år sedan möjlighet att komma med ett förslag väldigt snabbt.
            </seg>
          </u>
          <note type="speaker" n="54c1bfd4">
            Anf. 125 MARGARETA B KJELLIN (m) replik:
          </note>
          <u who="margareta_kjellin_1e1fa2" xml:id="i-f8fed454a01516f6-2" n="68fa38e2">
            <seg n="3a53e463">
              Herr talman! Jag är verkligen fascinerad av att oppositionen
              har en sådan tilltro att vi ska fixa det mesta på fyra månader.
              Jag kan bara försäkra att vi inte kommer att ta lika lång tid
              på oss som den tidigare regeringen. Arbete pågår, och vi vill
              verkligen öka tillgängligheten. Vi vet att det är någonting som
              underlättar för människor i deras vardag.
            </seg>
          </u>
          <note type="speaker" n="cc110538">
            Anf. 126 LENNART AXELSSON (s) replik:
          </note>
          <u who="lennart_axelsson_ca2940" xml:id="i-47ee240cad70b188-1" n="17667a8a">
            <seg n="1cc5a52e">
              Herr talman! Margareta B Kjellin sade i sitt anförande att vi
              har mycket på gång. Jag hade en fråga på det först, men sedan
              blev jag förundrad över sluttampen på anförandet där hon på något
              vis lät som att hennes parti eller vem hon nu representerar i
              det här fallet inte står bakom handlingsplanen för att göra tillgängligheten
              bättre för funktionshindrade. Alla handikappgrupper som jag känner
              till i alla fall vill naturligtvis ha möjlighet att få tillgänglighet
              till samhället på ett så likartat sätt som möjligt som vi andra
              har vi som inte har de här funktionshindren.
            </seg>
            <seg n="ddfd3762">
              Det lät nästan som att Margareta var inne på att man skulle låta
              bli att handikappanpassa bussarna. Det kan jag inte förstå. Jag
              skulle vilja att hon utvecklar det lite grann.
            </seg>
          </u>
          <note type="speaker" n="e75000f7">
            Anf. 127 MARGARETA B KJELLIN (m) replik:
          </note>
          <u who="margareta_kjellin_1e1fa2" xml:id="i-f8fed454a01516f6-3" n="68fa38e2">
            <seg n="6bdcff55">
              Herr talman! Ibland tror jag att man hör det man vill höra. Det
              jag ironiserade lite grann över är att utvecklingen har gått så
              långt att man har tappat det sunda förnuftet. Vissa funktionshindrade
              kan åka buss, men de tar sig faktiskt inte till bussen. Om man
              driver detta in absurdum innebär det att taxin ska skjutsa dem
              till busshållplatsen. Sedan åker de buss. Taxin åker bakom bussen
              och väntar vid nästa busshållplats och skjutsar dem till slutmålet.
              Det här pågår bland annat med sjukresor i Gävleborg, som är s-styrt
              i dag.
            </seg>
            <seg n="1c5c6bdc">
              Här tycker jag att man har tappat sans och vett. Självfallet
              ska man anpassa de kollektivtrafikmedel som finns så att man kan
              klara det som är rimligt. Men vi måste också ta hänsyn till de
              människor som faktiskt inte klarar annat än att åka på fyra hjul
              från dörr till dörr, för det finns sådana människor. Därför kan
              man inte driva detta in absurdum. Man måste ha sunt förnuft. Det
              är klart att man ska leva på lika villkor, men tyvärr är verkligheten
              sådan att allas villkor inte ser likadana ut. Vi kan underlätta,
              men vi kan inte göra under.
            </seg>
          </u>
          <note type="speaker" n="b7eedf59">
            Anf. 128 LENNART AXELSSON (s) replik:
          </note>
          <u who="lennart_axelsson_ca2940" xml:id="i-47ee240cad70b188-2" n="17667a8a">
            <seg n="8dd7ed3e">
              Herr talman! Vi menar säkert samma sak, även om jag hade lite
              svårt att förstå Margareta B Kjellins inlägg. Det finns en bred
              enighet över de politiska partiernas gränser när det gäller att
              anpassa samhället. Det hoppas jag att vi även fortsättningsvis
              kommer att vara eniga om.
            </seg>
            <seg n="74ff5677">
              En annan sak som jag funderar lite över är vad den nuvarande
              regeringen gör för att underlätta för funktionshindrade. Det är
              mycket på gång, sade Margareta. Men i det vi hittills har sett
              när det gäller ekonomiska styrmedel har man i namn av att alla
              ska arbeta gjort förändringar i ersättningen för när förtidspensionerade
              eller de som har sjukersättning får ålderspension. De får en lägre
              pension i framtiden. Jag har svårt att se att det skulle vara
              något positivt för de funktionshindrade. De är ju många gånger
              hänvisade till samhällets stöd på olika sätt. Kan jag få en kommentar
              till den delen också?
            </seg>
          </u>
          <note type="speaker" n="7fad1928">
            Anf. 129 MARGARETA B KJELLIN (m) replik:
          </note>
          <u who="margareta_kjellin_1e1fa2" xml:id="i-f8fed454a01516f6-4" n="68fa38e2">
            <seg n="fa7f064a">
              Herr talman! Lennart Axelsson kan vara alldeles övertygad om
              att vi som en gång har prioriterat lagarna LSS och LASS kommer
              att fortsätta att arbeta för att stärka de här människornas rättigheter
              i samhället.
            </seg>
            <seg n="0119f92c">
              Vi har också sett hur det under den senaste tolvmånadersperioden
              har varierat med vad heter det nu möjligheterna att arbeta och
              få hjälp med pengar för att man inte kan jobba med full funktion.
              Förhållandena har gått lite upp och ned, och det hela har varit
              konjunkturberoende.
            </seg>
            <seg n="fb27bb6b">
              Vi tycker att man ska ha en mycket tryggare arbetssituation och
              inte bara anpassa sig efter den årliga verksamheten i budgeten
              i riksdagen. Vi har nu lagt mer pengar för att de som är berörda
              ska ha möjligheter till jobb. Vi tycker att man måste anpassa
              det här och göra så. Det är den viktigaste delen att man kan vara
              delaktig på lika villkor. Vi vill helst att om man i någon mån
              kan arbeta så ska man göra det och slippa att ha så stor del sjukbidrag
              som man har nu.
            </seg>
          </u>
          <note type="speaker" n="68453ca7">
            Anf. 130 LARS-IVAR ERICSON (c):
          </note>
          <u who="unknown" xml:id="i-12ea1266102aa280-0" n="4b9aba25">
            <seg n="15f3da79">
              Herr talman! För någon vecka sedan fick jag ett brev från HSO
              i Skåne. Det var ett brev som inleddes med ett konstaterande om
              att det blir ett vakuum i politiken efter ett val, under den tid
              då de valda församlingarna formerar sig.
            </seg>
            <seg n="8e4bf18e">
              Detta vakuum ska nu fyllas med innehåll. Under våren kommer vi
              i socialutskottet att debattera ett antal ämnen och områden som
              berör människors välfärd. I dag handlar det om handikappfrågor.
            </seg>
            <seg n="1fb531a1">
              Jag tror att vi alla oavsett partitillhörighet känner flåset
              från handikapporganisationerna. Det är naturligt att de är otåliga
              och oroliga för hur det ska gå med målet 2010 ett samhälle tillgängligt
              för alla. Här gäller verkligen det berömda latinska citatet periculum
              in mora , det vill säga fara i dröjsmål.
            </seg>
            <seg n="997be3b2">
              Utskottet konstaterar att det pågår ett omfattande arbete på
              olika områden med att genomföra den nationella handlingsplanen
              för handikappolitiken. Riksdagen stiftar lagar och utövar tillsyn.
              Men via massmedierna får vi ibland exempel på hur kommunerna inte
              klarar av att leva upp till föreskrifterna om enkelt avhjälpta
              hinder trots att det i dag finns ett tvingande regelverk. Centerpartiet
              välkomnar därför den uppföljning som Boverket ska göra. Naturligtvis
              har också kommunernas byggnadsnämnder en viktig funktion när det
              gäller att förbättra tillgängligheten för personer med olika typer
              av funktionshinder.
            </seg>
            <seg n="34bae61f">
              Herr talman! En grupp som vi märker mer och mer av i dagens samhälle
              är de som lider av någon form av psykiskt funktionshinder. Det
              är angeläget att de resursförstärkningar som nu tillförs den psykiatriska
              vården också får en fortsättning. Med psykiskt funktionshinder
              menas att man har svårt att klara av vardagen med arbete, bostad
              och socialt liv. Gruppen med psykiskt funktionshindrade tenderar
              att öka i dagens samhälle, liksom andelen unga i denna grupp.
            </seg>
            <seg n="cddf715e">
              Ett stort problem för de drabbade är att de upplever att de bollas
              mellan olika myndigheter utan att få hjälp någonstans. Därför
              är den nationella psykiatrisamordnarens rapport oerhört viktig
              för att arbetet med att öka tillgängligheten för psykiskt funktionshindrade
              ska komma i gång mer och mer. Här finns två nyckelord, nämligen
              organisationsöversyn och resursförstärkning.
            </seg>
            <seg n="352cccb1">
              Herr talman! Den som har ett funktionshinder ska självfallet
              ha tillgång till de hjälpmedel som kan underlätta vardagslivet.
              Det är landstingens uppgift att erbjuda de hjälpmedlen. Men Arbetsmarknadsverket
              ansvarar för hjälpmedel på arbetsplatsen för anställda med lönebidrag
              eller skyddad anställning hos offentliga arbetsgivare. Vi vet
              att en anpassning av arbetsplatsen, ett arbetsplatsbiträde, kan
              betyda skillnaden och möjligheten att gå från arbetslöshet till
              arbete. Att ha ett arbete, att känna sig behövd och uppskattad
              och att uppleva gemenskapen på en arbetsplats är viktigt. Tillgången
              till hjälpmedel måste också fungera om en funktionshindrad väljer
              att starta ett företag.
            </seg>
            <seg n="76fa7fe2">
              Centerpartiet har haft detta som en hjärtefråga att driva möjligheterna
              för funktionshindrade att få ett arbete antingen som en anställning
              eller som företagare. Vi kommer att jobba för det också nu när
              vi är i regeringsställning.
            </seg>
            <seg n="04bc036d">
              När det gäller hjälpmedel och stöd tar Elina Linna upp en viktig
              fråga. Det gäller hur den funktionshindrade ska kunna leva ett
              självständigt sexuellt aktivt liv. Jag är väl medveten om att
              det ännu finns många tabun och svåra frågor på det området. Men
              jag konstaterar också att det hos personal inom vård och omsorg
              i dag ändå finns en större öppenhet och förståelse och att ansvaret
              för sexhjälpmedel finns hos landstinget. Naturligtvis har RFSU
              och handikapporganisationerna en stor uppgift att fylla när det
              gäller att öka kunskaperna på området funktionshinder och sexualitet
              ännu mer.
            </seg>
            <seg n="007f5ac0">
              Från ämnet hjälpmedel är inte steget långt till Assistanskommittén,
              som också har att ta ställning till en del av Hjälpmedelsutredningens
              förslag. På några ställen i betänkandet hänvisas i olika ärenden
              just till Assistanskommittén eller som vi i stället säger LSS-kommittén.
              Här pågår ett viktigt utredningsarbete som ska vara klart i mars
              2008.
            </seg>
            <seg n="2e7e2fa8">
              Tillgången till personlig assistent kan betyda möjligheten att
              lämna isolering och leva ett så aktivt liv som möjligt. Centerpartiet
              anser att LSS är bland det bästa som har hänt för personer med
              funktionshinder. Vi vill på alla sätt slå vakt om denna viktiga
              reform. Vi hoppas att det blir en bra lösning av huvudmannaskapet
              så att den funktionshindrade får en huvudman att vända sig till
              och att vi också får en jämlikhet i assistansen över hela landet.
            </seg>
            <seg n="9e06e641">
              Herr talman! Jag vill avsluta detta anförande genom att läsa
              upp några rader från ett mejlbudskap som jag fick från Lars-Göran
              Wadén i Gävle. Han är rullstolsburen och har skrivit en bok som
              heter Livet rullar vidare . Han skriver att de funktionshindrades
              allra viktigaste uppgift är att höras, synas, informera, protestera
              och varför inte kasta lite gatsten ibland. Det han skriver pekar
              mot att det kan bli tufft för de olika politiska partierna om
              vi inte bedriver en aktiv handikappolitik med sikte på full tillgänglighet
              år 2010. Men låt oss hoppas på mer dialog och mindre stenkastning.
            </seg>
          </u>
          <note n="182506c2">
            Jag yrkar bifall till förslaget i betänkandet och avslag på motionerna.
          </note>
          <note n="c5a604df">
            Ajournering
          </note>
          <note n="69e560d3">
            Kammaren beslutade kl. 16.52 på förslag av förste vice talmannen
            att ajournera förhandlingarna till kl. 17.00 då votering skulle
            äga rum.
          </note>
          <u who="unknown" xml:id="i-e8c04e0456aa56f2-0" n="4b9aba25">
            <seg n="ec99209d">
              Återupptagna förhandlingar
            </seg>
            <seg n="ec99209d">
              Återupptagna förhandlingar
            </seg>
          </u>
          <note n="4ba37d1d">
            Förhandlingarna återupptogs kl. 17.00.
          </note>
          <note n="9cfd625d">
            12 § Beslut om ärenden som slutdebatterats vid dagens sammanträde
          </note>
          <note n="32bda9e4">
            Punkt 1
          </note>
          <note n="f03c5358">
            Punkterna 25
          </note>
          <note n="c5a604df">
            Ajournering
          </note>
          <note n="5fdbeec5">
            Kammaren beslutade kl. 17.06 på förslag av förste vice talmannen
            att ajournera förhandlingarna i cirka tio minuter för att ge talmannen
            möjlighet att genomföra en planerad fotografering med kammarens
            kvinnliga ledamöter.
          </note>
          <note n="466a7f98">
            Förhandlingarna återupptogs kl. 17.14.
          </note>
          <note n="88de76fa">
            13 § (forts. från 11 §) Handikappfrågor (forts. SoU4)
          </note>
          <note type="speaker" n="f499537a">
            Anf. 131 MARIA LUNDQVIST-BRÖMSTER (fp):
          </note>
          <u who="maria_lundqvist-bromster_873351" xml:id="i-3fc20422635bacd1-0" n="e3707c40">
            <seg n="3fb1b4fa">
              Herr talman! Jag vill börja med att yrka bifall till utskottets
              förslag och avslag på reservationerna.
            </seg>
            <seg n="608a5d5a">
              Folkpartiet liberalerna har alltid kämpat för alla människors
              rätt att utvecklas utifrån sina förutsättningar. Personer med
              funktionshinder ska inte handikappas av att samhället diskriminerar.
              Här måste vi beslutsfattare ge de rätta förutsättningarna. Därför
              är det mycket glädjande att regeringen har hög prioritet av handikappfrågorna.
            </seg>
            <seg n="d9068aac">
              Det pågår ett omfattande arbete inom olika områden för att genomföra
              den nationella planen inom handikappolitiken. Trots att lagen
              antogs för sex år sedan återstår det mycket att göra. Tyvärr lade
              den förra regeringen inte ned så mycket kraft på att driva handikappolitiken
              framåt. Här krävs en kraftsamling från regeringen, riksdagen,
              landsting, kommuner och regioner. Och vi vet att handikapporganisationerna
              också kan hjälpa till med detta.
            </seg>
            <seg n="73afc305">
              Den tidigare borgerliga regeringen genomförde lagen om stöd och
              service för funktionshindrade, LSS. Det är en reform som har varit
              av stor betydelse för de funktionshindrade. Tyvärr har lagen under
              den förra socialdemokratiska regeringens tid urholkats.
            </seg>
            <seg n="f78d5e6e">
              Till alliansens glädje tillsattes Assistanskommittén 2004 med
              uppdrag att se över denna lagstiftning ur flera aspekter. Kommittén
              har fått ytterligare direktiv där bland annat huvudmannaskapet
              ska utredas. Det är bra att regeringen har satt ned foten. Vi
              vet i dag att det finns stora brister i fråga om handläggning
              av ärenden som omfattas av LSS.
            </seg>
            <seg n="d876710d">
              Länsstyrelserna har faktiskt nyligen kommit ut med en rapport
              där man har granskat kommunernas riktlinjer för bedömning av insatser
              enligt LSS. Detta resultat har visat att riktlinjerna ser väldigt
              olika ut mellan olika kommuner. Det innebär också att de funktionshindrade
              faller mellan stolarna. En del kommuner har inga riktlinjer över
              huvud taget.
            </seg>
            <seg n="bc194b9d">
              Det har också visat sig att dessa riktlinjer har bestämmelser
              och rekommendationer som är begränsande för personer som till
              exempel behöver ledsagarservice eller personlig assistans.
            </seg>
            <seg n="d50eddf4">
              Länsstyrelserna anser enligt denna rapport att det på ett allvarligt
              sätt urholkar lagen. Och det mest graverande är faktiskt att begränsningarna
              försvårar möjligheten och rätten till ett gott och självständigt
              liv för de funktionshindrade och deras anhöriga.
            </seg>
            <seg n="9e667ac3">
              Detta har vi hört vid otaliga tillfällen. Det har påtalats från
              handikapporganisationerna. Vid samtal med funktionshindrade tas
              detta problem alltid upp.
            </seg>
            <seg n="222f2bd7">
              Folkpartiet liberalerna har stora förväntningar på Assistanskommitténs
              arbete, och det är vi nog inte ensamma om.
            </seg>
            <seg n="36a5e520">
              Tillgänglighetsfrågorna är mycket viktiga och kommer att prioriteras.
              Tillgängligheten är helt avgörande för att man som funktionshindrad
              ska kunna leva ett självständigt liv. Det handlar inte bara om
              utformningen av fysiska miljöer och av kollektivtrafik utan faktiskt
              om tillgänglighet till jobb.
            </seg>
            <seg n="bbac8e5e">
              Vi vet att en majoritet av personer med funktionshinder och med
              nedsatt arbetsförmåga skulle kunna utföra ett förvärvsarbete om
              arbetsmiljön var tillgänglig och arbetsuppgifterna anpassades.
              Här krävs aktiva åtgärder och kreativitet. Regeringen är väl medveten
              om detta.
            </seg>
            <seg n="4f06c756">
              Folkpartiet liberalerna anser också att jämställdheten i större
              utsträckning måste in i handikappolitiken. Socialstyrelsen har
              analyserat handikappstatistik ur ett könsperspektiv. Och då har
              man kommit fram till exempel till att fler män får lönebidrag
              medan allt fler kvinnor hamnar i förtidspension.
            </seg>
            <seg n="23f3ef27">
              Här har den nybildade myndigheten för handikappolitisk samordning
              fått ett viktigt uppdrag av regeringen där det bland annat ingår
              att integrera ett genusperspektiv när man nu ska genomföra den
              nationella handikappolitiken.
            </seg>
            <seg n="b77b6cd6">
              Herr talman! Vi har ett tufft jobb framför oss. I mitt anförande
              har jag i stora drag berört regeringens satsningar. Till dem kan
              också läggas den beredning som görs när det gäller hjälpmedel
              och insatser på det arbetsmarknadspolitiska området.
            </seg>
            <seg n="a6f8339c">
              Handikappolitiken kan inte enbart isoleras till socialutskottet
              utan här är vi alla faktiskt berörda på olika sätt.
            </seg>
            <seg n="f111840d">
              Herr talman! Viktiga steg har också tagits på global nivå. Jag
              tänker då på det förslag om en ny konvention om funktionshindrades
              rättigheter som FN antog i december förra året och som garanterar
              att personer med funktionshinder har rätt att leva på samma villkor
              som andra. Det är en stor framgång.
            </seg>
            <seg n="684a632b">
              Till sist, herr talman, vill jag och Folkpartiet liberalerna
              lyfta fram en verksamhet som just nu utvärderas, som har haft
              sin finansiering från Arvsfondsdelegationen och som finns på många
              ställen i Sverige med lite olika inriktningar. Det handlar om
              brukarstödscenter.
            </seg>
            <seg n="89ad4e82">
              Behovet av den här funktionen uppmärksammades år 1999 i samband
              med Bemötandeutredningen. Man konstaterade att funktionshindrade
              ofta måste lägga mycket tid och kraft på att samordna de insatser
              som de behöver.
            </seg>
            <seg n="35e8d8c7">
              Som funktionshindrad har man oerhört många kontakter. I djungeln
              av myndigheter och institutioner kan det vara svårt att hävda
              sig. Man vet inte alltid vilka rättigheter man har och vad man
              kan kräva. Det är då som brukarstödscentret kommer in.
            </seg>
            <seg n="b5490d35">
              Herr talman! Den här typen av verksamhet behövs för att ge råd
              och stöd till funktionshindrade men också för att sprida kunskap
              till oss andra. Jag ser med stor förväntan fram emot den utvärdering
              som ska bli klar i maj.
            </seg>
          </u>
          <note type="speaker" n="dc1c6b6c">
            Anf. 132 ELINA LINNA (v) replik:
          </note>
          <u who="elina_linna_55caa4" xml:id="i-32a6e89a8a1a0f88-3" n="ba69754f">
            <seg n="c8fe2960">
              Herr talman! Jag kan instämma i mycket av det som Maria Lundqvist-Brömster
              tagit upp i sitt anförande. Alla vi som deltar i debatten här
              vill ju att de funktionshindrades levnadsförhållanden ska bli
              så bra som möjligt.
            </seg>
            <seg n="d3d1a819">
              Jag fortsätter med funderingar kring Hjälpmedelsutredningen.
              Folkpartiet har också kritiserat, vilket jag har förståelse för,
              att man inte har satt ned foten när det gäller Hjälpmedelsutredningens
              förslag. Också Vänsterpartiet har väntat på att någonting ska
              hända, så nu är vi verkligen på hugget och vill att mycket ska
              hända, och fort.
            </seg>
            <seg n="2a5bdb45">
              Jag råkade titta på Folkpartiets hemsida. Där finns fortfarande
              det pressmeddelande från Erik Ullenhag som kom i samband med Hjälpmedelsutredningen
              det är nu ett tag sedan.
            </seg>
            <seg n="23fc2385">
              Erik Ullenhag skriver: Det är därför på tiden och bra om regeringen
              nu tar ett steg mot upprättelse för de funktionshindrade genom
              att göra hjälpmedlen gratis för brukarna. Det kommer dock att
              bli dyrt för landstingen, och vi förutsätter att regeringen också
              tar fram plånboken för att finansiera förbättringen.
            </seg>
            <seg n="e7a6108c">
              Min fråga till Maria Lundqvist-Brömster är därför om Folkpartiet
              har tankar på att nu hjälpa till med att regeringen tar fram plånboken
              så att Hjälpmedelsutredningens förslag kan genomföras.
            </seg>
          </u>
          <note type="speaker" n="fccb9849">
            Anf. 133 MARIA LUNDQVIST-BRÖMSTER (fp) replik:
          </note>
          <u who="maria_lundqvist-bromster_873351" xml:id="i-3fc20422635bacd1-1" n="e3707c40">
            <seg n="eb42b08a">
              Herr talman! Jag har under några mandatperioder jobbat som landstingspolitiker.
              Jag satt med i landstinget och var även med i en beredning i Sveriges
              Kommuner och Landsting när den här utredningen presenterades.
              Det var många bra saker i den utredningen.
            </seg>
            <seg n="e0bdb4a1">
              Vi har ambitionen att verkligen försöka få till stånd en bättre
              tillgänglighet när det gäller hjälpmedel och naturligtvis också
              kanske hitta nya möjligheter för brukarna att påverka valet av
              hjälpmedel.
            </seg>
            <seg n="f2c39778">
              När det gäller detta med plånboken kan jag väl säga precis som
              du kanske sade när du var i majoritetsställning, nämligen att
              det förslag som Hjälpmedelsutredningen lagt fram är dyrt. Det
              är naturligtvis också något som regeringen tittar på. Man funderar
              på vad det här kommer att kosta. Självfallet handlar det även
              om att skapa förutsättningar för brukarna att också kunna påverka
              valet av hjälpmedel. Så pass mycket kan jag just nu säga. Det
              är full aktivitet för att verkligen kunna komma med ytterligare
              besked i frågan.
            </seg>
          </u>
          <note type="speaker" n="259b3fe9">
            Anf. 134 ELINA LINNA (v) replik:
          </note>
          <u who="elina_linna_55caa4" xml:id="i-32a6e89a8a1a0f88-4" n="ba69754f">
            <seg n="7e8937ac">
              Herr talman! Jag fortsätter lite grann med ekonomin. Alla har
              vi talat om handikapplanen och tillgänglighetsmålen. Det är inte
              så långt kvar till år 2010. Vi i Vänsterpartiet har i vårt budgetalternativ
              750 miljoner för att hjälpa till med att nå tillgänglighetsmålen.
              Regeringen har dock inte avsatt ett enda öre i sin budget för
              att hjälpa till med att nå målen. Hur diskuterar man i Folkpartiet?
              Behövs det mer pengar för att vi ska nå tillgänglighetsmålen?
            </seg>
          </u>
          <note type="speaker" n="d72283e0">
            Anf. 135 MARIA LUNDQVIST-BRÖMSTER (fp) replik:
          </note>
          <u who="maria_lundqvist-bromster_873351" xml:id="i-3fc20422635bacd1-2" n="e3707c40">
            <seg n="87b5fa1c">
              Herr talman! I det här läget har du, precis som jag, sett den
              budget som vi har lagt fram. Vi har alltså inte äskat mer pengar.
            </seg>
            <seg n="99d9c7a3">
              Tillgänglighetsmålen handlar också mycket om andra aktörers funktioner
              när det gäller att få i gång ett arbete för att skapa en bättre
              tillgänglighet. Det gäller Boverket och kollektivtrafiken, och
              det gäller Socialstyrelsen och Handisam som fått ett uppdrag.
            </seg>
            <seg n="f777b4e3">
              Vi ska vara klara år 2010. Det här måste vi följa väldigt noga.
              Men i dagsläget har vi alltså inte äskat mer pengar.
            </seg>
          </u>
          <note type="speaker" n="6f2d8bfa">
            Anf. 136 LENNART AXELSSON (s) replik:
          </note>
          <u who="lennart_axelsson_ca2940" xml:id="i-47ee240cad70b188-3" n="17667a8a">
            <seg n="999a6ef1">
              Herr talman! Jag måste säga att det var skönt att höra Folkpartiets
              representant, som till skillnad från Moderaterna tidigare här
              var väldigt tydlig om ambitioner och om att anpassa samhället
              när det gäller de funktionshindrades möjligheter att i olika sammanhang
              komma till.
            </seg>
            <seg n="a00d7ec0">
              Min fråga handlar egentligen om den punkt i betänkandet där vi
              lite grann skiljer oss åt. Det gäller då glasögon. Vi ser att
              det finns stora skillnader mellan landstingen och möjligheterna
              för barn och deras föräldrar att få bidrag och stöd till glasögon.
            </seg>
            <seg n="99f32812">
              Vi tycker naturligtvis att landstingen ska ha kvar sin självbestämmanderätt,
              sitt självstyre. Men i de fall där vi ser att det finns orättvisor
              som i fallet med glasögon tycker vi att det finns skäl för oss
              på den här nivån att peka på dessa och försöka få ändringar till
              stånd. Men majoriteten har inte tyckt det. Jag skulle vilja höra
              om det verkligen också är Folkpartiets inställning att vi ska
              låta dem hållas även om vi ser att det finns orättvisor.
            </seg>
          </u>
          <note type="speaker" n="1236007d">
            Anf. 137 MARIA LUNDQVIST-BRÖMSTER (fp) replik:
          </note>
          <u who="maria_lundqvist-bromster_873351" xml:id="i-3fc20422635bacd1-3" n="e3707c40">
            <seg n="60f3d6fc">
              Herr talman! Till att börja med vill jag hänvisa till Hjälpmedelsutredningens
              betänkande som vi nu ska bereda. Vi ska verkligen se till att
              det blir något av det och sätta ned foten på det området. Glasögon
              är ju också ett hjälpmedel.
            </seg>
            <seg n="6f30abfe">
              Jag kommer tillbaka till min tidigare verksamhet i landstinget
              som landstingspolitiker. När det gäller hjälpmedel är det många
              som känner sig förfördelade. Det är en oerhört svår fråga. Du
              har diabetiker och reumatiker till exempel. Jag kan väl säga att
              glasögonfrågan inte har varit speciellt aktuell i mitt landsting.
              Jag kan förstå att det kan kännas orättvist. Men någonstans måste
              man sätta ribban, och någonstans måste man sätta en gräns för
              vad som ska subventioneras när det gäller hjälpmedel. Några sådana
              förslag finns i alla fall inte från Folkpartiets sida och inte
              heller från alliansens sida. Det är mitt svar till dig.
            </seg>
          </u>
          <note type="speaker" n="3a35490c">
            Anf. 138 LENNART AXELSSON (s) replik:
          </note>
          <u who="lennart_axelsson_ca2940" xml:id="i-47ee240cad70b188-4" n="17667a8a">
            <seg n="825646ce">
              Herr talman! Som jag sade i mitt anförande har inte heller vi
              avsatt medel för att kunna göra det vi väl i grunden egentligen
              skulle vilja göra, till exempel se till att det blir fria glasögon
              för barn upp till 18 års ålder.
            </seg>
            <seg n="c0b368d0">
              Däremot är det ändå rimligt att, som vi föreslår, från regeringens
              sida ta initiativ till att samla landstingen för att diskutera
              det här.
            </seg>
            <seg n="ffa17279">
              Jag såg ett svar nyligen på en enkel fråga ställd till Maria
              Larsson. Där var detta med hörselhjälpmedel uppe. Jag har lite
              svårt att inse vari skillnaden ligger mellan de här två fallen.
              Om man i det ena fallet tycker att man kunde ta ett initiativ,
              varför skulle man då inte kunna göra det även i det andra fallet?
            </seg>
          </u>
          <note type="speaker" n="bee363d2">
            Anf. 139 MARIA LUNDQVIST-BRÖMSTER (fp) replik:
          </note>
          <u who="maria_lundqvist-bromster_873351" xml:id="i-3fc20422635bacd1-4" n="e3707c40">
            <seg n="8e781ac6">
              Herr talman! Det finns faktiskt en viss skillnad när det gäller
              hörselhjälpmedel. Det är väldigt stora kostnader för sådana, så
              jag kan förstå att man kan se på dem på ett annat sätt.
            </seg>
            <seg n="ae160183">
              Jag vill återkomma till hjälpmedlen och till den utredning som
              lagts fram. Jag kan inte tänka mig att glasögon ska hanteras på
              ett annat sätt.
            </seg>
            <seg n="d631ba54">
              Du säger att vi ska prata med landstingen. Men jag tycker att
              det finns viktigare frågor där det finns orättvisor och annat
              och där vi ska påverka våra partikamrater ute i landstingen.
            </seg>
            <seg n="e3784be1">
              Det handlar till exempel om den hearing vi hade i dag om hiv/aids
              och barnfokuseringen inom det området. Det finns oerhört många
              exempel.
            </seg>
            <seg n="d0150e99">
              Låt oss satsa på LSS och se till att det blir någonting bra av
              den lagstiftningen för att verkligen få undanröja de orättvisor
              som finns! I det avseendet måste man se helheten. Detta med glasögon
              är en liten del där.
            </seg>
          </u>
          <note type="speaker" n="3795fa28">
            Anf. 140 ROSITA RUNEGRUND (kd):
          </note>
          <u who="rosita_runegrund_555895" xml:id="i-644355d80b7d3515-0" n="c058def8" next="i-bdee70e302c80256-0">
            <seg n="6473e9de">
              Herr talman! Först vill jag yrka bifall till förslaget i betänkandet
              och avslag på motionerna.
            </seg>
            <seg n="93d2801c">
              Jag gick in på Handisams hemsida och såg de nya riktlinjerna
              för tillgänglighet Riv hinder . Jag tycker att det förord som
              Carl Älfvåg har är värt att nämna i den här kammaren. Drygt en
              miljon människor i Sverige har funktionshinder. Det får inte vara
              ett hinder. Vårt samhälle förändras ständigt, men allt förändras
              inte i den takt vi önskar. Samhället står inför stora utmaningar,
              och allt färre människor ska försörja allt fler. Trots detta är
              personer med funktionshinder en outnyttjad resurs i arbetslivet.
              En förklaring är bristande tillgänglighet. Det är en förklaring,
              inte hela förklaringen, till att personer med funktionshinder
              utestängs i samhället.
            </seg>
            <seg n="09b71203">
              Innan jag kom in i riksdagen 1998 arbetade jag som personlig
              assistent. Jag vidhåller och står kvar vid, även om jag egentligen
              har jobbat inom barnomsorgen och utbildningen inom barnomsorgen,
              att det är en yrkesgrupp som behöver lyftas fram i vårt samhälle.
              När jag började det arbetet blev jag väldigt förvånad över bemötandet.
              Det var en helt ny värld för mig. Därför är det väldigt lätt för
              oss som politiker och andra att stå upp och tala om hur det ska
              vara, men när vi själva ställs i situationer att tillsammans med
              personer med funktionshinder komma ut i samhället ser vi bristerna
              på ett helt annat sätt. Och bristerna är väldigt många.
            </seg>
            <seg n="c4295b99">
              Bemötandeutredningen, som kallades Lindqvists nia, var den som
              berörde mig allra djupast när jag kom in i riksdagen. Just det
              här med bemötandet tar vi inte upp i dag; det finns inga motioner
              som direkt hör ihop med bemötandet. Det här är ett motionsbetänkande,
              herr talman, och jag ser fram emot utskottets fortsatta arbete
              med de här frågorna. Jag vet att regeringen arbetar framåt, och
              jag vet också att vi har regeringens öra i de här frågorna. Jag
              ser också fram emot att Sverige ska underteckna FN-konventionen
              och det arbete som vi får föra ut till våra kommuner och landsting.
              Det är ändå så att det här är kommun- och landstingsledamöters
              ansvar på den politiska sidan. Man får ju aldrig se hur stort
              deras ansvar egentligen är.
            </seg>
            <seg n="1ab139a3">
              Kristdemokraterna hade i slutet av januari kommundagar där vi
              samlade över 1 100 kommun- och landstingspolitiker. Ett klart
              budskap till våra politiker var att man måste se till att förändra
              och leva upp till det som är sagt, att till 2010 ska det vara
              ett tillgängligare samhälle. Möjligheterna finns, men tyvärr är
              det många gånger viljan som saknas. Där tycker jag att vi inte
              skiljer oss åt så väldigt mycket partipolitiskt.
            </seg>
            <seg n="94c46104">
              Det har varit en diskussion om en motion om glasögon. Själv har
              jag motionerat i den frågan och fått motionen avstyrkt av utskottet.
              Jag tycker att det är orättvist att landsting agerar olika i de
              här frågorna. Det fick mig att ta det på allvar att det egentligen
              är till landstingspolitikerna man ska vända sig i denna fråga,
              för det är där den ligger. Viljan finns säkert hos oss alla att
              se till att det ska vara ett mer jämlikt samhälle när det gäller
              resurser till barn och ungdomar. Men det är Socialdemokraterna
              i synnerhet som har ett stort ansvar. Ni är ett stort parti, och
              ni har haft makten i många år och haft möjlighet att genomföra
              förändringar. Ni har suttit i de flesta landsting med majoritet,
              så det är bara att jobba på och jobba vidare.
            </seg>
            <seg n="53f9049d">
              Avslag var det när jag motionerade, och avslag blir det även
              denna gång. Det hoppas jag initierar till fortsatt arbete ute
              i kommuner och landsting.
            </seg>
            <seg n="e1352721">
              Herr talman! Handisam hade också fått ett uppdrag från regeringen
              att ta fram ett diskussionsmaterial om hur barn bemöter barn och
              ungdomar med funktionshinder och som riktar sig till barn i grundskolans
              lägre årskurser. Syftet är att främja elevers lika rättigheter
              och motverka diskriminering. Låt oss se till att vi hos barn och
              ungdomar implementerar hur man bemöter varandra i samhället och
              att funktionshinder inte ska vara ett hinder. Så får vi vara delaktiga
              i att riva hinder.
            </seg>
          </u>
          <note n="987eb4e1">
            Anf. 141 THOMAS NIHLÉN (mp):
          </note>
          <u who="rosita_runegrund_555895" xml:id="i-bdee70e302c80256-0" n="c058def8" prev="i-644355d80b7d3515-0">
            <seg n="1ea648db">
              Herr talman! Det här betänkandet behandlar många motioner som
              tar upp viktiga och angelägna förslag till åtgärder inom handikappområdet.
              Miljöpartiet har inga reservationer i det här betänkandet, varför
              vi kommer att yrka bifall till förslaget i betänkandet.
            </seg>
            <seg n="1cec10da">
              Anledningen till att vi inte har några reservationer är att många
              motioners yrkanden och förslag bereds för närvarande eller kommer
              att beredas i utredningar och kommittéer. Därför kan vi tycka
              att det är ett klokt ställningstagande i just det här betänkandet
              att avvakta resultatet av de här utredningarna och kommittéerna
              och även avvakta myndigheters och departementets utvärdering och
              beredning.
            </seg>
            <seg n="710e66a1">
              Vi kommer naturligtvis mycket noga att bevaka och följa utvecklingen
              inom det här området och ta ställning till olika förslag när det
              finns ett bättre underlag för ett ställningstagande.
            </seg>
            <seg n="5daad563">
              Jag vill lyfta fram ett antal frågeställningar som finns med
              i betänkandet och tydliggöra Miljöpartiets politik och ståndpunkter
              inom dessa områden.
            </seg>
            <seg n="d0df4515">
              Först Hjälpmedelsutredningen: Miljöpartiet ställer sig bakom
              Hjälpmedelsutredningens förslag i sin helhet. Landsting och kommuner
              ska inte kunna ta ut någon avgift för att tillhandahålla hjälpmedel.
              Vi står bakom förslaget att finansieringen ska ske genom en höjning
              av högkostnadsskyddet med 100 kronor. Vi tycker att det här är
              mycket angeläget. Det handlar om att solidariskt bära de kostnader
              som i dag enskilda får betala ett högt pris för samt att vi får
              ett system som innebär att alla ges tillgång till hjälpmedel på
              lika villkor.
            </seg>
            <seg n="8cd6c8ae">
              Vi är kritiska till att utredningens förslag inte har genomförts
              hittills. Vi förutsätter att regeringen snarast kommer tillbaka
              med skarpa förslag i enlighet med utredningens intentioner och
              förslag.
            </seg>
            <seg n="b203bd17">
              Personkrets 3, det vill säga psykiskt funktionshindrade, är en
              särskilt utsatt grupp. Hindren syns inte alltid, och den lagstiftning
              som finns brister i förhållande till psykiskt funktionshindrades
              särskilda behov. Fördomar och negativa attityder styr fortfarande
              åsikter kring psykiska besvär och psykisk sjukdom.
            </seg>
            <seg n="b7beaca1">
              Det är hög tid att personer med psykiska funktionshinder får
              rätt till daglig verksamhet enligt LSS. Om kommunerna blir skyldiga
              att erbjuda daglig verksamhet för dessa personer kommer många
              att gå från ett liv i sysslolöshet och apati till ett liv med
              högre livskvalitet.
            </seg>
            <seg n="8b9d1db3">
              Denna rättighet skulle komma även många hemlösa med psykiska
              funktionshinder till del och kan därigenom vara en väg till ett
              eget boende. En sådan åtgärd kan på sikt betyda mer än de ansträngningar
              som nu görs för att erbjuda de hemlösa tak över huvudet.
            </seg>
            <seg n="8db15ad4">
              När det gäller personal inom handikappomsorgen är det viktigt
              i all verksamhet där människor är utsatta och i ett beroendeförhållande
              att försäkra sig om att man anställer och har anställd personal
              med hög kompetens och gedigen utbildning. Det är angeläget att
              samhället gör allt för att så långt det bara är möjligt garantera
              att missförhållanden och övergrepp inte sker. Därför tycker vi
              att det är viktigt att vid sidan av utbildnings- och kompetenskrav
              även ställa krav på registerkontroll.
            </seg>
            <seg n="117a4fa3">
              Det finns i dag en lag om registerkontroll inom förskoleverksamhet,
              skola och omsorg, även om den inte omfattar misstankeregistret.
              Enligt Miljöpartiets mening är det lika viktigt att det finns
              en lagstiftning om registerkontroll av personal som arbetar med
              människor med funktionshinder i alla åldrar. I samband med detta
              vill jag hänvisa till våra ställningstaganden och förslag i vår
              motion med anledning av proposition 2006/07:37, som handlar om
              registerkontroll av personal vid sådana hem för vård eller boende
              som tar emot barn.
            </seg>
            <seg n="00592739">
              Herr talman! Miljöpartiet vill vara en stark kraft i samhället
              som bejakar mångfald, humanitet och solidaritet. Att skapa ett
              samhälle för alla är att skapa verklig rikedom. Det handlar i
              grunden inte om vilka insatser människor med funktionshinder ska
              ha rätt till eller vilken service staten ska ha råd att ge dem.
              Det handlar om hur relationen mellan staten och medborgarna ska
              förändras för att vi ska uppnå social rättvisa för alla. I medborgarskapet
              ingår den självklara rätten att leva och delta på samma villkor
              som alla andra. Personer med funktionshinder är medborgare med
              rättigheter och skyldigheter som alla andra i samhället.
            </seg>
            <seg n="34001dbd">
              Vinsterna med att anpassa samhället så att personer med funktionshinder
              får ökade möjligheter att delta är många. Ett samhälle som visar
              att det har plats för alla människor blir ett samhälle där det
              är lätt att bry sig om varandra. Ökad tillgänglighet för människor
              med funktionshinder betyder också ökad tillgänglighet för alla
              andra. Miljöpartiet vill bygga vidare på vägen till jämlikhet
              och egenmakt för alla funktionshindrade.
            </seg>
            <seg n="2d92b793">
              Herr talman! Avslutningsvis vill jag passa på tillfället att
              uttrycka en förhoppning, och det är att Sverige blir först eller
              bland de allra första länderna i världen att ratificera den nya
              FN-konventionen om funktionshindrades rättigheter.
            </seg>
          </u>
          <note type="speaker" n="f383441f">
            Anf. 142 MARGARETA B KJELLIN (m):
          </note>
          <u who="margareta_kjellin_1e1fa2" xml:id="i-f8fed454a01516f6-5" n="68fa38e2">
            <seg n="bef52ce7">
              Herr talman! Jag känner mig föranledd att kommentera några av
              de saker som Lennart Axelsson tog upp i ett replikskifte.
            </seg>
            <seg n="4df89e32">
              Jag blev naturligtvis glad när han sade att han tycker att det
              kommunala självstyret är viktigt och att landstingen ska få behålla
              makten över sina områden, men sedan lade han till: om de gör som
              vi tycker. Då kände jag helt plötsligt hur det kommunala självstyret
              flög all världens väg. Vad det stora regeringspartiet tycker i
              riksdagen ska de rätta sig efter, det kommunala självstyret saknar
              betydelse.
            </seg>
            <seg n="b9f2d090">
              Lennart Axelsson sade också, herr talman, att jag som moderat
              inte hade varit lika tydlig som Folkpartiet med att tala om att
              det behövs hjälp och stöd för de funktionshindrade. Jag vill minnas
              att jag var väldigt tydlig med att tala om vikten av individuella
              planer. Det tycker jag fortfarande är väldigt viktigt, för finns
              det en individuell plan får man också insatser utifrån de behov
              och funktionshinder man har.
            </seg>
            <seg n="0af99620">
              Herr talman! Socialdemokraterna betonar ofta vikten av att alla
              ska ha samma insatser. Det tycker jag visar på ett parti som sätter
              systemet och organisationen före människan. Själv föredrar jag
              som moderat att sätta människan i centrum. Systemet får rätta
              sig därefter.
            </seg>
          </u>
          <note type="speaker" n="17738efa">
            Anf. 143 LENNART AXELSSON (s) replik:
          </note>
          <u who="lennart_axelsson_ca2940" xml:id="i-47ee240cad70b188-5" n="17667a8a">
            <seg n="ace4d852">
              Herr talman! Landstingen måste naturligtvis själva ha möjligheter
              att bestämma över sin verksamhet. Jag tycker att både kommuner
              och landsting ska ha sitt självstyre. Men det finns naturligtvis
              tillfällen när man, som jag sade tidigare, ser orättvisor som
              man måste reagera på även från vår nivå. Att vi skulle kunna tumma
              på landstingens självstyre genom att ta ett initiativ till att
              diskutera varför det ser ut som det gör när det handlar om bidragen
              till glasögon för barn har jag väldigt svårt att se.
            </seg>
            <seg n="9b4c0a17">
              Jag värnar om landstingens och kommunernas självbestämmande,
              men det innebär inte att man inte kan ha möjlighet att reagera
              om man upptäcker sådant som man tycker inte fungerar som det borde.
              Jag tycker nog att vår roll som politiker är att agera och reagera
              om vi upptäcker något som inte stämmer med den syn vi har på hur
              samhället ska se ut. Om innebörden i det Margareta B Kjellin sade
              är att den som bor i Kiruna ska få andra villkor än den som bor
              i Malmö, då värnar jag nog gärna systemet med självstyre.
            </seg>
          </u>
          <note type="speaker" n="f36c554d">
            Anf. 144 MARGARETA B KJELLIN (m) replik:
          </note>
          <u who="margareta_kjellin_1e1fa2" xml:id="i-f8fed454a01516f6-6" n="68fa38e2">
            <seg n="f4dfe8dc">
              Herr talman! För att börja med frågan om det lokala självstyret
              vill man gärna tro, när man uttalar sig i rollen som riksdagsledamot,
              att det handlar om att gå in och göra en lagstiftning, och då
              åsidosätter man det kommunala självstyret. Om Lennart Axelsson
              går in och agerar i sitt parti för att det ska agera annorlunda
              på landstingsnivå gör han det i en annan roll. Så kan man naturligtvis
              göra om man ser det i ett bredare perspektiv. Många gånger kommer
              det fram i er argumentation att det handlar om att om de inte
              gör som vi vill ska vi lagstifta så att det blir annorlunda.
            </seg>
            <seg n="3314451d">
              När det gäller insatser för den enskilde kan det se helt olika
              ut från Ystad till Haparanda beroende på den enskilda individens
              behov. Det är behovet som är viktigt, inte om det ser likadant
              ut i Ystad som i Haparanda. Om människor har ett funktionshinder
              i form av förlorade ben eller om de har ett psykiskt funktionshinder
              är det utifrån detta de ska ha insatsen. Jag tycker att man ofta
              kommer in på att man ser till systemet, att det är viktigt att
              det är lika. Men om människor har olika behov kan ju inte insatsen
              se likadan ut. Det är omöjligt. Då har man inte utgått från den
              individuella planen för personen.
            </seg>
          </u>
          <note type="speaker" n="ad8fa2d2">
            Anf. 145 LENNART AXELSSON (s) replik:
          </note>
          <u who="lennart_axelsson_ca2940" xml:id="i-47ee240cad70b188-6" n="17667a8a">
            <seg n="321f311a">
              Herr talman! Jag trodde att grunden för vårt resonemang var att
              det handlade om samma behov fast olika behandling. Det är självklart
              att om man har brutit benet ska man få benet gipsat och om man
              har brutit armen ska man få armen gipsad. Men det är skillnaden
              om man får 100 kronor i stöd i Malmö och 50 kronor i Kiruna om
              man har behov av stöd för att man har synfel som vi reagerar emot,
              inte att man får olika stöd på grund av att man har olika behov.
              Det är helt klart.
            </seg>
          </u>
          <note type="speaker" n="7994a633">
            Anf. 146 MARGARETA B KJELLIN (m) replik:
          </note>
          <u who="margareta_kjellin_1e1fa2" xml:id="i-f8fed454a01516f6-7" n="68fa38e2">
            <seg n="649c0741">
              Herr talman! Problemet är att man väldigt ofta diskuterar utifrån
              att det ska se likadant ut, att det ska finnas en sorts hjälpmedel
              för ett funktionshinder. Men det är inte säkert att just detta
              hjälpmedel är det som hjälper den funktionshindrade bäst. Det
              är alltför lite mångfald när det gäller hjälpmedlen, och då ser
              man mer till systemet än till den enskilda individens behov.
            </seg>
          </u>
          <note n="7948504e">
            Överläggningen var härmed avslutad.
          </note>
          <note n="ed455c67">
            14 § Alkoholfrågor
          </note>
          <note n="618633b2">
            Föredrogs
          </note>
          <note type="speaker" n="58d05732">
            Anf. 147 MARIA KORNEVIK JAKOBSSON (c):
          </note>
          <u who="leif_jakobsson_fcf8ee" xml:id="i-7e97523dd0a001c7-0" n="154d0efe" next="i-3d566ed9a76fac56-0">
            <seg n="2a9f3d74">
              Herr talman! Vi debatterar ofta viktiga frågor här i kammaren.
              Alkoholfrågan är en sådan viktig fråga, då det helt klart är en
              folkhälsofråga.
            </seg>
            <seg n="97e6fdb9">
              Enligt CAN har under de senaste fyra åren årskonsumtionen uppgått
              till ca 10,2 liter ren alkohol per invånare som är 15 år och äldre,
              vilket historiskt sett är en mycket hög konsumtion. Stora förändringar
              har också skett i valet av dryckestyper. 2005 stod vin för 44
              procent av all alkoholförsäljning.
            </seg>
            <seg n="8a93ed31">
              CAN:s årliga undersökning bland elever i årskurs 9 visar att
              30 procent av eleverna inte dricker alkohol. Det betyder ju då
              att 70 procent förmodligen gör det. Flickornas konsumtion har
              ökat successivt och fördubblats sedan 1989.
            </seg>
            <seg n="548c5d7b">
              Alkoholen är ett av våra största hot mot folkhälsan. Missbruk
              kan, som de allra flesta vet, gå genom generationer. Detta medför
              ofta våld, kriminalitet och utanförskap, som i sin tur resulterar
              i en dålig start för många av våra barn.
            </seg>
          </u>
          <note n="6dc5d437">
            Socialutskottet har behandlat 47 motioner rörande olika alkoholfrågor,
            och i betänkandet finns det sju reservationer.
          </note>
          <u who="leif_jakobsson_fcf8ee" xml:id="i-3d566ed9a76fac56-0" n="154d0efe" prev="i-7e97523dd0a001c7-0">
            <seg n="019b54fc">
              De områden som har behandlats i betänkandet är alkoholpolitikens
              inriktning, informationsinsatser, ålderskontroll vid försäljning
              av folköl, alkoläsk, varningstexter, forskning kring kvinnors
              missbruk, detaljhandelsmonopol, Systembolagets uppdrag, distanshandel
              med alkoholdrycker, diskriminering och slutligen översyn av alkohollagen.
            </seg>
            <seg n="7c1b0598">
              Av betänkandet framgår att vår restriktiva alkoholpolitik ligger
              fast med målet att den totala alkoholkonsumtionen ska minska.
            </seg>
            <seg n="2727664d">
              Herr talman! Vi ser nu fram emot en intressant, viktig och framåttänkande
              debatt, trots att timmen är sen.
            </seg>
          </u>
          <note type="speaker" n="452578c1">
            Anf. 148 ELINA LINNA (v):
          </note>
          <u who="elina_linna_55caa4" xml:id="i-32a6e89a8a1a0f88-5" n="ba69754f">
            <seg n="0a30291e">
              Herr talman! Vänsterpartiet har fyra reservationer i betänkandet,
              och självklart står vi bakom samtliga, men för tids vinnande yrkar
              jag enbart bifall till reservation nr 1.
            </seg>
            <seg n="de774b91">
              Sveriges medlemskap i EU har inneburit svåra problem för den
              svenska alkoholpolitiken, vilket fått till följd att totalkonsumtionen
              av alkohol ökat kraftigt. I ökningen av totalkonsumtionens spår
              vet vi hur folkhälsan försämras och missbruksproblemen förvärras.
              Sverige har tvingats sänka alkoholskatten på öl och vin och slopa
              införselkvoterna för privat konsumtion. Trycket mot Systembolagets
              ställning som monopol har ökat. Detta menar vi i Vänsterpartiet
              är särskilt oroande, eftersom Systembolaget är ett mycket viktigt
              alkoholpolitiskt instrument genom sitt uppdrag att hålla försäljningen
              nere. Till skillnad från privata företag så är inte Systembolaget
              intresserat av att maximera sin försäljning. Dessutom upprätthåller
              Systembolaget en betydligt bättre ålderskontroll och begränsar
              även tillgängligheten på alkohol genom sina öppettider.
            </seg>
            <seg n="6689aa41">
              I folkomröstningen inför EU-medlemskapet varnade Vänsterpartiet
              för att detta skulle leda till ökad alkoholkonsumtion, medan andra
              partier försäkrade att vi inom ramen för EU-medlemskapet skulle
              kunna behålla en restriktiv alkoholpolitik. Vi kan nu konstatera
              att det inte var sant. Vi beklagar att vi fick rätt eftersom konsekvenserna
              av en ökad alkoholkonsumtion är så allvarliga fler alkoholrelaterade
              skador, ökad misshandel, fler som dör på grund av alkoholmissbruk
              och ökad rattonykterhet. Det är flera länder som har drabbats
              efter EU-inträdet. I mitt forna hemland Finland har liberaliseringen
              av alkoholpolitiken, speciellt med lägre skatter, haft förödande
              konsekvenser. Numera har till exempel alkoholrelaterade sjukdomar
              passerat hjärt- och kärlsjukdomar och befinner sig på första plats
              som dödsorsak för finländska män. Det är en utveckling som förskräcker.
              Det är viktigt att vi håller fast vid den restriktiva alkoholpolitiken
              det lönar sig. Enligt aktuell statistik från Sorad, Centrum för
              socialvetenskaplig alkohol- och drogforskning vid Helsingforss
              universitet, visar att alkoholkonsumtionen minskar i Sverige sedan
              2005.
            </seg>
            <seg n="7b45f6a4">
              Vänsterpartiet står för en solidarisk och restriktiv alkoholpolitik
              som innebär att tillgängligheten på alkohol ska vara begränsad
              genom höga skatter, ett starkt Systembolag och inte minst strängare
              regler för privatinförsel. En lägre totalkonsumtion innebär att
              den alkoholrelaterade ohälsan och dödligheten minskar. Vi måste
              nu på alla tänkbara sätt bekämpa den ökande alkoholkonsumtionen.
              Det blir svårare och svårare att hålla en nationell linje, men
              vi måste agera för att återta vår rätt att själva bestämma över
              vår alkoholpolitik. Det handlar om att återskapa den restriktiva
              alkoholpolitiken som har sin grund i ett folkhälsoperspektiv och
              som är solidarisk i stället för egoistisk. Sverige behöver återupprätta
              en alkoholpolitik som utgår från totalkonsumtionsmodellen och
              där tillgänglighet och pris är de viktigaste instrumenten för
              minskad alkoholkonsumtion i stället för en bättre alkoholkultur,
              som det talas om på en del håll.
            </seg>
            <seg n="d0f42945">
              Herr talman! Socialutskottet var enigt i att avslå motionen med
              tillkännagivandet att avveckla Systembolagets detaljhandelsmonopol.
              Det är bra att ett enigt utskott anser att detaljhandelsmonopolet
              är ett av de viktigaste inslagen i den svenska alkoholpolitiken.
              Det är också glädjande att vi lyckades finna enighet i att avslå
              motionerna om gårdsförsäljningen. Motiveringen till avslaget är
              att regeringen avser att göra en översyn av alkohollagen. Det
              vore bra om majoritetens representanter senare kan upplysa oss
              andra här i kammaren, vad den aviserade översynen kan ha för syfte
              och inriktning.
            </seg>
            <seg n="9b4ca201">
              Jag har tidigare påpekat att EU-medlemskapet satt stopp för oss
              att driva självständig alkoholpolitik. När den svenska regeringen
              framträder i EU-sammanhang förutsätter Vänsterpartiet att regeringen
              för en tydlig linje. Alkoholpolitiken ska var inriktad på folkhälsa,
              inte på näringspolitik. Vi menar också att den svenska regeringen
              borde tillsätta en utredning som ser över möjligheten att förbjuda
              alkoholreklam. Frankrike har lyckats med ett sådant förbud, och
              här borde den svenska regeringen också agera. Tyvärr fick vi inte
              majoritet för detta förslag i utskottet.
            </seg>
            <seg n="b6011ffc">
              Det förvånar mig också att utskottet inte kunde enas om att stödja
              Vänsterpartiets förslag om kommunal alkoholrådgivning. Det går
              att förebygga alkoholskador. Kommunerna har ansvaret för det förebyggande
              missbruksarbetet samt för vård av alkoholmissbrukare. Vi menar
              att det bör utredas hur kommunerna ska kunna åläggas att tillhandahålla
              öppna alkoholrådgivningar, motsvarande vad som i dag gäller för
              familjerådgivningar, genom en ändring av socialtjänstlagen. Det
              finns goda exempel från en del kommuner i Sverige, men det är
              otillräckligt utbyggt i dag.
            </seg>
            <seg n="ec2cc45b">
              Vi behöver fler goda exempel om vi ska kunna lyckas med att förebygga
              alkoholskador.
            </seg>
          </u>
          <note type="speaker" n="38d33922">
            Anf. 149 JAN LINDHOLM (mp):
          </note>
          <u who="jan_lindholm_8746bf" xml:id="i-96301c17f07b8be4-1" n="1a124874">
            <seg n="a41a596a">
              Herr talman! Man skulle kanske kunna sammanfatta alkoholpolitiken
              med att den till rätt stor del handlar om att återta det nationella
              självbestämmandet över politikområdet. Jag vill dock börja med
              att säga att Miljöpartiet självklart står bakom samtliga tre reservationer
              som vi har i betänkandet, men för tids vinnande yrkar jag bifall
              endast till reservation 2.
            </seg>
            <seg n="21b2a257">
              Vi har tidigare i dag diskuterat civilutskottets betänkande om
              sjöfylleri. Det är ett exempel på område där alkoholen skördar
              sina offer. De flesta trafikolyckor på våra vägar är också alkoholrelaterade.
              En stor del av landets vårdkostnader, om man undantar vården i
              livets slutskede, är även de alkoholrelaterade. Likaså har en
              stor del av de barn som har svårt med skolgången och hamnar i
              klammeri med rättvisan oftast ett hem med alkoholproblem bakom
              sig. Och, som sagt, många olyckor med båtar på sjön har alkoholrelaterade
              orsaker. Det visar sig även vara så inom flygsektorn, och nu har
              vi på sista tiden till och med fått lära oss att säkerheten i
              våra kärnkraftverk hotas av alkoholproblemen. Alkoholen är utan
              tvekan ett av vårt samhälles största gissel.
            </seg>
            <seg n="7a688227">
              Det är emellertid, herr talman, mycket glädjande att regeringsskiftet
              inte inneburit att alla socialpolitiska ambitioner monterats ned.
              Ett exempel på detta finns med i betänkandet och gäller den tidigare
              riksdagens eniga uttalande om problem med ålderskontroll vid försäljning
              av folköl i butiker. Det verkar få stå kvar oförändrat. Nu är
              det bara att hoppas att den här regeringen ska lyckas bättre än
              den tidigare och komma till skott och presentera förslag på åtgärder.
            </seg>
            <seg n="9f49e948">
              På många politiska områden delar jag inte de värderingar som
              ligger bakom kristdemokratisk politik, men på området butiksförsäljning
              av alkohol har jag under de två år jag suttit i socialutskottet
              förstått att vi ligger mycket nära varandra. Därför är det min
              förhoppning att Kristdemokraterna ska få stort inflytande vid
              utformningen av förslaget, och jag hoppas att det kommer snart.
              Så är ju inte fallet på flera av de andra politikområden som vi
              debatterat i dag.
            </seg>
            <seg n="049b2e49">
              Om jag får ge några ord på vägen vill jag säga att jag skulle
              uppskatta om vi införde någon form av licensförfarande där butiker
              kan ansöka om att få sälja folköl och därvid genomgå något slags
              prövning där man lägger fast ett egenkontrollprogram, alltså upprättar
              sådana regler. Ett införande av ett sådant licensieringssystem
              skulle innebära att man inte utgick från att livsmedelsbutiker
              självklart får sälja folköl, och jag tror att det lite grann skulle
              flytta fokus på frågan.
            </seg>
            <seg n="00bd7735">
              Jag är övertygad om att man kan utforma ett system som verkligen
              innebär att det samtidigt är ett stöd för butikerna att undvika
              att misstag begås. Som lagstiftare måste vi i riksdagen trots
              allt utgå från att det handlar om misstag som begås, att det inte
              är medvetna olyckor som inträffar. Det tycker i varje fall jag.
              Vårt förhållningssätt måste vara att vi utgår från att medborgarna
              vill göra rätt. Det gäller självfallet även näringsidkare.
            </seg>
            <seg n="81685cbd">
              Sedan kan man inte komma ifrån att ett sådant system, för att
              bli verkningsfullt, kanske måste kompletteras med någon form av
              sanktionssystem som kan vara lite hårdare än i dag. Jag tror inte
              att det räcker att försäljningstillståndet dras in, utan troligen
              måste man hitta mer kännbara former av sanktioner. Jag tänker
              inte lämna några förslag till det nu, för om jag preciserar för
              mycket kanske de förslag jag lägger fram blir oanvändbara för
              regeringen; det brukar ju ligga lite prestige i vem som kommer
              på vad. Jag avstår alltså från att lista mer detaljerade förslag.
            </seg>
            <seg n="42da8385">
              Så till frågan om reklam. Där anser vi i Miljöpartiet att regeringen
              bör pröva hur långt man kan komma när det gäller att begränsa
              och till och med förbjuda reklam för alkohol med hänvisning till
              domen i EG-domstolen den 13 juli 2004. Där slås det fast att länderna
              har rätt att agera för det egna folkets hälsa, och vi tycker att
              det vore rimligt att titta på vilka dörrar den domen möjligen
              kan öppna. Vi föreslår inte några bestämda åtgärder utan vill
              att man tittar på möjligheterna i en utredning. Det borde inte
              vara särskilt tungt eller ta speciellt lång tid.
            </seg>
            <seg n="605db7b3">
              Vi anser vidare att Sverige borde använda det utrymme som finns,
              alltså att man i EU börjar titta på alkoholfrågan som ett folkhälsomotiv,
              och fortsätta aktivt. Man jobbade under den förra regeringens
              sista ett och ett halvt år ganska hårt med att använda folkhälsomotivet
              för att driva fram en restriktivare hållning inom EU, till exempel
              när det gäller att förbjuda reklam.
            </seg>
            <seg n="1406945a">
              Vi ska ju enligt barnkonventionen alltid sätta barnen i främsta
              rummet, och alkoholen gör att många barn far illa, tvingas växa
              upp med och kanske även skydda föräldrar och så vidare. Om vi
              menar allvar med att sätta barnen i främsta rummet, ett argument
              som använts i tidigare debatter i riksdagen i dag, borde det innebära
              att vi självklart prioriterar att driva frågan även inom EU så
              att vi kan få tillbaka lite grann av vår tidigare restriktiva
              alkoholpolitik.
            </seg>
            <seg n="55ab6a70">
              Ett argument som kanske inte används, men som jag tycker är relevant,
              är att åkerjordarna behövs för att i ökad utsträckning producera
              både mat och energi i framtiden. Resurserna blir alltmer ansträngda
              på det området.
            </seg>
            <seg n="94762001">
              Sedan har vi den kommunala alkoholtillsynen. Den tycker vi från
              Miljöpartiets sida skulle kunna underlättas om Skatteverket fick
              samma skyldighet som kronofogden att underrätta kommunerna när
              en näringsidkare har uppenbara problem med att på ett korrekt
              sätt erlägga skatter och sociala avgifter. Vi tror att tillsynen
              skulle vinna mycket på det och bli effektivare eftersom den typen
              av brister ofta hör ihop med andra problem. Det är lättare att
              då rikta tillsynen rätt, och det tror vi skulle bli effektivare.
            </seg>
            <seg n="92eb4f9d">
              Det finns naturligtvis mycket kvar att göra på alkoholområdet,
              herr talman. Även om konsumtionen, som Elina Linna sade, nu visar
              på en något nedåtgående trend, ligger den ändå alldeles för högt.
              Vi är övertygade om att vi inte klarar framtidens utmaningar om
              vi inte kan minska nivåerna. Hög alkoholkonsumtion tär ju inte
              bara på den enskilde och skadar individer utan den har också en
              samhällsekonomisk dimension. Det blir en för hela nationen mycket
              tung börda att bära när många slås ut av alkoholen.
            </seg>
            <seg n="d92752bc">
              Vi behöver fler friska i arbete. Vi behöver fler som vågar satsa
              på framtiden, som väljer utbildning och forskning, som ser livet
              som en möjlighet i stället för att titta ned i flaskan. Världen
              ska ju räcka till för många, och resurserna är ansträngda. Därför
              måste vi prioritera. Vi har begränsade resurser, och då är det
              viktigt att prioritera och lägga resurser på att stötta dem som
              drabbas av drogproblem.
            </seg>
            <seg n="5b3abc5d">
              Om vi ska prioritera resurser ser jag hellre att vi lägger 1
              miljard på ett dubbelspår mellan Falun och Borlänge än att vi
              lägger den miljarden på åtgärder som man skulle kunna säga är
              onödiga. De blir onödiga om vi vågar ta strid mot alkoholreklamen,
              om vi vågar ordna så att försäljningen i butiker inte har de luckor
              den har i dag.
            </seg>
            <seg n="c30d7786">
              Någon har myntat uttrycket politik är möjligheternas konst. Jag
              tycker att man borde praktisera den trollstaven på alkoholområdet.
              Välfärd byggs i första hand genom att man väljer bort omkostnader,
              vilket alkoholskadorna egentligen är. Dem kan vi välja bort. Vi
              kan välja bort alkoholen om vi verkligen vill det.
            </seg>
          </u>
          <note n="dc6da2e8">
            Herr talman, jag yrkar bifall till reservation 2.
          </note>
          <note type="speaker" n="2246d22b">
            Anf. 150 KENNETH JOHANSSON (c):
          </note>
          <u who="kenneth_johansson_5d683a" xml:id="i-f0b34a3221e380ed-0" n="92cedadf">
            <seg n="b9de5a75">
              Herr talman! Jag är glad att utskottet fortsätter traditionen
              att ha en bred samsyn i alkoholfrågorna.
            </seg>
            <seg n="84503d21">
              Alkoholen är, som flera har sagt, ett av våra allra största hot
              mot folkhälsan, mot enskilda människor och mot hela familjer.
              Vi vet att alkoholen leder till misär, våld, kriminalitet och
              annat elände. Dessutom är alkoholen en samhällsekonomiskt synnerligen
              dålig affär.
            </seg>
            <seg n="03e6e1b4">
              Vår restriktiva alkoholpolitik ligger fast. Den totala alkoholkonsumtionen
              ska minska. Det slås fast i regeringsförklaringen, och det betonas
              i den utskottstext vi har att ta ställning till i dag. Jag och
              mitt parti, Centerpartiet, anser att detta är grundläggande för
              att förbättra folkhälsan. Vi är överens över partigränserna om
              detta. Det är bra.
            </seg>
            <seg n="3fb73373">
              Lika tydlig är viljan att Sverige ska arbeta för en mer restriktiv
              syn på alkoholen inom EU. Det är viktigt mot bakgrund av att vi
              i Europa har den i särklass högsta alkoholkonsumtionen i världen
              med våra 11 liter per vuxen och år. Det leder till att uppskattningsvis
              23 miljoner européer är alkoholberoende och att 195 000 dödsfall
              årligen orsakas av alkohol. Alkoholen är ett globalt problem,
              och med nya medlemsländer som har enorma problem med alkoholmissbruk
              har frågan blivit mer angelägen. Vi kommer att se att det kommer
              att bli fler och fler som kommer att arbeta för en restriktiv
              alkoholpolitik både inom EU och i hela världen.
            </seg>
            <seg n="39b56616">
              Sverige är EU:s ordförandeland hösten 2009. Då tycker jag att
              vi ska ta chansen att revidera och vässa den gemensamma europeiska
              alkoholstrategin som fastslogs i fjol. Det vore dumt om Sverige
              inte tog chansen att prioritera alkoholfrågan ordförandeåret 2009.
            </seg>
            <seg n="0cf68490">
              Den senaste tiden har vi ändå haft anledning att känna nytt hopp.
              Alkoholfrågan har nyktrat till. EU:s alkoholstrategi är bra, men
              den behöver utvecklas. Första haussen med de helt orimliga, i
              vissa fall obefintliga, införselreglerna verkar ha dämpats. Systembolagets
              försäljningssiffror ökar, vilket i detta sammanhang är bra. En
              minskning av den totala alkoholkonsumtionen har äntligen registrerats.
              Generaladvokatens yttranden i ett par ärenden har gått vår väg,
              det vill säga att värna Systembolagets detaljhandelsmonopol.
            </seg>
            <seg n="4a4d9755">
              EU-arbetet och den restriktiva alkoholpolitiken är nödvändiga
              förutsättningar, men folkets mobilisering är sannolikt allra viktigast.
              Insatser gjorda av föräldrar, föreningsledare, skolpersonal och
              hela Folkrörelse-Sverige uppräkningen kan göras lång kan inte
              nog betonas. Barn och ungdomar ska prioriteras särskilt i det
              alkoholförebyggande arbetet. Vi behöver helt enkelt en folkresning
              mot alkohol.
            </seg>
            <seg n="5e022e80">
              När vi i dagarna får rapporter om att allt fler och allt yngre
              tjejer dricker alltmer, och vi vet att riktigt unga pojkar och
              flickor dricker stora mängder, bör det säga oss följande: Gå på
              offensiven. Satsa mer på förebyggande insatser. Skjut upp alkoholdebutåldern.
              Erbjud drogfria miljöer. Stötta ideellt arbete. Ge unga på glid
              snabbt stöd.
            </seg>
            <seg n="88d2b9f5">
              Vi måste ge våra ungdomar beskedet att de behövs och ge dem framtidstro.
            </seg>
            <seg n="0f1a8910">
              Herr talman! Utskottet har funnit anledning att påminna om ett
              tillkännagivande som har getts till den tidigare regeringen som
              gäller brister i tillsynen där försäljning av folköl sker. Det
              finns ett behov av förslag på snabba åtgärder för att komma till
              rätta med folkölsförsäljning till ungdomar.
            </seg>
            <seg n="b60f1c10">
              Alkoläsken, varningstexter på alkoholförpackningar och kvinnors
              missbruk tas upp i motioner. I flertalet fall pågår eller planeras
              åtgärder. Likaså försvaras detaljhandelsmonopolet.
            </seg>
            <seg n="d5c7ce70">
              Ett flertal motioner har tagit upp synpunkter på alkohollagen.
              En översyn av alkohollagen är aviserad av regeringen. Det är bra.
              Vi har också betonat i utskottstexten att översynen ska utgå från
              en fortsatt restriktiv alkoholpolitik. Det finns en rad frågor
              att ta upp i översynen. Det är regeringen som fastställer direktiven,
              men vi har slagit fast och jag vet att det är regeringens uppfattning
              att det är restriktiviteten som är grunden.
            </seg>
          </u>
          <note n="50fbb07b">
            Herr talman! Jag yrkar bifall till utskottets förslag i betänkandet.
          </note>
          <note type="speaker" n="3cdef526">
            Anf. 151 ELINA LINNA (v) replik:
          </note>
          <u who="elina_linna_55caa4" xml:id="i-32a6e89a8a1a0f88-6" n="ba69754f">
            <seg n="e5a4f3d0">
              Herr talman! Det känns lugnande att höra Kenneth Johansson speciellt
              när man lyssnar på innehållet i det han säger. Kenneth Johansson
              har ett lugnande sätt att tala, men Kenneth Johansson understryker
              också den restriktiva alkoholpolitiken. Vi är i huvudsak överens
              i riksdagen om att den ska fortsätta. Det känns bra.
            </seg>
            <seg n="5aadea40">
              Jag ska passa på att ta upp frågan om alkoholreklam. Vänsterpartiet
              har också motionerat om att förbjuda alkoholreklam. Så sent som
              2005 skärptes möjligheterna att marknadsföra och göra reklam för
              alkoholdrycker. Men möjligheten finns fortfarande i mindre utsträckning.
              Nu har Frankrike lyckats med att genomföra ett totalförbud mot
              alkoholreklam. Vi i Vänsterpartiet och Miljöpartiet har motionerat
              om att utreda möjligheten att driva frågan. Jag vill höra Kenneth
              Johanssons synpunkter på varför vår motion avstyrks. Vore inte
              det en bra idé?
            </seg>
          </u>
          <note type="speaker" n="49e1413d">
            Anf. 152 KENNETH JOHANSSON (c) replik:
          </note>
          <u who="kenneth_johansson_5d683a" xml:id="i-f0b34a3221e380ed-1" n="92cedadf">
            <seg n="a6380262">
              Herr talman! Jag tycker att alkoholreklamen är ett otyg. När
              vi fattade beslutet i riksdagen första gången gjordes det i så
              långtgående form som det då var möjligt. Jag känner också till
              rättsfall och Frankrikes agerande. Jag kommer att jobba för att
              en översyn av alkoholpolitiken och alkohollagen ska pröva många
              frågor i den delen. Det finns frågor som har tagits upp tidigare
              om serveringsbestämmelser samt andra stora och små frågor. Man
              ska se vad som kan göras. En del kommer att vara olämpligt och
              en del går det att gå vidare på.
            </seg>
            <seg n="7488fb0b">
              Om jag har något att säga till om i den delen det enda jag kan
              göra är att framföra mina synpunkter tycker jag att den aviserade
              översynen ska titta på frågan om det går att ta ytterligare steg
              framåt när det gäller alkoholreklam.
            </seg>
          </u>
          <note type="speaker" n="b388340e">
            Anf. 153 ELINA LINNA (v) replik:
          </note>
          <u who="elina_linna_55caa4" xml:id="i-32a6e89a8a1a0f88-7" n="ba69754f">
            <seg n="074a2a72">
              Herr talman! Då hoppas jag att Kenneth Johansson får mycket att
              säga till om i den här frågan. Jag passar också på att ta upp
              vårt andra förslag om alkoholrådgivning i kommuner på liknande
              sätt som det redan finns familjerådgivning i vissa kommuner och
              som fungerar bra. Jag ber Kenneth Johansson att kommentera det
              förslaget.
            </seg>
          </u>
          <note type="speaker" n="6bed9ef4">
            Anf. 154 KENNETH JOHANSSON (c) replik:
          </note>
          <u who="kenneth_johansson_5d683a" xml:id="i-f0b34a3221e380ed-2" n="92cedadf">
            <seg n="f3555325">
              Herr talman! Det är inte riksdagens fråga hur en kommun ska agera
              för att förebygga och vårda och behandla dem som tyvärr har hamnat
              i alkoholträsket. Det är kommunernas fråga.
            </seg>
            <seg n="eaf1ec2a">
              Däremot kan vi säkert i dialog med våra kommunföreträdare och
              med Sveriges Kommuner och Landsting diskutera om det finns möjligheter
              att på något sätt ge stöd och erfarenhetsutbyte.
            </seg>
            <seg n="18ee5e63">
              Det finns centrala myndigheter som kanske kan jobba med utvärdering
              och uppföljningsarbete och i den delen ge ett stöd. Men i övrigt
              anser jag att frågan om huruvida man ska öppna alkoholrådgivningar
              eller inte är en kommunal fråga.
            </seg>
          </u>
          <note type="speaker" n="ebdaea27">
            Anf. 155 JAN LINDHOLM (mp) replik:
          </note>
          <u who="jan_lindholm_8746bf" xml:id="i-96301c17f07b8be4-2" n="1a124874">
            <seg n="d0a125ee">
              Herr talman! Kenneth Johansson och jag kommer båda från Falun.
              Vi har stått i fullmäktige och debatterat ett antal gånger. Jag
              kunde inte låta bli att trycka på replikknappen. Jag vet inte
              om det har hänt förut att det har stått två före detta fullmäktigeledamöter
              från Falu kommun här i riksdagen och debatterat, så vi tar den
              chansen.
            </seg>
            <seg n="8f50218e">
              Det låter jättebra när du säger att reklam är en styggelse. Ditt
              anförande var jättebra. Du tog upp frågan om folkölsförsäljning
              i butikerna som inte fungerar. Du nämnde också införselkvoterna
              som ett problem. Det låter väldigt bra på att allmänt, generellt
              plan.
            </seg>
            <seg n="895a8f25">
              Jag vet att ni svarar att ni inte kan göra allting på fyra månader,
              och så vidare. Men jag skulle väldigt gärna vilja ge dig chansen
              att ändå brodera ut det lite mer. Jag vill höra hur era tankar
              är.
            </seg>
            <seg n="8a9a0f9e">
              Vad kan ni komma med för konkreta förslag när det gäller att
              förebygga och försöka se till att det verkligen händer någonting
              med problemet att så många underåriga ungdomar fortfarande kan
              handla i livsmedelsbutikerna och köpa folköl och att det är så
              pass vanligt?
            </seg>
            <seg n="9b5fb4b9">
              Vår förre folkhälsominister jobbade rätt mycket med att försöka
              att med hjälp av folkhälsoargumentet lyfta fram frågan om Sveriges
              möjligheter att faktiskt göra någonting åt införselkvoterna. Jag
              är så nyfiken. Har ni några idéer? Det skulle vara väldigt intressant
              att få veta det.
            </seg>
          </u>
          <note type="speaker" n="9c1d0bbc">
            Anf. 156 KENNETH JOHANSSON (c) replik:
          </note>
          <u who="kenneth_johansson_5d683a" xml:id="i-f0b34a3221e380ed-3" n="92cedadf">
            <seg n="e901d65d">
              Herr talman! Nu får jag kanske mest stå för mig själv. Det är
              mycket jag inte kan svara på. Jag kan inte vara talesman för regeringen,
              för där sitter inte jag. Men jag kan tolka, tycka och referera
              det jag vet. Jag är glad för att det låter bra. Jag tycker att
              Jan Lindholm ska vara riktigt nöjd. Då har vi en samsyn i många
              delar.
            </seg>
            <seg n="be304836">
              När det gäller de konkreta frågorna om det förebyggande arbetet
              tror jag att det också är fråga om generella åtgärder. Det handlar
              om att få framtidstro hos våra ungdomar och att ungdomar får möta
              ett samhälle som säger: Du behövs.
            </seg>
            <seg n="8568d682">
              Vi måste någon gång äntligen få ned den förfärliga ungdomsarbetslösheten
              som vi har i dag. Den måste ned rejält för att ungdomar ska känna
              att de har en funktion att fylla. Det tror jag är jätteviktiga
              förebyggande insatser när det gäller droger, kriminalitet och
              annat.
            </seg>
            <seg n="aca93693">
              Det finns stor anledning att uppmuntra dem som jobbar med förebyggande
              insatser. Det gäller alltifrån den kommunala nivån till andra
              insatser. Jag är för min del en stor vän av den ideella sektorn
              och alla folkrörelser.
            </seg>
            <seg n="763d7194">
              Några av oss var på IOGT-NTO häromkvällen och hörde att det ökar
              sitt medlemsantal. Det är 12 000 medlemmar per år. Det är underbart.
              Det är ett tecken på att det finns hopp för oss som tror på Folkrörelse-Sverige.
              Det finns många andra folkrörelser som också är jätteviktiga i
              det sammanhanget.
            </seg>
            <seg n="bf27f80a">
              När det gäller frågan om folkölet trycker vi på så långt vi kan.
              Vi måste få fram åtgärder. Vi fick dem inte av den förra regeringen.
              Nu försöker vi att få dem. Det handlar i första hand om att få
              ordning på tillsynen.
            </seg>
            <seg n="79f651aa">
              Jag får ta frågan om införselreglerna i nästa inlägg.
            </seg>
          </u>
          <note type="speaker" n="b37ddd2c">
            Anf. 157 JAN LINDHOLM (mp) replik:
          </note>
          <u who="jan_lindholm_8746bf" xml:id="i-96301c17f07b8be4-3" n="1a124874">
            <seg n="5e3bf0ee">
              Herr talman! Det låter väldigt bra. Jag vet att vi har bra samsyn
              i de här frågorna. Vi kan ta ett konkret exempel i det här betänkandet.
            </seg>
            <seg n="27aa5f5a">
              Det finns en motion från Miljöpartiet som jag inte riktigt förstår
              varför vi inte får biträdd. Det gäller de kommunala alkoholinspektörerna
              som finns i varje fall en del kommuner, fastän jag inte riktigt
              vet hur många det är.
            </seg>
            <seg n="0a72c0d5">
              Jag har fått förslag från dem som gäller att de känner att de
              har för klena befogenheter. De skulle vilja att också de kunde
              göra ålderskontroller. Nu talar Kenneth Johansson här mycket bra
              om de frivilliga organisationerna och de ideella krafterna. Det
              är jätteviktigt, och också jag tycker att det är viktigt att prioritera
              dem.
            </seg>
            <seg n="ff914873">
              Men vi har också inom det offentliga människor som arbetar förebyggande
              med ungdomar. Jag kan tänka mig att det finns problem med en sådan
              åtgärd. Jag har förstått att man från polisens sida inte är så
              glad över att andra skulle få befogenheter som egentligen ligger
              hos polisen.
            </seg>
            <seg n="876c7cc9">
              Jag är ändå fundersam över varför man ändå inte kan bejaka förslaget
              och titta på detta. Det är ändå så att en yrkesgrupp med människor
              som jobbar inom det offentliga ser att de med lite bättre verktyg
              skulle göra mer nytta. Varför vill man inte titta på den möjligheten?
              Det förvånar mig.
            </seg>
          </u>
          <note type="speaker" n="d3fba0a5">
            Anf. 158 KENNETH JOHANSSON (c) replik:
          </note>
          <u who="kenneth_johansson_5d683a" xml:id="i-f0b34a3221e380ed-4" n="92cedadf">
            <seg n="ddd264f8">
              Herr talman! Jag går först till frågan om införselreglerna. Som
              det ser ut i dag är de närmast ett skämt. Det finns i praktiken
              inga införselregler.
            </seg>
            <seg n="15fa5b2d">
              Jag tycker att vi ska jobba för att få en ändring på det. Det
              gör ju Sverige. Vi har fått lite hopp i och med att de nordiska
              länderna har samsyn. Det är tyvärr mycket långt kvar innan vi
              kan se att det kan leda till något resultat. Men vi ska inte ge
              upp utan fortsätta.
            </seg>
            <seg n="eba2846e">
              Där tycker jag att det finns en svensk linje. Vi måste sätta
              tryck på att den förs fram mer offensivt än vad man hittills har
              gjort. Det är ett arbete som jag utgår ifrån kommer.
            </seg>
            <seg n="66f5ba31">
              Jag kommer åter till frågan om folkölet, bristerna i tillsynen
              och de problem som finns där. Vi har gett ett tillkännagivande.
              Vi har från riksdagen för länge sedan sagt: Nu måste vi se förslag
              till åtgärder, och de har inte kommit. Vi har upprepat frågan,
              men förslagen har inte kommit. Nu gör vi det en gång till.
            </seg>
            <seg n="c89d43e2">
              Vi vill se ett arbete på många olika nivåer. Det gäller Folkhälsoinstitutet,
              Socialstyrelsen, handeln och andra organisationer. Vad är det
              vi kan hjälpas åt och bidra med så att vi får en bättre tingens
              ordning?
            </seg>
            <seg n="bfe5f51c">
              Det finns kommuner som jag har hört talas om som självmant på
              eget bevåg höjer åldersgränsen från 18 till 20 år. Man gör det
              gemensamt över affärsgränserna för att kunna bidra på frivillighetens
              väg. Jag tycker att vi ska uppmuntra den typen av lokala initiativ.
            </seg>
          </u>
          <note type="speaker" n="c364857f">
            Anf. 159 PER SVEDBERG (s):
          </note>
          <u who="per_svedberg_c84256" xml:id="i-83ca9c358b54deb7-0" n="9dbaa3a3">
            <seg n="92e09e8d">
              Herr talman! Grunden för den socialdemokratiska synen på alkoholfrågor
              är den restriktiva linjen. Det är den inriktning på alkoholpolitiken
              som det under lång tid har funnits en stor majoritet för här i
              kammaren.
            </seg>
            <seg n="322cc6c7">
              Det har också varit en handlingslinje som varit ifrågasatt av
              ganska många. Det är kanske inte så tydligt här i kammaren. Men
              opinioner har drivits både ute i Europa och även i Sverige om
              en liberalisering, en förenkling och ett modernare sätt att hantera
              alkoholfrågor. Det har i många stycken varit lite skrämmande.
            </seg>
            <seg n="90a63742">
              Socialutskottets betänkande om alkoholfrågor som vi diskuterar
              i dag innebär en bred uppslutning kring den restriktiva linjen.
              Det är alldeles utmärkt. Tidigare kanske framför allt moderata
              förslag om en helt ny alkoholpolitik har lagts på hyllan helt
              och hållet. Det ser vi med glädje på. Vi hoppas att vi kan stå
              enade i det, i varje fall från utskottets sida.
            </seg>
            <seg n="368b3639">
              Vi ser skrivningarna i betänkandet som ett löfte från majoriteten
              om att inga steg ska tas som kan undergräva förutsättningarna
              för ett fortsatt detaljhandelsmonopol och en fortsatt restriktiv
              och ansvarstagande alkoholpolitik. Vi är mot den bakgrunden beredda
              att ställa oss bakom betänkandet, men självfallet kommer vi nogsamt
              att följa utvecklingen. Om vi ser att det börjar gå åt fel håll
              så kommer det givetvis motioner och uttryck i den frågan.
            </seg>
            <seg n="a29f3827">
              Enigheten om grunddragen för alkoholpolitiken kan betyda en hel
              del framöver. Det finns en rad viktiga frågor som väntar. Det
              gäller både nationellt och i samverkan med andra länder. Det handlar
              till exempel om minimiskatter och begränsade införselkvoter. Kenneth
              var tidigare inne på det här. Det kanske är lite fånigt. Tullen
              reflekterar över huvud taget inte över alkoholinförsel längre.
              Det gör trafikpolisen i sitt sätt att agera inför överlastade
              släpvagnar med mera.
            </seg>
            <seg n="a4caaff0">
              Det handlar om distanshandeln med alkohol. Där har vi fått lite
              signaler om att vi tänker rätt. Det handlar om ytterligare åtgärder
              för att minska totalkonsumtionen och om särskilda insatser för
              information till riskgrupper om alkoholens verkningar.
            </seg>
            <seg n="85eef600">
              Det handlar också om att beivra alkoholbrott och inte minst om
              att få ordning på ålderskontrollen när det gäller folkölsförsäljningen.
            </seg>
            <seg n="6be3ab80">
              Alkoholpolitiken saknar alltså inte utmaningar under de närmaste
              åren. Jag ska uppehålla mig vid några av de viktigaste punkterna
              för oss.
            </seg>
            <seg n="69af3037">
              Alkohol kan inte, och får inte, betraktas som vilken vara som
              helst. Hanteringen av alkohol måste ses i ett folkhälsoperspektiv.
              I EU har synen på den frågan varit lite annorlunda tidigare. Men
              den har svängt. Vi kan konstatera att EU nu ser frågan i ett folkhälsoperspektiv
              vilket i sig gör att det nationella åtagandet kommer att bli kraftfullare
              i alkoholfrågorna.
            </seg>
            <seg n="bd8b3fd2">
              Det medför också att EU erkänner Sveriges rätt att ha detaljhandelsmonopolet
              Systembolaget. Vi socialdemokrater försvarar konstruktionen med
              Systembolaget och vi kommer att fortsätta med det. Vi utgår, i
              och med det här betänkandet, från att alla tidigare förslag om
              att avskaffa eller luckra upp detaljhandelsmonopolet är avförda
              från dagordningen. Jag noterar dock att det fortfarande väcks
              motioner från enskilda moderata ledamöter om detta.
            </seg>
            <seg n="cf33824c">
              Den alkoholstrategi som man har antagit på europeisk nivå för
              att minska alkoholskadorna är också något där Sverige kommer att
              kunna bidra med en hel del. Vi har bedrivit ett förebyggande arbete
              i alkoholfrågor ganska länge. Tyvärr har det inte slagit igenom,
              utan vi har sett att konsumtionen har ökat. Förmodligen handlar
              det om öppnade gränser. Införseln har stor betydelse i frågan.
              Men jag tror att med den kultur och de tankar om folkhälsan vi
              har haft kan Sverige vara det land som leder frågan i ett europeiskt
              perspektiv.
            </seg>
            <seg n="2db5a01a">
              Minimiskatter på alkohol är en fråga som man har diskuterat en
              hel del. Risken är att om man börjar förändra dem så blir det
              förmodligen ett skatterally om vem som kan sänka mest. Då kommer
              vi ifrån folkhälsoperspektivet alldeles gräsligt mycket.
            </seg>
            <seg n="fd67c47e">
              Höjda minimiskatter inom EU är ett arbete som den tidigare socialdemokratiska
              regeringen startade och som jag nu utgår från att den nya borgerliga
              regeringen fortsätter att jobba med. Detsamma gäller behovet av
              minskad införselkvot. Ibland blir man lite fundersam; jag säger
              det återigen. Hur är det möjligt att få med sig så mycket pilsner
              hem? Hur kan man lasta en bil så enormt att man knappt får plats
              med barnen? Det kan man fundera länge på.
            </seg>
            <seg n="4e99ba30">
              Införselkvoterna har också bidragit till att vi kan se att försäljningen
              pågår både här och där i bakluckan på en bil nere på stan eller
              från en lastbil som kör in i ett bostadsområde och plötsligt tömmer
              200 backar pilsner. Det är inte riktigt riktigt, det här. Vi måste
              begränsa det på något sätt. Hur vi kan göra det har jag ingen
              aning om, men jag hoppas att vi kommer fram med förslag i frågan.
            </seg>
            <seg n="06aa5cb4">
              Införselkvoterna har också att göra med tillgången till alkohol
              för minderåriga. Förmodligen har de som transporterar de här mängderna
              hit någon typ av behov av att tjäna pengar på det. Det kanske
              inte alltid är för privat bruk. I det läget krävs det kanske lite
              kraftigare tag just vad gäller tillsynen.
            </seg>
            <seg n="50ac99f7">
              Det gäller EU-alkoholen, men nu kommer vi lite snabbt in på folkölet
              också. Det är ett jättestort bekymmer i mina trakter. När man
              följer med fältarbetarna ut kan man konstatera att vuxna ungdomar
              langar 3,5:or sexpack folkpilsner. Där krävs det att vi hittar
              ett system som gör att kontrollen stramas upp. Förmodligen måste
              det till någon typ av tillståndsindragning för försäljningen.
            </seg>
            <seg n="82ff788d">
              Vi ser positivt på idén om att ha varningstexter på alkoholförpackningar.
              Självfallet får vi inte agera på ett sådant sätt att det utgör
              ett handelshinder. Men som jag förstår det har flera länder i
              EU beslutat om varningstexter på egen hand. Regeringen bör arbeta
              med detta och titta på förutsättningarna för att antingen göra
              något på gemenskaphetsnivå eller överväga möjligheterna att gå
              före och införa egna varningstexter, som en del andra länder har
              gjort.
            </seg>
            <seg n="7922a920">
              Jag skulle vilja ta upp ytterligare en fråga. Det gäller diskrimineringen
              på krogen, bland annat av personer med utländsk härkomst. Detta
              är ett stort problem som inte tycks ha minskat. Vi har väckt en
              motion om detta. Utredningen Ansvarsfull servering fri från diskriminering
              presenterades förra året. Där föreslås en rad åtgärder för att
              komma till rätta med diskrimineringen, bland annat sanktioner
              där alkoholtillstånd kan dras in. Jag förstår att regeringen inte
              har hunnit arbeta fram ett förslag på detta område ännu. Men det
              är viktigt att man kommer ihåg frågan och jag hoppas att det kommer
              ett förslag.
            </seg>
          </u>
          <note n="39c1bc3f">
            Herr talman! Avslutningsvis yrkar jag bifall till utskottets
            förslag i betänkandet.
          </note>
          <note n="59332bb0">
            I detta anförande instämde Lennart Axelsson och Ylva Johansson
            (båda s).
          </note>
          <note type="speaker" n="c9c3c43d">
            Anf. 160 JAN R ANDERSSON (m):
          </note>
          <u who="unknown" xml:id="i-1ae9dc79ff23c339-1" n="4b9aba25">
            <seg n="1bbc5db2">
              Herr talman! Låt mig börja med att konstatera att det är ett
              relativt samlat utskott som i dag lägger fram betänkandet. Det
              är fem partier som står bakom det och det finns endast sju reservationer.
            </seg>
          </u>
          <note n="d7d45d47">
            Jag yrkar bifall till socialutskottets förslag i betänkandet
            och därmed också avslag på motionerna.
          </note>
          <u who="unknown" xml:id="i-6058b80c8db58cd6-1" n="4b9aba25">
            <seg n="4583bf69">
              Sverige har under de senaste åren fått en ny alkoholpolitisk
              verklighet. Efter tre år med nya införselkvoter har bilden av
              den svenska alkoholkonsumtionen förändrats. Vi har i dag i praktiken
              övergett monopolförsäljningen på Systembolaget. Kanske hälften
              eller ännu mer av vår alkohol försäljs inte via Systembolaget.
              Trots detta har vi i princip samma alkoholpolitik som tidigare.
            </seg>
            <seg n="5a289391">
              Inför förändringen med en ökad gränshandel var det många som
              trodde att detta skulle innebära en katastrof och att vi skulle
              få se mycket svåra alkoholpolitiska konsekvenser. Jag ska inte
              säga att det inte har blivit några problem. Men vi kan konstatera
              och det har även Folkhälsoinstitutet konstaterat att skadorna
              inte blev så stora som man förutsåg.
            </seg>
            <seg n="3f2a1274">
              Man kan också se att under de senaste åren har det kommit några
              goda nyheter i detta mörker av dåliga nyheter. Några av dem har
              tagits upp tidigare. Bland annat visar Folkhälsoinstitutet att
              dödligheten i alkoholrelaterade sjukdomar har minskat. Man kan
              också se att unga människor dricker mindre alkohol än vad de gjorde
              tidigare. Nyhetens behag med att åka och alkoholturista verkar
              ha minskat. Vi ser också att Systembolaget återtar marknadsandelar
              från den utländska alkoholen. Detta är positivt.
            </seg>
            <seg n="6b507934">
              I regeringsförklaringen säger den nya regeringen att den restriktiva
              alkoholpolitiken ska ligga fast. Det befäster vi också här i utskottet.
            </seg>
            <seg n="d342fe2f">
              Men jag tror ändå att det är viktigt för oss att vi har en alkoholpolitik
              som har ett starkt förtroende hos svenska folket. Vi har i dag
              en annan konsumtion av alkohol än vad vi hade när vår alkohollag
              skrevs. Man kan säga att vi har fått en bättre alkoholkultur i
              Sverige. Det är inte så att vi har mindre skador eller att vi
              inte har problem. Men trots den ökade konsumtionen har vi andra
              typer av skador. Det är andra riskgrupper i dag. Vi har fått en
              ny alkoholkultur som i många delar faktiskt är positiv.
            </seg>
            <seg n="ab1d8c6c">
              I detta sammanhang är det också anmärkningsvärt att konstatera
              att ett parti i utskottet skiljer ut sig väldigt kraftigt och
              säger att det bara är en modell som ska gälla. Det är totalkonsumtionen
              som ska vara den enda rådande modellen för den alkoholpolitik
              som vi lägger fast. Jag tror att det är en mycket farlig väg.
              Det är inte bara det att det kan vara moraliskt tvivelaktigt.
              Om man säger att varje glas som konsumeras är en kollektiv skuld
              är man inne på en farlig väg. Jag tror att man måste ha två delar
              här. Man måste givetvis först se på den totala konsumtionen, men
              man måste också arbeta för att få en bättre alkoholkultur.
            </seg>
            <seg n="5a9a0949">
              Jag nämnde några positiva delar. Kan vi då blåsa faran över?
              Nej, det kan vi inte. Alkoholen är fortfarande ett av de största
              samhällsproblemen vi har. Det är en stor kostnad för att ta hand
              om den ödeläggelse som alkoholen skapar. Det som jag ser som ett
              av de absolut största problemen med alkoholen är de ungas konsumtion
              av alkohol, trots att det finns tecken som visar på att den har
              minskat. Man gjorde en undersökning i min hemstad Kalmar bland
              1619-åringar. Där sade fyra av tio att de hade köpt öl som inte
              var köpt på Systembolaget. Det var alltså illegalt eller legalt
              importerad öl som de hade köpt, och inte av sina föräldrar.
            </seg>
            <seg n="a0d64849">
              Därför måste det vara en prioriterad uppgift i alkoholpolitiken
              att begränsa tonårsungdomars tillgång till alkohol. Vi vet att
              en uppskjuten alkoholdebut också är ett sätt att skjuta upp många
              andra problem. Det är också ett sätt att eliminera många av de
              problem som finns.
            </seg>
            <seg n="bca8f275">
              Det är också därför som vi moderater och alliansen välkomnar
              den tillsyn av folkölsförsäljningen som vi vill se förslag på
              från departementet. Det gäller också ökade insatser för att förhindra
              illegal införsel av alkohol till Sverige.
            </seg>
            <seg n="1738b776">
              Som jag sade tidigare är det min uppfattning att för att svensk
              alkoholpolitik ska bli verksam måste det finnas ett starkt stöd
              för den. Den alkohollag som vi har i Sverige skrevs 1994 i en
              tid då Sverige inte ens var med i Europeiska unionen. Det finns
              många knepigheter i den. Låt mig nämna några.
            </seg>
            <seg n="d84ede2d">
              Om man ska öppna en sushirestaurang i Sverige och vill servera
              ett glas saké till sin råa fisk måste man i princip installera
              ett stekbord i köket för att kunna servera detta. Är det rimligt?
              Nej, det är det kanske inte.
            </seg>
            <seg n="a67ff83c">
              Jag har uppmärksammat att det på Öland finns krögare som vill
              krydda sin egen snaps. Får man göra det? Ja, man får göra det,
              men först efter att man har ansökt och fått tillstånd för alkoholtillverkning,
              och detta trots att det enda man har gjort är att man har tillfört
              några kryddor till ett brännvin som är köpt på Systembolaget.
              Detta är Folkhälsoinstitutets tolkning av den nuvarande svenska
              alkohollagen. Jag konstaterar att antingen har Folkhälsoinstitutet
              gjort en orimlig tolkning av lagen, och då måste lagen förtydligas,
              eller också har Folkhälsoinstitutet gjort en rimlig tolkning av
              lagen, och då måste den förändras.
            </seg>
            <seg n="b9ac4464">
              På förekommen anledning vill jag också ta upp gårdshandeln som
              nämndes av någon av talarna. Sedan vi fick vår svenska alkohollag
              1994 har det hänt mycket, som jag har sagt. Bland annat har vi
              i Sverige fått över 100 svenska vinodlare de senaste åren. Man
              kan inte säga att detta är en total marginalföreteelse. Man kan
              dock säga att det är en marginalföreteelse när man tittar på den
              svenska alkoholpolitiken. Där finns inte denna med över huvud
              taget, och det finns många problem. En svensk vinodlare har i
              praktiken ingen möjlighet att få avsättning för sina produkter
              på den svenska marknaden. En svensk vinodlare får inte marknadsföra
              sina produkter. Man får inte heller erbjuda eventuella kunder
              eller andra vinprovningar. Därmed är det också omöjligt att få
              in de här produkterna på Systembolaget eftersom det av ganska
              enkla skäl inte finns någon efterfrågan på dessa produkter. Till
              sist får inte heller vingårdarna själva sälja de här produkterna.
              Jag tror att detta är en fråga som vi måste titta vidare på. Sverige
              är i dag det enda EU-landet där gårdsförsäljning inte är tillåten.
            </seg>
            <seg n="62ee73b1">
              Låt mig också säga något kort om Finland som under några år har
              haft den här försäljningen. Den utgör i dag mindre än 1 promille
              av den totala försäljningen av alkohol från monopolet. Därför
              är detta kanske inte en alkoholpolitisk fråga. Däremot tror jag
              att det kan vara en stor regionalpolitisk fråga. Enligt några
              av de odlare som jag har samtalat med kan uppemot 1 000 nya jobb
              skapas inom turistsektorn och upplevelsesektorn. Jag tror att
              det finns anledning att se över detta.
            </seg>
            <seg n="d7668bd1">
              Till sist vill jag säga att vi välkomnar den utredning som Maria
              Larsson har lovat att genomföra. Vi hoppas också att man tar upp
              detta med öl- och vinmässor i den. Det är också ett sätt att bidra
              till att vi får en bättre alkoholkultur i Sverige utan att för
              den delen äventyra den restriktiva alkoholpolitiken. Det är vår
              förhoppning att dessa förändringar kan komma i en kommande översyn
              av alkohollagen.
            </seg>
          </u>
          <note type="speaker" n="30df1b28">
            Anf. 161 JOHAN PEHRSON (fp):
          </note>
          <u who="johan_pehrson_93d767" xml:id="i-e389ef4d58784582-0" n="df89aa37">
            <seg n="d258faff">
              Herr talman! Alkoholfrågorna är rätt knepiga. Väldigt många människor
              i Sverige kan ju bruka alkohol och det relativt problemfritt.
              Men man ska komma ihåg att man måste bruka först för att någon
              gång kunna missbruka. Det ska man tänka på när man själv ibland
              använder alkohol, såsom jag gör till exempel.
            </seg>
            <seg n="6824788c">
              Men för väldigt många människor, och alldeles väldigt många för
              många, är alkoholen ett gissel som skapar ett enormt mänskligt
              pris för den individen och omgivande individer, inte minst barn
              i en familj. Det ekonomiska priset är nästan omöjligt att beräkna,
              men det är gigantiskt. Det är bara att se hur många människor
              som hamnar i sjukvården beroende på att de har supit sig mer eller
              mindre sönder och samman.
            </seg>
            <seg n="cad0f1d7">
              Vi vet att alkoholfrågorna är knepiga. Det är inte vilken vara
              som helst var det någon som sade tidigare. Jag håller verkligen
              med, men det är trots allt en vara som är tillåten. Den är mångårigt
              kulturellt använd, en del av matkultur och så vidare. Det är knepigt
              att förhålla sig till detta.
            </seg>
            <seg n="f28f6e38">
              Vi i Folkpartiet är dock väldigt glada över att det finns en
              bred uppslutning kring att vi ska vara restriktiva. Vi ska titta
              på totalkonsumtionsmodellen och beakta att det är viktigt att
              vi dricker mindre generellt, men vi ska också fokusera på särskilt
              utsatta grupper. Vi i Folkpartiet menar att det är inte minst
              viktigt att fokusera på de unga.
            </seg>
            <seg n="a949a274">
              Den historiska utvecklingen har ju varit rätt trist, men den
              är också komplex. Vi har sett en ökning av konsumtionen av alkohol.
              Det har eventuellt varit en viss avmattning nu på slutet. Då är
              frågan vad man drar för slutsatser av detta. Ja, en sak som har
              hänt de senaste åren sedan vi blev medlemmar i EU är ju att den
              faktiska beskattningen på alkohol har sjunkit eftersom mycket
              av den alkohol som människor dricker i dag knappt är beskattad
              alls eftersom den är köpt utomlands. Först kunde vi se en ökning,
              men nu ser vi en minskning trots en skattesänkning. Det blir väldigt
              svårt för dem som säger att en skattesänkning alltid ska leda
              till att konsumtionen ökar.
            </seg>
            <seg n="ecce9fc8">
              Sorad åberopas här, men det finns forskare på samma universitet,
              Helsingforss universitet, som säger att det inte finns någon koppling
              alls till att vi har fått ett ökat våld i Sverige. Det är ett
              argument som ofta används i den kriminalpolitiska debatten när
              jag och några till ibland hävdar att det har blivit ett allt råare
              våld på våra gator. Dessa forskare säger att det inte är så, det
              har inte alls blivit mer våldsamt i Sverige och det är bara tokigt
              att ropa på fler poliser. Här krockar forskningsbilderna kan man
              säga. Det här är komplext.
            </seg>
            <seg n="e30fc928">
              Men vi vet ändå att prisinstrumentet var mer effektivt förr.
              Då kunde vi ha höga priser, vi kunde stänga gränserna och vi kunde
              ha en stenhård kontroll. Tullen kunde kolla hur mycket de ville,
              och smugglingen var därmed begränsad.
            </seg>
            <seg n="db65923b">
              Vi i Folkpartiet menar att det är väldigt viktigt att värna försäljningsmonopolet.
            </seg>
            <seg n="34ea1563">
              Det är svårt att säga att man är glad att alkohol återigen säljs
              på Systembolaget i större omfattning nu efter en kraftig dip.
              Det är ändå förhoppningsvis ett tecken på att människor väljer
              att handla mer där trots de höga skatterna.
            </seg>
            <seg n="57b45076">
              Prisinstrumentet är delvis satt ur spel. Det är få som agerar
              för en kraftig prishöjning. Om vi ska vara riktigt öppna och få
              en debatt här i kammaren och se till att vi kommer framåt i de
              här frågorna måste vi säga att många har pratat om de problem
              som finns med att människor på grund av den verklighet vi lever
              i bygger upp allt större lager av alkohol hemma. Människor köper
              på sig stora mängder alkohol och förvarar i källaren, garderoben
              och garaget. Det är helt lagligt. Det leder sannolikt till att
              man använder mer alkohol. Det finns undersökningar som visar det.
            </seg>
            <seg n="fbddb97a">
              Då är det ett problem att människor köper alkohol utomlands och
              inte på Systembolaget. Det är direkt kopplat till priset på alkohol
              och skatterna, menar jag.
            </seg>
            <seg n="e464523a">
              Än värre är naturligtvis situationen när det gäller unga människor.
              Jag delar uppfattningen att folkölet är ett gissel och att det
              för många är inkörsporten till ett missbruk. Det riktigt allvarliga
              är ändå alla ambulerande små systembolag som åker runt. Det finns
              flakmopeder som åker runt och vräker ut femlitersdunkar med vitt
              vin till småflickor. Här kan vi prata om riktiga problem.
            </seg>
            <seg n="f73fade9">
              Det finns människor som driver andra privata små systembolag
              som är svåra att komma åt.
            </seg>
            <seg n="f130c8a6">
              Jag tror att vi kommer att få en fortsatt diskussion om priset.
              Men det är en prioriteringsfråga. Just nu är det inte akut, tycker
              jag. Folkpartiet menar absolut att vi har gjort riktiga prioriteringar
              i den budget som den här alliansregeringen har lagt fram. Det
              är viktigare att sänka skatten på arbete än att sänka skatten
              på alkohol.
            </seg>
            <seg n="8c40a236">
              Vi kan inte blunda för att människor har stora lager alkohol
              hemma. Det leder till att människor dricker mer. Det måste vi
              bemöta. Vi måste göra något åt den omfattande svarthandeln med
              alkohol. Det gäller inte bara illegal försäljning av folköl till
              personer med fel ålder. Det är i och för sig också viktigt.
            </seg>
            <seg n="7bdda6c7">
              Folkpartiet har pekat på en rad åtgärder som vi tycker är viktiga.
              De är dels av det repressiva slaget. Det är självklart att langning
              är ett problem. Det är provocerande när polisen tar dem som åker
              runt på flakmopeder och vräker ut vin och sprit till småbarn.
              De är snart ute igen med ett nytt lager och en ny moppe. Man måste
              delvis fundera på straffvärdet. Den cynism som finns bakom den
              hanteringen är ganska allvarlig. Det kanske dessutom ofta är en
              länk i en mer omfattande organiserad brottslighet där man tjänar
              mycket stora pengar på alkoholhanteringen.
            </seg>
            <seg n="b15675a0">
              Det behöver inte bara handla om straffvärde. Man kan ge polisen
              vettiga verktyg. Polisen vet ju vilka telefonnummer de här ungdomarna
              har i vilken stad som helst i Sverige dit man kan ringa och beställa
              alkohol helt illegalt. Men polisen får ju inte ringa på hos det
              privata systembolaget och be att få köpa. Det anses vara en olaglig
              provokation.
            </seg>
            <seg n="bbcdb8e2">
              Det vore angeläget att polisen fick möjlighet att stänga de här
              svartbutikerna, om vi vill komma åt det faktum att mycket unga
              människor kommer över alkohol på ett kriminellt sätt.
            </seg>
            <seg n="727c1e71">
              Vi kan fortsätta att jobba med det förebyggande arbetet, men
              mycket handlar om att människor i Sverige ska känna att det finns
              en framtid och ett hopp så att man inte går längre ned i ett alkoholmissbruk.
              Man ska känna att det finns jobb, integration och möjlighet att
              leva som människa, som någon uttryckte det här förut. Det tycker
              vi är väldigt viktigt.
            </seg>
            <seg n="192d937c">
              Mycket av det förebyggande arbetet är kanske inte bara varningstexter.
              Det gäller också att se till att människor inte hamnar i livssituationer
              med hopplöshet som kanske gör att man lättare tar till ett missbruk.
            </seg>
            <seg n="db66d6a8">
              När det gäller Europanivån stöder Folkpartiet helt vad den förra
              regeringen har gjort. Det var Per Svedberg inne på förut. Det
              är mycket bra tycker jag. Vi står bakom att man ska höja minimiskatterna
              på alkohol. Det är väldigt viktigt. Men vi befinner oss på väldigt
              låg nivå. Det är väl svårt att nå upp till svensk nivå. Det är
              väl ingen rymdraket som ska upp. Vi ska ta vid i det arbete som
              ni bedrev.
            </seg>
            <seg n="3ebc66ff">
              Vi står också bakom det nordiska initiativet att halvera de så
              kallade indikativa nivåerna vad gäller införsel. Vi tycker att
              det är viktigt att fortsätta det arbetet.
            </seg>
            <seg n="7e6f68c8">
              Någon talade om gårdsförsäljning. I mitt län, Örebro, ägnar sig
              några åt vinproduktion. De är fantastiska entreprenörer med ett
              brinnande engagemang. De tror på vad de gör. Jag har själv smakat
              vinet. Det går att dricka; det är inte min sak att bedöma. Det
              är till och med gott, men kanske inte som matvin. Vi har inte
              så mycket vindruvor i Grythyttan.
            </seg>
            <seg n="674102d5">
              Poängen är väl ändå att om man luckrar upp gårdsförsäljningen
              blir det ändå ett problem att behålla monopolet. Det blir svårargumenterat.
              Om det skulle vara framkomligt skulle vi gärna pröva det. Det
              är en del av den utredning som vi nu ska göra. Om vi kan komma
              framåt är det bra, men jag ser problemen. Jag vill inte ge några
              falska förhoppningar.
            </seg>
            <seg n="adbdccb6">
              Herr talman! Jag är glad över att Folkpartiet kan yrka bifall
              till förslaget i betänkandet och avslag på de motioner som visserligen
              vill väl, men vi tycker att den hantering som vi redovisar i betänkandet
              är väldigt bra. Den står för en fortsatt restriktiv alkoholpolitik.
              Jag hoppas att vi kan möta de utmaningar som finns kvar. Bakom
              totalkonsumtionsmodellen och så vidare finns det rejäla utmaningar
              i att det finns människor som dricker alldeles för mycket.
            </seg>
            <seg n="3054906f">
              Någon talade om att konsumtionen sjunker bland de unga. Det är
              bland unga generellt. Men vissa grupper av unga går allt djupare
              ned i alkoholkonsumtion. Det går dessutom ned i åldrarna. Det
              måste vi från denna kammare vara beredda att bemöta. Folkpartiet
              hoppas kunna vara med och göra det under åren framöver.
            </seg>
          </u>
          <note type="speaker" n="5436b1c2">
            Anf. 162 ROSITA RUNEGRUND (kd):
          </note>
          <u who="rosita_runegrund_555895" xml:id="i-644355d80b7d3515-1" n="c058def8" next="i-bdee70e302c80256-1">
            <seg n="67711dea">
              Herr talman! I alliansens rapport som vi presenterade före valet
              i höstas stod det så här: Krafttag mot barns och ungdomars alkoholsituation.
            </seg>
            <seg n="a52e7d8a">
              Skolans alkoholförebyggande arbete måste involvera och skapa
              samarbete mellan föräldrar, socialtjänst och polis. Föräldranätverk
              är den avgörande faktorn för ett framgångsrikt drogförebyggande
              arbete, visar erfarenheten. Vi kan inte som vuxna blunda för alla
              de barn som växer upp i missbrukarfamiljer. Det utanförskap som
              har varit och som många människor har stått i har också skapat
              ett alkoholberoende och därmed ett ökat missbruk som drabbar barn.
              Barndomen kommer inte i retur. Barndom är det enda som vi har
              gemensamt med barn. En barndom i en familj med missbruksproblematik
              präglas av oförutsägbarhet, oro, otrygghet, ångest, besvikelser,
              lögner, rädsla, misshandel och sexuella övergrepp, men också av
              känslor i form av sorg och ilska. Det är en ilska som antingen
              vänds inåt eller som barnet agerar ut.
            </seg>
            <seg n="d5d1f2af">
              Det avsnittet har jag hittat i en av alla de rapporter som Bris
              ger ut.
            </seg>
            <seg n="555483ca">
              Jag tror att man måste våga diskutera totalkonsumtionen. Vi ska
              aldrig som vuxna blunda för den situation som våra barn växer
              upp i och vilket ansvar vi har som vuxna och föräldrar. Det är
              också skolans ansvar.
            </seg>
            <seg n="f57ee7ab">
              I ett TT-meddelande sade man att kompisar och syskon förser unga
              med sprit. Det är just det problem vi har. Från lastbilsflak håvar
              man ut mängder av öl och vin. Det som tog tag i mig när jag läste
              det här TT-meddelandet efter en undersökning som är gjord i Helsingfors
              var att högstadieelever får tag i alkohol i första hand genom
              syskon, kompisar och kompisars syskon. I TT-meddelandet kan man
              också läsa att den andel elever som upplevt någon form av problem
              med alkohol, som bakfylla eller bråk med kamrater, stadigt ökar
              från årskurs 7 till 9.
            </seg>
            <seg n="58b6100f">
              Och de som druckit sig berusade i 7:an visade också en högre
              konsumtionsnivå i de följande årskurserna än andra elever.
            </seg>
            <seg n="97246220">
              Därför är jag så glad, herr talman, att vi har ett samstämmigt
              betänkande här i dag, och jag yrkar bifall till förslaget i detta
              betänkande.
            </seg>
            <seg n="105ceeb3">
              Jag tror att de flesta känner till Kristdemokraternas alkoholpolitik,
              och vi håller fast vid den. Vi tycker också att det är positivt
              att den nya regeringen är väldigt bestämd i uppfattningen att
              man ska ha en fortsatt restriktiv alkoholpolitik men att man också
              ska arbeta för en restriktivare alkoholpolitik inom EU.
            </seg>
            <seg n="a12e7856">
              Enligt utskottets bedömning är en alkoholfri uppväxt ett av alkoholpolitikens
              prioriterade mål. Låt oss leva upp till det, och låt oss arbeta
              för det i alla sammanhang och inte med feghet blunda för alla
              de barn som i dag växer upp i missbrukarfamiljer i Sverige.
            </seg>
            <seg n="7431e184">
              Jag tycker att man hade en slående rubrik i Dagen den 13 februari:
              Vi vill sätta in ett alkolås i huvudet.
            </seg>
            <seg n="6b7b0602">
              Är det detta som det handlar om när det gäller att förändra attityder
              och vanor?
            </seg>
            <seg n="99a6703e">
              Tidigare debatterade vi handikappolitiken. Tänk på alla de barn
              som har ett handikapp på grund av att vuxna har missbrukat alkohol.
              Det gäller att kunna se hela sambandet. Det gäller också att kunna
              se hela samhället med dess olika resurser, och det gäller att
              vi har en samverkan mellan sociala myndigheter, föräldrar och
              polis. Först då tror jag att vi kan gå framåt när det gäller att
              minska alkoholkonsumtionen bland unga. Det gäller också att ha
              en förståelse för hur unga tar till sig information. Det är kanske
              dags, herr talman, att sätta ett alkolås i huvudet på var och
              en av oss.
            </seg>
          </u>
          <note n="7948504e">
            Överläggningen var härmed avslutad.
          </note>
          <note n="313e2f67">
            15 § Tekniska krav på elektroniska vägavgiftssystem
          </note>
          <note n="618633b2">
            Föredrogs
          </note>
          <note n="10f665d9">
            Talmannen konstaterade att ingen talare var anmäld.
          </note>
          <note n="692dcc9d">
            16 § Anmälan om interpellationer
          </note>
          <note n="90a12362">
            Anmäldes att följande interpellationer framställts
          </note>
          <note n="03da7b03">
            den 15 februari
          </note>
          <note n="4efbab05">
            Sven-Erik Österberg
          </note>
          <note n="b209c6f5">
            Ibrahim Baylan
          </note>
          <u who="rosita_runegrund_555895" xml:id="i-bdee70e302c80256-1" n="c058def8" prev="i-644355d80b7d3515-1">
            <seg n="da2ba748">
              Barbro Westerholm
            </seg>
            <seg n="d57aee46">
              Luciano Astudillo
            </seg>
          </u>
          <note n="6a212ec1">
            Ingvar Svensson
          </note>
          <note n="7911dbbd">
            Interpellationerna redovisas i bilaga som fogats till riksdagens
            snabbprotokoll tisdagen den 20 februari.
          </note>
          <note n="8e7d8efb">
            17 § Anmälan om frågor för skriftliga svar
          </note>
          <note n="2e1e0d4e">
            Anmäldes att följande frågor för skriftliga svar framställts
          </note>
          <note n="6cc53159">
            den 14 februari
          </note>
          <note n="f4a776a5">
            Kalle Larsson
          </note>
          <note n="91f9d1a1">
            Cecilia Widegren
          </note>
          <note n="a731f7fb">
            Fredrik Olovsson
          </note>
          <note n="0063a58b">
            Mats Gerdau
          </note>
          <note n="0063a58b">
            Mats Gerdau
          </note>
          <note n="5168bc64">
            Thomas Strand
          </note>
          <note n="5859fe92">
            Carina Hägg
          </note>
          <note n="83434923">
            Hans Hoff
          </note>
          <note n="8d8e4388">
            Lars Wegendal
          </note>
          <note n="03da7b03">
            den 15 februari
          </note>
          <note n="da0a9bde">
            Ulf Holm
          </note>
          <note n="da0a9bde">
            Ulf Holm
          </note>
          <note n="4f5b9b0a">
            Britta Rådström
          </note>
          <note n="91f9d1a1">
            Cecilia Widegren
          </note>
          <note n="8065d207">
            Raimo Pärssinen
          </note>
          <note n="3d7702a2">
            Frågorna redovisas i bilaga som fogats till riksdagens snabbprotokoll
            tisdagen den 20 februari.
          </note>
          <note n="4377659f">
            18 § Anmälan om skriftligt svar på fråga
          </note>
          <note n="0ec6f953">
            Anmäldes att skriftligt svar på följande fråga inkommit
          </note>
          <note n="6cc53159">
            den 14 februari
          </note>
          <note n="2821b274">
            Veronica Palm
          </note>
          <note n="b37a88d6">
            Svaret redovisas i bilaga som fogats till riksdagens snabbprotokoll
            tisdagen den 20 februari.
          </note>
          <note n="4809800a">
            19 § Kammaren åtskildes kl. 19.02.
          </note>
          <note n="ee1c2895">
            Förhandlingarna leddes
          </note>
          <note n="5f24704b">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
