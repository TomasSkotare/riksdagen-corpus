<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 1995</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 1995</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199596--93</head>
          <docDate when="1995">1995</docDate>
        </div>
      </front>
      <body>
        <div>
          <note n="e6ac3775">
            Det justerade protokollet beräknas utkomma om 3 veckor
          </note>
          <note n="95c86b3e"/>
          <note n="3fc9e5b9">
            ________________________________________________________________________
          </note>
          <note n="95c86b3e"/>
          <note n="301389e4">
            1 § Justering av protokoll
          </note>
          <note n="2753062c">
            Justerades protokollet för den 2 maj.
          </note>
          <note n="7d0e7080">
            Välkomsthälsning
          </note>
          <note n="1a5316be">
            Anf. 1 ANDRE VICE TALMANNEN
          </note>
          <note n="3ac52550">
            Riksdagen gästas denna vecka av en delegation från Slovakiens
            parlament.
          </note>
          <note n="7f70db05">
            Vi hälsar talmannen Gasparoviç och hans kolleger välkomna till
            riksdagens plenisal.
          </note>
          <note n="6f1c36ab">
            (Applåder)
          </note>
          <note n="30573e5a">
            2 § Meddelande om svarstiden för interpellationer
          </note>
          <note n="cb8db476">
            Andre vice talmannen meddelade att svarstiden för interpellationer
            som senast skulle ha besvarats under vecka 20, vilken är plenifri,
            skulle förlängas till motsvarande veckodag under vecka 21 utan
            att något särskilt meddelande skulle behöva lämnas till riksdagen.
          </note>
          <note n="bed33b88">
            3 § Hänvisning av ärenden till utskott
          </note>
          <note n="429c40f5">
            Föredrogs och hänvisades
          </note>
          <note n="a0d90f63">
            Proposition
          </note>
          <note n="0c650ac0">
            1995/96:229 till skatteutskottet
          </note>
          <note n="beb9c17a">
            Skrivelse
          </note>
          <note n="801bcf74">
            1995/96:164 till utrikesutskottet
          </note>
          <note n="e3f68247">
            4 § Beslut rörande utskottsbetänkanden som slutdebatterats den
            2 maj
          </note>
          <note n="9d67ba57">
            AU13 Lokal samverkan mot arbetslösheten
          </note>
          <note n="77930022">
            Mom. 1 (antalet kommuner och samverkan mellan flera kommuner)
          </note>
          <note n="f43ce214">
            1. utskottet
          </note>
          <note n="5cda990c">
            2. res. 1 (m)
          </note>
          <note n="80f7d016">
            3. res. 2 (kds)
          </note>
          <note n="d7f4d020">
            Förberedande votering:
          </note>
          <note n="78f44f58">
            67 för res. 1
          </note>
          <note n="02bb455d">
            13 för res. 2
          </note>
          <note n="6348ac48">
            231 avstod
          </note>
          <note n="c901559b">
            38 frånvarande
          </note>
          <note n="27f8d29d">
            Kammaren biträdde res. 1.
          </note>
          <note n="91704a22">
            Huvudvotering:
          </note>
          <note n="a93c4f50">
            231 för utskottet
          </note>
          <note n="2622379a">
            69 för res. 1
          </note>
          <note n="6837c141">
            12 avstod
          </note>
          <note n="90552a8a">
            37 frånvarande
          </note>
          <note n="e1e889a6">
            Kammaren biföll utskottets hemställan.
          </note>
          <note n="a856b8a6">
            Partivis fördelning av rösterna:
          </note>
          <note n="05d84bd5">
            För utskottet: 147 s, 25 c, 23 fp, 20 v, 16 mp
          </note>
          <note n="95fdc372">
            För res. 1: 68 m, 1 kds
          </note>
          <note n="cf2776e9">
            Avstod: 12 kds
          </note>
          <note n="5829746f">
            Frånvarande: 14 s, 12 m, 2 c, 3 fp, 2 v, 2 mp, 2 kds
          </note>
          <note n="1c45cd47">
            Mom. 4 (ALU som förstahandsåtgärd)
          </note>
          <note n="f43ce214">
            1. utskottet
          </note>
          <note n="73ed0777">
            2. res. 3 (fp, m)
          </note>
          <note n="8620775a">
            Kammaren biföll utskottets hemställan med acklamation.
          </note>
          <note n="4d1f025f">
            Mom. 5 (generell utvärdering av ALU)
          </note>
          <note n="f43ce214">
            1. utskottet
          </note>
          <note n="59c037b5">
            2. res. 5 (fp, m)
          </note>
          <note n="8620775a">
            Kammaren biföll utskottets hemställan med acklamation.
          </note>
          <note n="6ce60b68">
            Mom. 7 (kommunernas medfinansiering)
          </note>
          <note n="f43ce214">
            1. utskottet
          </note>
          <note n="e2f6f62e">
            2. res. 7 (v)
          </note>
          <note n="37ee7e04">
            Votering:
          </note>
          <note n="7caef50b">
            289 för utskottet
          </note>
          <note n="6f3c5d87">
            20 för res. 7
          </note>
          <note n="afe61536">
            40 frånvarande
          </note>
          <note n="e1e889a6">
            Kammaren biföll utskottets hemställan.
          </note>
          <note n="a856b8a6">
            Partivis fördelning av rösterna:
          </note>
          <note n="e8eec09a">
            För utskottet: 144 s, 68 m, 25 c, 23 fp, 16 mp, 13 kds
          </note>
          <note n="9861230e">
            För res. 7: 20 v
          </note>
          <note n="b775e6e7">
            Frånvarande: 17 s, 12 m, 2 c, 3 fp, 2 v, 2 mp, 2 kds
          </note>
          <note n="127def66">
            Mom. 8 (innehållet i försöksverksamheten)
          </note>
          <note n="f43ce214">
            1. utskottet
          </note>
          <note n="a2a93948">
            2. res. 10 (kds)
          </note>
          <note n="37ee7e04">
            Votering:
          </note>
          <note n="6b052284">
            240 för utskottet
          </note>
          <note n="cdbed8c4">
            12 för res. 10
          </note>
          <note n="b4088314">
            58 avstod
          </note>
          <note n="05318768">
            39 frånvarande
          </note>
          <note n="e1e889a6">
            Kammaren biföll utskottets hemställan.
          </note>
          <note n="a856b8a6">
            Partivis fördelning av rösterna:
          </note>
          <note n="a2774fa2">
            För utskottet: 147 s, 9 m, 25 c, 23 fp, 20 v, 16 mp
          </note>
          <note n="03625ece">
            För res. 10: 12 kds
          </note>
          <note n="6c30d274">
            Avstod: 58 m
          </note>
          <note n="607ac823">
            Frånvarande: 14 s, 13 m, 2 c, 3 fp, 2 v, 2 mp, 3 kds
          </note>
          <note n="11d5e5ee">
            Karin Falkmer (m) anmälde att hon avsett att avstå från att rösta
            men markerats ha röstat ja.
          </note>
          <note n="20eb9efd">
            Mom. 14 (förenkling av regelverket m.m.)
          </note>
          <note n="f43ce214">
            1. utskottet
          </note>
          <note n="4f33a423">
            2. res. 12 (v)
          </note>
          <note n="37ee7e04">
            Votering:
          </note>
          <note n="7691bce0">
            293 för utskottet
          </note>
          <note n="788e436a">
            20 för res. 12
          </note>
          <note n="acec04c1">
            36 frånvarande
          </note>
          <note n="e1e889a6">
            Kammaren biföll utskottets hemställan.
          </note>
          <note n="a856b8a6">
            Partivis fördelning av rösterna:
          </note>
          <note n="ceb65d67">
            För utskottet: 147 s, 69 m, 25 c, 23 fp, 16 mp, 13 kds
          </note>
          <note n="f48329ce">
            För res. 12: 20 v
          </note>
          <note n="8ac9918e">
            Frånvarande: 14 s, 11 m, 2 c, 3 fp, 2 v, 2 mp, 2 kds
          </note>
          <note n="a20d3633">
            Övriga moment
          </note>
          <note n="e1e889a6">
            Kammaren biföll utskottets hemställan.
          </note>
          <note n="64ea8889">
            AU11 Arbetslöshetsförsäkring
          </note>
          <note n="e1e889a6">
            Kammaren biföll utskottets hemställan.
          </note>
          <note n="8bdb2870">
            UbU8 Kvalificerad yrkesutbildning m.m.
          </note>
          <note n="99a300e4">
            Mom. 1 (fortsatt utredning m.m.)
          </note>
          <note n="f43ce214">
            1. utskottet
          </note>
          <note n="1ba2c0d8">
            2. res. 1 (fp)
          </note>
          <note n="37ee7e04">
            Votering:
          </note>
          <note n="861b7047">
            288 för utskottet
          </note>
          <note n="0bc1f468">
            23 för res. 1
          </note>
          <note n="c901559b">
            38 frånvarande
          </note>
          <note n="e1e889a6">
            Kammaren biföll utskottets hemställan.
          </note>
          <note n="a856b8a6">
            Partivis fördelning av rösterna:
          </note>
          <note n="90438471">
            För utskottet: 145 s, 69 m, 25 c, 20 v, 16 mp, 13 kds
          </note>
          <note n="cb0f48d2">
            För res. 1: 23 fp
          </note>
          <note n="3987e096">
            Frånvarande: 16 s, 11 m, 2 c, 3 fp, 2 v, 2 mp, 2 kds
          </note>
          <note n="23224633">
            Mom. 2 (utbildningsanordnare m.m.)
          </note>
          <note n="f43ce214">
            1. utskottet
          </note>
          <note n="4e025caf">
            2. res. 2 (m)
          </note>
          <note n="b1465f74">
            3. res. 3 (c)
          </note>
          <note n="368f6fd8">
            4. res. 4 (v)
          </note>
          <note n="ebc9325f">
            5. res. 5 (mp)
          </note>
          <note n="1d349e14">
            6. res. 6 (kds)
          </note>
          <note n="f2e882de">
            Förberedande votering 1:
          </note>
          <note n="a0fc3ac9">
            16 för res. 5
          </note>
          <note n="b3f788bc">
            14 för res. 6
          </note>
          <note n="f2df5baf">
            282 avstod
          </note>
          <note n="90552a8a">
            37 frånvarande
          </note>
          <note n="d14054ab">
            Kammaren biträdde res. 5.
          </note>
          <note n="bd56be80">
            Förberedande votering 2:
          </note>
          <note n="ad00baa3">
            22 för res. 4
          </note>
          <note n="a0fc3ac9">
            16 för res. 5
          </note>
          <note n="9f3ff465">
            275 avstod
          </note>
          <note n="acec04c1">
            36 frånvarande
          </note>
          <note n="5f0cf783">
            Kammaren biträdde res. 4.
          </note>
          <note n="9c61710e">
            Förberedande votering 3:
          </note>
          <note n="23985a18">
            24 för res. 3
          </note>
          <note n="c12c0949">
            21 för res. 4
          </note>
          <note n="5eccc913">
            263 avstod
          </note>
          <note n="6f3b79c8">
            41 frånvarande
          </note>
          <note n="7970b472">
            Kammaren biträdde res. 3.
          </note>
          <note n="863422dd">
            Förberedande votering 4:
          </note>
          <note n="a38031a9">
            68 för res. 2
          </note>
          <note n="1f21a76f">
            25 för res. 3
          </note>
          <note n="99683e5b">
            217 avstod
          </note>
          <note n="05318768">
            39 frånvarande
          </note>
          <note n="916acd57">
            Kammaren biträdde res. 2.
          </note>
          <note n="84ec80f7">
            Huvudotering:
          </note>
          <note n="0f9a4e1f">
            171 för utskottet
          </note>
          <note n="7de9c0e9">
            67 för res. 2
          </note>
          <note n="07bebaeb">
            66 avstod
          </note>
          <note n="d102e672">
            45 frånvarande
          </note>
          <note n="e1e889a6">
            Kammaren biföll utskottets hemställan.
          </note>
          <note n="a856b8a6">
            Partivis fördelning av rösterna:
          </note>
          <note n="7383fbf6">
            För utskottet: 148 s, 11 fp, 5 v, 7 mp
          </note>
          <note n="040552f1">
            För res. 2: 67 m
          </note>
          <note n="9948dd8a">
            Avstod: 25 c, 12 fp, 11 v, 6 mp, 12 kds
          </note>
          <note n="fa652858">
            Frånvarande: 13 s, 13 m, 2 c, 3 fp, 6 v, 5 mp, 3 kds
          </note>
          <note n="d69e10f8">
            Barbro Westerholm (fp) anmälde att hon avsett att avstå från
            att rösta men markerats ha röstat ja.
          </note>
          <note n="b128b668">
            Mom. 7 (den centrala ledningen av försöksverksamheten)
          </note>
          <note n="f43ce214">
            1. utskottet
          </note>
          <note n="07ea165e">
            2. res.11 (mp)
          </note>
          <note n="37ee7e04">
            Votering:
          </note>
          <note n="fe41d90d">
            296 för utskottet
          </note>
          <note n="f422e5f7">
            15 för res. 11
          </note>
          <note n="b979a263">
            1 avstod
          </note>
          <note n="90552a8a">
            37 frånvarande
          </note>
          <note n="e1e889a6">
            Kammaren biföll utskottets hemställan.
          </note>
          <note n="a856b8a6">
            Partivis fördelning av rösterna:
          </note>
          <note n="3ea0afb1">
            För utskottet: 148 s, 69 m, 25 c, 21 fp, 20 v, 13 kds
          </note>
          <note n="744a49b6">
            För res. 11: 15 mp
          </note>
          <note n="c43aa3c2">
            Avstod: 1 fp
          </note>
          <note n="a53935f1">
            Frånvarande: 13 s, 11 m, 2 c, 4 fp, 2 v, 3 mp, 2 kds
          </note>
          <note n="edc76822">
            Mom. 13 (analys av arbetsmarknadens behov)
          </note>
          <note n="f43ce214">
            1. utskottet
          </note>
          <note n="601e41b4">
            2. res. 15 (mp)
          </note>
          <note n="37ee7e04">
            Votering:
          </note>
          <note n="9b4fcc25">
            298 för utskottet
          </note>
          <note n="17fd356b">
            15 för res. 15
          </note>
          <note n="acec04c1">
            36 frånvarande
          </note>
          <note n="e1e889a6">
            Kammaren biföll utskottets hemställan.
          </note>
          <note n="a856b8a6">
            Partivis fördelning av rösterna:
          </note>
          <note n="79272cb9">
            För utskottet: 148 s, 69 m, 25 c, 23 fp, 20 v, 13 kds
          </note>
          <note n="253e6577">
            För res. 15: 15 mp
          </note>
          <note n="26e4818c">
            Frånvarande: 13 s, 11 m, 2 c, 3 fp, 2 v, 3 mp, 2 kds
          </note>
          <note n="abfac354">
            Mom. 17 (kompetenskonton)
          </note>
          <note n="f43ce214">
            1. utskottet
          </note>
          <note n="fec37e26">
            2. res. 19 (m, fp, kds)
          </note>
          <note n="37ee7e04">
            Votering:
          </note>
          <note n="89e71221">
            209 för utskottet
          </note>
          <note n="4e9bb795">
            104 för res. 19
          </note>
          <note n="acec04c1">
            36 frånvarande
          </note>
          <note n="e1e889a6">
            Kammaren biföll utskottets hemställan.
          </note>
          <note n="a856b8a6">
            Partivis fördelning av rösterna:
          </note>
          <note n="b2d54eff">
            För utskottet: 148 s, 25 c, 20 v, 15 mp, 1 kds
          </note>
          <note n="558b4d6c">
            För res. 19: 69 m, 23 fp, 12 kds
          </note>
          <note n="26e4818c">
            Frånvarande: 13 s, 11 m, 2 c, 3 fp, 2 v, 3 mp, 2 kds
          </note>
          <note n="a20d3633">
            Övriga moment
          </note>
          <note n="e1e889a6">
            Kammaren biföll utskottets hemställan.
          </note>
          <note n="3f1c4c14">
            JoU20 Överlåtelse av verksamheten vid Statens maskinprovningar
            till Sveriges Provnings- och
          </note>
          <note n="6bd70cf4">
            Forskningsinstitut AB
          </note>
          <note n="e1e889a6">
            Kammaren biföll utskottets hemställan.
          </note>
          <note n="9e210a10">
            NU15 Vissa gruvfrågor
          </note>
          <note n="e1e889a6">
            Kammaren biföll utskottets hemställan.
          </note>
          <note n="45234a10">
            NU21 Vissa konkurrens- och avregleringsfrågor
          </note>
          <note n="c7061b66">
            Mom. 1 (avregleringsarbetet)
          </note>
          <note n="f43ce214">
            1. utskottet
          </note>
          <note n="75359333">
            2. res. 1 (m, c, fp, kds)
          </note>
          <note n="37ee7e04">
            Votering:
          </note>
          <note n="47ca580b">
            184 för utskottet
          </note>
          <note n="2971debb">
            127 för res. 1
          </note>
          <note n="c901559b">
            38 frånvarande
          </note>
          <note n="e1e889a6">
            Kammaren biföll utskottets hemställan.
          </note>
          <note n="a856b8a6">
            Partivis fördelning av rösterna:
          </note>
          <note n="ebc901dc">
            För utskottet: 148 s, 1 m, 20 v, 15 mp
          </note>
          <note n="f1b8b968">
            För res. 1: 68 m, 24 c, 23 fp, 12 kds
          </note>
          <note n="18595d1a">
            Frånvarande: 13 s, 11 m, 3 c, 3 fp, 2 v, 3 mp, 3 kds
          </note>
          <note n="a20d3633">
            Övriga moment
          </note>
          <note n="e1e889a6">
            Kammaren biföll utskottets hemställan.
          </note>
          <note n="dc12035b">
            NU22 Godkännande av 1995 års internationella naturgummiavtal
          </note>
          <note n="e1e889a6">
            Kammaren biföll utskottets hemställan.
          </note>
          <note n="8c355ae6">
            Meddelande om samlad votering
          </note>
          <note n="fd6932d7">
            Andre vice talmannen meddelade att bostadsutskottets betänkanden
            BoU10 och BoU11 samt trafikutskottets betänkande TU17 skulle avgöras
            i ett sammanhang efter avslutad debatt.
          </note>
          <note n="ef525245">
            5 § De ekonomiska villkoren för det sent byggda bostadsbeståndet,
            m.m.
          </note>
          <note n="c221ef51">
            Föredrogs
          </note>
          <note n="811bb83b">
            Bostadsutskottets betänkande 1995/96:BoU10
          </note>
          <note n="4fc47f5f">
            De ekonomiska villkoren för det sent byggda bostadsbeståndet,
            m.m. (prop. 1995/96:101)
          </note>
          <note n="b7c76de7">
            Anf. 2 INGA BERGGREN (m)
          </note>
          <note n="916e21a4">
            Fru talman! Mycket har sagts och diskuterats om bostadsekonomi
            och om finansiering av skilda slag av fastigheter under det senaste
            året. I det här betänkandet diskuterar bostadsutskottet regeringens
            proposition om de ekonomiska villkoren för det sent byggda bostadsbeståndet.
            Det jag specifikt kommer att uppehålla mig vid i den här kammardebatten
            är dels fastighetsekonomi och boendeskatt, dels hyresgästinflytande
            vid ombyggnad.
          </note>
          <note n="498581ff">
            Jag börjar med vad som sägs i regeringens förslag om den fastighetsekonomiska
            utvecklingen för bostäder som färdigställts under åren 1985-1993.
            Här relateras vad den bostadspolitiska utredningen påtalar, nämligen
            att för fastigheter färdigställda 1988 och senare, de s.k. krisårgångarna,
            är det kalkylerade betalningsnettot starkt negativt. Någon egentlig
            förbättring visar sig inte, trots en kalkylerad real ökning av
            hyrorna - åtminstone inte inom en så överskådlig tid att det kan
            anses vara vare sig rimligt eller möjligt att investera i bostadsbyggande
            för en enskild familj eller för ett bostadsföretag.
          </note>
          <note n="6f4fd235">
            Kalkylerna är gjorda av Boverket, Statens bostadskreditnämnd
            och Sveriges Fastighetsägareförbund, oberoende av varandra och
            på uppdrag av den bostadspolitiska utredningen. Beräkningarna
            är gjorda utifrån delvis olika antaganden, men resultaten pekar
            åt samma håll. De kalkylerade hyresintäkterna täcker inte driftkostnader,
            räntor eller skatter under en mycket lång period.
          </note>
          <note n="4cc415cc">
            Såväl utredningen som regeringen har dragit slutsatsen att insatser
            för det sent byggda bostadsbeståndet inte kan ske genom generella
            åtgärder utan genom ekonomisk rekonstruktion. Man kan säga att
            det är en hård men riktig dom över 80-talets bostadspolitiska
            system. Är månne s-regeringen på väg att inse faktum att något
            måste göras åt de problem som de själva har skapat?
          </note>
          <note n="a9a99965">
            Lärdomen för framtiden för att vi i Sverige skall få en rimlig
            fastighetsekonomisk utveckling är, enligt min mening, att staten
            inte kan fortsätta att bestämma över bostäders kostnader och samtidigt
            inskränka möjligheterna att täcka dessa kostnader! Med andra ord:
            Det behövs en ny bostadspolitik innebärande bl.a.
          </note>
          <note n="618bf5c1">
            ytterligare minskningar av statens kostnader inom alla utgiftsområden,
            inklusive en successiv minskning av bostadssubventionerna, parallellt
            med en avveckling av fastighetsskatten. Då kommer också räntenivån
            att sjunka. På så sätt läggs grunden för den långsiktiga bostadspolitik
            som är nödvändig för en naturlig tillväxt och förnyelse. Därutöver
            behövs också ökade möjligheter för en differentierad hyressättning.
          </note>
          <note n="db7b48a6">
            Beskattningen av boendet bidrar till att den fastighetsekonomiska
            kalkylen haltar. Utgifterna för boendet blir för många hushåll
            så stora att de hamnar i betalningssvårigheter. Därför är förslaget
            bra om att bostäder med värdeår 1991 befrias från fastighetsskatt
          </note>
          <note n="405ead35">
            1997. Det lindar tills vidare de ekonomiska problem som följer
            av fastighetsskatteuttaget.
          </note>
          <note n="4a21bb72">
            Men problemen kvarstår för många familjer i småhus. Fastighetsskatten
            har som bekant höjts från
          </note>
          <note n="23d480f9">
            1,5 % till 1,7 %. Genom upptaxeringen av småhusenheter 1996 och
            årliga omräkningar av taxeringsvärdena kommer skatteuttaget att
            öka ytterligare. Ökningen beräknas bli närmare 5 miljarder kronor,
            ungefär hälften till följd av den höjda skattesatsen.
          </note>
          <note n="e96f572b">
            Detta ökar självfallet boendekostnaderna. I genomsnitt blir kostnaden
            för flerfamiljshus närmare
          </note>
          <note n="3d059724">
            50 kr per kvadratmeter. Det innebär att hyran för en normalstor
            trerumslägenhet blir 4 000 kr högre per år jämfört med om fastighetsskatt
            inte tagits ut.
          </note>
          <note n="76b27b8f">
            Det genomsnittliga taxeringsvärdet i landet för småhus beräknas
            bli drygt 450 000 kr 1996, vilket medför en skatt på 7 650 kr,
            eller ca 635 kr per månad.
          </note>
          <note n="2802fa98">
            Eftersom skatten baseras på fastighetens marknadsvärde blir variationerna
            dock stora mellan olika delar av Sverige, vilket i sig ger markant
            ökade negativa effekter för många hushåll, särskilt i s.k. attraktiva
            områden.
          </note>
          <note n="3a4be2ed">
            Drastiskt ökade boendekostnader för många äldre och för många
            barnfamiljer i småhus kommer att bli följden om ingenting görs.
            Dessa har sällan möjligheter att öka sina inkomster i motsvarande
            grad. Därför hade det verkligen varit på sin plats med ett tilläggsdirektiv
            till den bostadspolitiska utredningen om att också lägga förslag
            om fastighetsbeskattningen.
          </note>
          <note n="2286b176">
            Detta har aktualiserats av bl.a. Sveriges bostadsrättsföreningars
            centralorganisation. Kristdemokraterna ger uttryck för samma mening
            i sin motion med anledning av den här diskuterade propositionen.
          </note>
          <note n="4f9e4f93">
            Vänsterpartiet talar i ett särskilt yttrande till utskottets
            betänkande om "att uppdraget att överväga förändringar i fastighetsskattesystemet
            bör ges åt den bostadspolitiska utredningen".
          </note>
          <note n="fa5eafb6">
            I utredningens delbetänkande talades om att fastighetsskattefrågan
            ytterligare skulle analyseras och belysas i det fortsatta arbetet.
            Min ståndpunkt är fullständigt klar. Man kan inte fortsätta att
            straffbeskatta boendet. Därför är det ett absolut krav att grunderna
            för boendebeskattningen sätts in i sitt rätta sammanhang, nämligen
            i den fortsatta diskussionen om den framtida boende- och fastighetsfinansieringen
            i utredningsarbetet.
          </note>
          <note n="f2696fbb">
            Jan-Olof Franzén kommer senare i debatten att ta upp och närmare
            diskutera moderaternas fastighetsskattemodell.
          </note>
          <note n="039da210">
            Fru talman! Låt mig så gå över till hyresgästernas inflytande
            vid ombyggnad. Regeringen har genom ett tillfälligt investeringsbidrag
            försökt stimulera till en ökning av ombyggnader av hyresfastigheter
            i syfte att skapa fler arbeten. Detta har medfört ett behov av
            höjda hyror, eftersom bidraget endast till viss del täcker kostnaderna
            för ombyggnaden. Regeringen måste ha insett att resten måste finansieras
            av fastighetsägaren genom höjda hyror redan då förslaget lades
            fram.
          </note>
          <note n="f7dda715">
            Regeringen anför i propositionen att det statliga ombyggnadsstödet
            medfört att onödigt omfattande ombyggnader ägt rum eller att åtgärder
            som inte är motiverade av boendehänsyn genomförts. Någon grund
            för detta påstående finns inte i propositionen.
          </note>
          <note n="7e936079">
            Regeringen föreslår att hyresgästernas inflytande säkras temporärt
            på så sätt att hyresgästorganisationen alternativt de boende som
            kollektiv ges rätten att yttra sig över ombyggnaden. Detta fråntar
            den enskilde hyresgästen möjligheten till direktinflytande över
            den egna lägenheten. Den enskilde blir därmed utlämnad till hyresgästorganisationen.
          </note>
          <note n="d597d855">
            Dessutom krävs ett aktivt tillstyrkande av hyresgästorganisationen
            för att stöd skall beviljas. En passivitet från organisationen
            att yttra sig kan med andra ord betyda att en planerad ombyggnad
            stoppas om regeringens förslag skulle genomföras. Fastighetsägarens
            berättigade intresse att hålla sina fastigheter i gott skick försvåras
            därmed.
          </note>
          <note n="d065c262">
            Vi moderater konstaterar att regeringens förslag ger vetorätt
            åt hyresgästorganisationen. Någon möjlighet till objektiv rättslig
            prövning ges inte. Förslaget strider därmed mot grundläggande
            rättsprinciper. Är förslaget verkligen förenligt med EU-rätten?
            Det är anmärkningsvärt att regeringen inte har låtit lagrådet
            lämna ett yttrande över just den del av propositionen.
          </note>
          <note n="57823967">
            Vi anser att medbestämmandet vid om- och tillbyggnad bör regleras
            i lag och inte överlämnas till regering och myndigheter eller
            organisationer, speciellt som det nu pågår behandling av ett förslag
            till hyreslagstiftning om hyresgästinflytande. Förslag till riksdagen
            aviseras till den 18 september i år. Varför går man då händelserna
            i förväg, och speciellt med ett så dåligt underbyggt förslag?
          </note>
          <note n="02d1cdd5">
            Under utskottets behandling har det framkommit att bara ett mycket
            begränsat antal ombyggnader förväntas påbörjas under tiden som
            den temporära regeln föreslås gälla. De flesta projekten kommer
            inte att beröras. Därför anser vi moderater att utskottets skrivningar
            är ett slag i luften och till intet förpliktande. Det bästa i
            det här läget hade enligt min mening varit om utskottet avvaktat
            regeringens proposition om hyresgästinflytande i hyreslagstiftningen
            som aviseras komma senare i år, som jag tidigare sagt.
          </note>
          <note n="c8cd67f6">
            Lösningen är inte fler regleringar och pålagor. I
          </note>
          <note n="294a1605">
            stället behövs goda långsiktiga lösningar genom ett hyressättningssystem
            som ger utrymme för tillräckliga avsättningar för löpande underhåll
            och successiv förnyelse av bostadsbeståndet. Då kan säkert uppgörelser
            mellan hyresgäst och hyresvärd uppnås i samförstånd utan tvingande
            regler.
          </note>
          <note n="bcc07860">
            Fru talman! Härmed ställer jag mig bakom de två moderata reservationerna.
            Jag yrkar bifall till reservation 3.
          </note>
          <note n="d654b257">
            Anf. 3 ERLING BAGER (fp)
          </note>
          <note n="d53d0a72">
            Fru talman! I det här betänkandet behandlar vi regeringens proposition
            om de ekonomiska villkoren för det sent byggda beståndet. I propositionen
            finns det förslag som vi i Folkpartiet ser positivt på och förslag
            som vi är negativa till och avvisar.
          </note>
          <note n="f196ff6e">
            Vi ser positivt på att fastigheter byggda 1991 slipper fastighetsskatt
            under det här året. Det ekonomiskt hårt tyngda fastighetsbestånd
            som byggdes sent är illa ute och behöver denna lindring av fastighetsskatten.
          </note>
          <note n="c8bd0ddd">
            Vi avvisar regeringsförslaget när det gäller synen på hyresgästinflytande
            vid ombyggnader. Glädjande nog har en stor majoritet i utskottet
            lagt fram ett bättre förslag som ger hyresgäster ett skydd, inte
            minst vid de omfattande ombyggnader som olika ROT-program har
            inneburit och kommer att innebära.
          </note>
          <note n="1567fae5">
            Fru talman! Med anledning av att den här propositionen tar upp
            fastighetsskatten för hus byggda 1991
          </note>
          <note n="6213d836">
            har Folkpartiet också tagit upp situationen för andra grupper.
            Det handlar om åtgärder som kan mildra fastighetsskattens samlade
            effekter i våra skärgårdar och i övrigt utsatta områden. Det är
            nödvändigt att nu undanröja den berättigade oro för framtiden
            som finns, inte minst hos den bofasta skärgårdsbefolkningen.
          </note>
          <note n="b61127ba">
            Den samlade effekten av ny taxering, rullande taxering, höjning
            av fastighetsskatten till 1,7 % och därtill för många också en
            förmögenhetsskatt blir i många fall absurd och orättvis och ger
            mycket svåra ekonomiska konsekvenser för många villaägare.
          </note>
          <note n="708f3c0f">
            Folkpartiet har krävt en skyndsam utredning för dessa grupper.
            Vi har lagt fram reservationer i bostadsutskottet och skatteutskottet
            under 1994 och
          </note>
          <note n="ab47a6ef">
            1995. Vi har krävt att man lägger fram förslag om förändringar.
          </note>
          <note n="14ae0ef2">
            Man kan konstatera att Finansdepartementet mycket motvilligt,
            senfärdigt och kanske hårt pressat av de demonstrationer som var
            under november månad har medgett att man skall titta på om man
            kan göra något. Det har också Ingvar Carlsson som statsminister
            upprepat i ett frågesvar här i kammaren.
          </note>
          <note n="ead7a242">
            Jag vill betona att det är ytterst besvärligt för många i dessa
            utsatta områden. Låt mig ta några korta exempel, bl.a. från Klädesholmen
            i den Bohuslänska skärgården. Det gäller en villa som är byggd
            1925, har en bostadsyta på 120 m2 och en tomtmark på 326 m2.
          </note>
          <note n="a1e02c70">
            Det är alltså 326 m2 berg.
          </note>
          <note n="7ca5120c">
            Den tidigare fastighetsskatten var 8 400 kr, den nya skatten
            16 500 kr.
          </note>
          <note n="66d8c0d7">
            Jag har ett annat exempel från Dyrön, strax intill.
          </note>
          <note n="d86dbc48">
            Ett pensionärspar ringde mig och berättade att han tidigare varit
            yrkesfiskare, utan ATP och med en mycket liten tilläggsförsäkring.
            Hans fru har varit hemmafru. Nu har de fått veta att de skall
            betala
          </note>
          <note n="b68e61a9">
            26 000 kr för att bo i sitt eget hus. De bara tittade på varandra
            - de kan inte klara det. Visserligen kan de sitta och titta på
            Marstrandsfjorden hela vintern, men det kan man inte leva av.
          </note>
          <note n="329433e7">
            Jag vill betona att riksdagen snabbt måste ingripa.
          </note>
          <note n="bd5a4b91">
            För de mest akuta grupperna måste det utan fördröjning komma
            fram förslag om åtgärder som kan mildra fastighetsskattens effekter
            i våra skärgårdar och övriga utsatta områden. Någon ytterligare
            senfärdighet från Finansdepartementet tycker jag inte att denna
            kammare skall acceptera.
          </note>
          <note n="22327e5c">
            Jag vill avsluta mitt anförande med att yrka bifall till reservation
            4, som är gemensam för Folkpartiet och kds, och som kräver snabba
            insatser för dessa utsatta grupper.
          </note>
          <note n="3ffb3646">
            Anf. 4 OWE HELLBERG (v)
          </note>
          <note n="c841273a">
            Fru talman! Stora delar av det sent bygga bostadsbeståndet har
            ekonomiska problem. Höga produktionskostnader, men framför allt
            förändringar av regelsystem som en effekt av skattereformen är
            de stora orsakerna, liksom höga räntenivåer i en låginflationsekonomi.
          </note>
          <note n="a53f03a3">
            Statens svaga finanser gör det naturligtvis inte lättare att
            lösa problemen. Den bostadspolitiska utredningen har efter analyser
            och beräkningar kommit fram till att det inte är möjligt att lösa
            problemen med generella åtgärder. Utredningen föreslår i stället
            selektiva lösningar. Det är den enda rimliga möjligheten med dagens
            svaga statsfinanser.
          </note>
          <note n="ad907aa4">
            Vad som är moraliskt förkastligt är att det var så lätt att försämra
            de generella reglerna för räntesubventioner så att människor hamnade
            i ekonomisk kris på grund av politiska beslut här i riksdagen.
          </note>
          <note n="e167e258">
            Lösningen är att i första hand rekonstruera bostadsrättsföreningar
            och privata flerbostadshusbolag så att de kan fortsätta att överleva.
            Denna rekonstruktion sker i statens riskkapitalbolag, Venantius,
            och genom Bostadskreditnämnden. Kostnaden för staten beräknas
            till mellan 10 och 15 miljarder kronor de närmaste åren.
          </note>
          <note n="3209bd8e">
            Egnahemsägare och kommunala bostadsbolag får ringa hjälp, eller
            ingen alls. Det borde naturligtvis ges rekonstruktionsmöjligheter
            också till dessa boendekategorier. Egnahemsägarna är hänvisade
            till skuldsaneringslagen, som inte fungerar om man menar att egnahemsägaren
            skall ges möjlighet att bo kvar i sitt eget hus. Lagen är svår
            att tillämpa och klarar inga påfrestningar om en sanering skulle
            genomföras.
          </note>
          <note n="dc03aa96">
            Av Venantius 70 000 ärenden är 40 000 egnahemsärenden. De står
            dock för en liten del av lånestocken
          </note>
          <note n="6c1e820d">
            - cirka två och en halv miljard av de 30 miljarder kronorna.
            Dessa människor bör också ges en rimlig chans att klara sin boendesituation
            på ett värdigt sätt.
          </note>
          <note n="643cb53d">
            När det gäller de kommunala bostadsbolagen hänvisar man till
            ägarna, dvs. kommunerna. Det är ägare som i många fall har en
            mycket svag ekonomi.
          </note>
          <note n="070ef2d0">
            Här bör också möjlighet till rekonstruktioner ges. De kommunala
            bostadsbolagens ekonomi är i de flesta fall god. Ca 10 % av bolagen
            är i kris, och behöver hjälp på något sätt. Enligt SABO:s beräkningar
            behövs ca 2 miljarder kronor för att uppnå rimliga villkor för
            dessa företag. Många av företagen finns på orter där utflyttning
            och hög arbetslöshet orsakat tomma lägenheter. Där kan man inte
            höja hyrorna för att få större intäkter. Kommunerna får i stället
            gå in med kapital, vilket påverkar driftbudgeten och försämrar
            kvaliteten på barnomsorg, skola och äldreomsorg.
          </note>
          <note n="430bf2c7">
            Enligt Kommunförbundets beräkningar täckte kommunerna upp förluster
            för borgensåtaganden med
          </note>
          <note n="02bdb7c1">
            3,3 miljarder kronor 1995. Ge kommuner med bostadsbolag i kris
            möjlighet till rekonstruktion, i likhet med bostadsrättsföreningar
            och privata fastighetsägare! Regeringen har gjort ett undantag
            för Stenungsunds kommun, men det är inte tillräckligt. Detta bör
            vara möjligt för fler kommunala bostadsbolag i kris.
          </note>
          <note n="9961a276">
            Det enda undantag som gjorts med generella lösningar när det
            gäller krisårgångarna är att låta hus med värdeår 1991 fastighetsskattebefrias.
            Det är en åtgärd som egentligen inte löser några problem. Den
            är följden av en miss i samband med skattereformen.
          </note>
          <note n="c0d9c5b3">
            Fastigheter med värdeår 1989 och 1990 fick då skjuta på sin fastighetsskatt
            till 1998. Därmed skulle 1991
          </note>
          <note n="3a0a6927">
            års årgång få betala fastighetsskatt före dessa årgångar. Misstaget
            är upptäckt, och löstes genom skattebefrielse för 91:orna.
          </note>
          <note n="424eb72d">
            Problemen för husägarna är dock inte lösta i och med en skattebefrielse
            under ett år. Året därpå blir räntebidraget mindre, och skulden
            kvarstår. Inte heller hjälper det dem som har köpt ett gammalt
            hus till nybyggnadspris under 1991. De får ingen hjälp av ett
            sådant här förslag.
          </note>
          <note n="cc2a2695">
            Trots den ringa effekten och inkonsekvensen av en generell åtgärd
            bland annars bara selektiva sådana, är det orimligt att man skall
            börja betala fastighetsskatt för värdeår 1991 före värdeåren 1989-90.
            Skattereformen visar här ett ytterligare prov på ofullständigheter
            och konsekvenser som inte förutsetts på ett tidigt stadium.
          </note>
          <note n="620a69a2">
            Fastighetsskattens vara eller icke vara blev också föremål för
            debatt i och med detta förslag. Att just nu komma med förslag
            till sänkningar av fastighetsskatten, eller med nya lösningar,
            är inte trovärdigt. Jag skulle nästan vilja kalla det populistiskt.
            Däremot borde frågan vara föremål för en omfattande diskussion
            i den bostadspolitiska utredningen, vilket inte är en självklarhet
            eftersom det inte ingår klart och tydligt i direktiven. För gärna
            en diskussion om fastighetsskatten, men gör det på ett seriöst
            sätt och i ett helhetsperspektiv.
          </note>
          <note n="5a8f1aa5">
            Bostadsbyggandet är fortfarande mycket lågt, och många ifrågasätter
            Boverkets prognoser fram till år
          </note>
          <note n="8d217215">
            2000. Det är bara att konstatera att det räntebidragssystem vi
            har - Dannellsystemet - inte fungerar och bör avlösas av någonting
            annat. Den dåliga kopplingen mellan produktion, räntesubvention
            och lånevillkor har också lett till bostäder med sämre kvalitet
            i fråga om planlösningar.
          </note>
          <note n="8e842e90">
            Dessutom har staten i flera fall frikostigt delat ut räntebidrag
            till kostnader som inte finns, utan till tänkbara eller möjliga
            produktionskostnader. Tidigare har också spekulation i räntebindningsnivåer
            tillåtits.
          </note>
          <note n="13dcc16c">
            I tider med svaga statsfinanser är det orimligt att ha ett sådant
            system. Ett nytt system skall naturligtvis ta hänsyn till faktisk
            byggkostnad och till stabila lånevillkor som gör det möjligt att
            planera för boendekostnaderna på lång sikt.
          </note>
          <note n="4878732f">
            Den dåliga kopplingen mellan produktion och statens räntestöd
            har visat sig påverka förhållandena i en rad exempel. Enligt en
            undersökning som Sveriges trähusfabrikanter låtit utföra har det
            hänt att räntebidrag betalats ut utan att det funnits avtal om
            produktionsgaranti. Inte heller har det funnits några ansvarsutfästelser
            för att försäkra den boende mot dyra kostnader för fel och brister
            som kan uppstå i huset under de första tio åren.
          </note>
          <note n="d49b477c">
            Eftersom dagens bidragssystem medger att bidragsansökan kan lämnas
            in efter det att huset påbörjats eller färdigställts, vill regeringen
            att produktionsgarantivillkoren skall kunna ges på ett annat sätt.
          </note>
          <note n="03b22f37">
            Vänsterpartiet motsätter sig inte detta, eftersom det i nuläget
            annars kan leda till problem för enskilda husbyggare.
          </note>
          <note n="1c6d870d">
            Vad regeringen egentligen skulle göra är naturligtvis att se
            till att regelsystemet för de statliga räntebidragen ändras så
            att sådana här situationer inte kan uppstå. Det är alltså regelsystemet
            som brister, och inte reglerna för konsumentskyddet.
          </note>
          <note n="7d47e47a">
            Sedan hösten 1994 har regeringen kommit med en rad åtgärder för
            att motverka byggarbetslösheten. I
          </note>
          <note n="b317030b">
            vissa fall har Vänsterpartiet inte delat regeringens åsikt om
            hur medlen skulle använts men inte velat ändra medelstilldelningens
            omfattning. Den största delen av medlen användes som ett 15 %
            bidrag för
          </note>
          <note n="57be7938">
            ROT-åtgärder. Det har lett till andra problem, eftersom hyresgästernas
            inflytande vid ombyggnad kraftigt reducerats enligt de lagar som
            reglerar detta.
          </note>
          <note n="32c81fff">
            Det hade bostadsutskottet till stor del kunnat förhindra om det
            tillstyrkt Vänsterpartiets motion under den allmänna motionstiden
            om att skriva in en ny paragraf i plan- och bygglagen om krav
            på ett hyresgästinflytande vid ombyggnation. Det fanns tyvärr
            inget intresse för detta. Regeringen vaknade till efter omfattande
            protester från upprörda hyresgäster och efter tidningsskriverier.
            Att nu komma med en tillfällig lag kommer kanske att förhindra
            en del problem.
          </note>
          <note n="e9688ec3">
            Men de ombyggnationer som redan gjorts kan naturligtvis inte
            korrigeras i efterskott.
          </note>
          <note n="6d71cc32">
            Trots detta tycker Vänsterpartiet att detta är en viktig markering
            och signal om att den nya hyreslagstiftningen, som nu verkar vara
            tänkt att gälla från den
          </note>
          <note n="77cd9dce">
            1 januari 1997, skall innehålla ett betydligt bättre skydd för
            hyresgästerna än det nu rådande. De försämringar som den borgerliga
            regeringen genomförde under förra mandatperioden när det gäller
            skyddet för hyresgästerna vid ombyggnation har lett till stora
            problem.
          </note>
          <note n="f118fae7">
            Möjligheterna att binda räntenivån redan från byggstart är ett
            bra förslag som skall göra det möjligt att bättre kunna beräkna
            framtida boendekostnader.
          </note>
          <note n="66070644">
            Detta motverkas dock av allt fler lånemöjligheter med rörlig
            ränta eller korta bindningstider. Fler aktörer på marknaden gör
            också att de boende hoppar mellan olika finansiärer och institut.
          </note>
          <note n="60e3f424">
            Visst är det bra med konkurrens. Men det bör ske med sunda spelregler.
            En bostadsinvestering är ofta den största investeringen under
            livstiden och bör inte betraktas som vilken konsumtionsvara som
            helst. Här måste bättre belåningsformer till som ger stadga och
            möjlighet att beräkna sina boendekostnader på ett seriöst sätt.
          </note>
          <note n="2c1ae074">
            Problemen på bostadsmarknaden är inte lösta i och med dagens
            förslag. Krisen kommer att kvarstå för många. Här måste en djupare
            analys av orsak och verkan ske. Fördelningspolitiska effekter
            av boendekostnaderna måste undersökas och åtgärder vidtas. Att
            lösa problemen med högre hyror för dem som inte har några marginaler
            att ta av är inte godtagbart.
          </note>
          <note n="50d02055">
            Fru talman! Med detta yrkar jag bifall till reservationerna 2,
            5 och 8.
          </note>
          <note n="e93e8805">
            Anf. 5 PER LAGER (mp)
          </note>
          <note n="e11e0461">
            Fru talman! Miljöpartiet de gröna har inget att erinra mot det
            föreslagna undantaget från fastighetsskatt för 1991 års bostäder
            men däremot på vilket sätt finansieringen av skattebortfallet
            av de 280 miljoner kronorna är tänkt att genomföras. Vi anser
            inte att det är lämpligt att åtgärder i bostadsbeståndet, även
            om de i och för sig är önskvärda, bekostas med medel som är avsatta
            för att möjliggöra skattelättnader för företag.
          </note>
          <note n="2e9952d2">
            Regeringen bör i stället anmodas att återkomma till riksdagen
            med ett nytt förslag om finansiering. Vi kan inte acceptera svaret
            som skatteutskottet givit att man utgår ifrån att förslaget inte
            kommer att ändra förutsättningarna för de överväganden som pågår
            rörande ändringar på företagsbeskattningens område eller utskottets
            eget konstaterande att ställningstagandena på företagsbeskattningens
            område får ske i annat sammanhang.
          </note>
          <note n="6c849884">
            Miljöpartiet är positivt till den föreslagna temporära regeln
            om hyresgästinflytande vid ombyggnad med statligt räntestöd såsom
            den nu utformats. Den avses gälla i de fall där hyreskontrakt
            sägs upp för att ombyggnadsåtgärderna skall genomföras. Den nya
            hyreslagen, som förhoppningsvis sedan gör de rätta avvägningarna
            i ett längre perspektiv, förväntas träda i kraft senast den 1
            januari. Tillfälliga lösningar, även om de kommer för sent för
            en del, kan bidra till att dämpa turbulensen och till att hyresgäster
            under tiden inte körs ut från sina lägenheter och sedan inte har
            råd att flytta tillbaka utan blir ställda utan bostad.
          </note>
          <note n="14b82052">
            Fru talman! Miljöpartiet har inte valt att i detta sammanhang
            motionera om vad vi anser som nödvändiga förändringar på bostadsbeskattningens
            område. Men eftersom frågan aktualiserats genom motioner från
            andra partier vill jag här redovisa huvuddragen i Miljöpartiets
            inställning. De finns för övrigt också bilagda i det särskilda
            yttrande som finns till betänkandet.
          </note>
          <note n="70630481">
            Vi anser att ett nytt system för fastighetstaxering och fastighetsbeskattning
            bör utredas med följande inriktning. På kort sikt förordar vi
            att en särskild permanentboendetaxering införs och att fastighetsskatten
            för permanentboende sänks med 0,5 procentenheter, taxeringsvärdet
            vid förmögenhetsbeskattning reduceras med 100 000 kr och värdet
            av skattesänkningar ackumuleras och betalas vid försäljningstillfället.
          </note>
          <note n="9fb12ba0">
            Det nuvarande taxeringssystemet, där vissa miljöinvesteringar
            bestraffas, bör i stället ändras med hjälp av en miljöbonus så
            att sådana investeringar leder till en sänkt skattenivå. Miljöriktiga
            satsningar, dvs. de långsiktigt riktiga och ekologiskt hållbara,
            skall också vara kortsiktigt lönsamma om vi skall få en snabb
            förändring till stånd.
          </note>
          <note n="b3f817c9">
            Den bostadspolitiska utredningen hade för ett år sedan frågan
            om taxeringen av fastigheter i särskilt attraktiva lägen, t.ex.
            skärgårdsområdena, på sitt bord.
          </note>
          <note n="0f6945b5">
            Men regeringen lät lyfta frågan till Finansdepartementet för
            en snabb lösning av de mest akuta fallen efter sommarens och höstens
            proteststorm. Statsrådet
          </note>
          <note n="f353c947">
            Thomas Östros sade så sent som för två dagar sedan i en interpellationsdebatt
            som jag deltog i att man kommer med en analys och ett förslag
            före sommaren.
          </note>
          <note n="5ab6ea69">
            Tiden börjar faktiskt rinna ut. Många är vi som undrar hur regeringens
            förslag kommer att se ut när det gäller de mest attraktiva lägena.
            Att något måste göras snabbt tror jag alla är överens om. Jag
            behöver inte här upprepa de olika exempel som Erling Bager tidigare
            nämnde. Det är särskilt de äldre människorna i s.k. skärgårdssamhällen
            det handlar om.
          </note>
          <note n="43948bb7">
            På längre sikt bör ett nytt taxeringssystem utarbetas som inte
            bygger på fiktiva värden utan på verkliga förhållanden. Den bofasta
            befolkningens taxeringsvärde bör således inte baseras på vad en
            teoretisk försäljning till en köpstark spekulant skulle inbringa.
          </note>
          <note n="7bdb336d">
            Ett nytt system bör i stället baseras på byggnadens storlek,
            värden som finns i fastigheten, behov av infrastruktur, m.m.
          </note>
          <note n="efae4de9">
            Bostadsbeskattningen bör också förändras så, att kommunerna återförs
            sin beskattningsrätt av fastigheter. Vi menar att bostadsskatterna
            bör kunna ingå i en skatteväxling där växlingen sker gentemot
            högre energiskatt, eventuellt minskat ränteavdrag och/eller ökad
            realisationsvinstskatt. Inte minst bör ett miljöklassifieringssystem
            med livscykelsanalyser för hus införas och beaktas vid beskattning.
            Ett sådant håller för övrigt just nu på att utvecklas på institutionen
            för bygg och miljö vid KTH.
          </note>
          <note n="ce817c0a">
            Det är avgörande och oerhört viktigt att ny- och ombyggnader
            som görs efter ekologiska principer framöver gynnas och att de
            dåliga lösningarna mönstras ut. Det är ett socialt och ekologiskt
            hållbart samhälle vi är ute efter och möjligheterna att på ett
            positivt sätt styra dithän. Vi i Miljöpartiet kommer att mer ingående
            redovisa våra ställningstaganden i annat lämpligt sammanhang,
            om inte förr så under höstens allmänna motionstid.
          </note>
          <note n="2565d462">
            Fru talman! Jag vill avsluta med att yrka bifall till
          </note>
          <note n="0c492cc6">
            Miljöpartiets reservation nr 1.
          </note>
          <note n="0ddd356d">
            Anf. 6 ULF BJÖRKLUND (kds)
          </note>
          <note n="a016e830">
            Fru talman! Från kristdemokraternas sida är vi nöjda med de åtgärder
            som är föreslagna i propositionen när det gäller bostäder med
            värdeår 1991. Vi har i en motion huvudsakligen påpekat två saker.
            Den ena gäller det som har med hyresgästernas inflytande över
            ombyggnader att göra. Där har vi i motionen haft synpunkter på
            att man borde invänta det remissarbete som pågår och vänta med
            svaret innan vi inför temporära regler.
          </note>
          <note n="eaa57326">
            Diskussionerna i utskottet har dock lett fram till ett tillkännagivande,
            också det med anledning av vår motion Bo91, som gör att vi även
            där tills vidare är nöjda med den skrivning som står i betänkandet.
          </note>
          <note n="fea502a5">
            Det vi framför allt har koncentrerat oss på är bostadsbeskattningen
            i allmänhet. Som flera andra här har påpekat är det från 1996
            som skatten har höjts till
          </note>
          <note n="57c2cb97">
            1,7 % av taxeringsvärdet för samtliga bostadsfastigheter. Från
            samma tidpunkt gäller också de nya taxeringsvärdena för egnahem,
            som är baserade på 1994
          </note>
          <note n="df38d1d6">
            års marknadsvärde. Samtidigt infördes den rullande fastighetstaxeringen,
            där taxeringsvärdena justeras årligen.
          </note>
          <note n="bf0612af">
            Vi menar att det här sammantaget kan få förödande konsekvenser
            inte minst för många familjer. Värst drabbade är de som bor i
            storstäder och skärgårdar.
          </note>
          <note n="d43d9678">
            Många barnfamiljer, pensionärer med låga inkomster, människor
            som köpt sina hus när priserna stod som högst under åren 1988-1991
            och familjer som drabbas av arbetslöshet kommer helt enkelt inte
            att ha råd att bo kvar. Det här kan bädda för en ny flyttlasspolitik.
          </note>
          <note n="b32d866e">
            Våra kuster riskerar att bli ett reservat för höginkomsttagare,
            samtidigt som taxerings- och skattenivå tvingar bort fiskare,
            hantverkare, butiksägare och bönder.
          </note>
          <note n="73e98e34">
            Vi undrar om vi är på väg mot ett samhälle där endast de med
            hög inkomst av tjänst eller kapital har råd att äga en fastighet
            medan familjer eller ensamstående som sparat till en stuga eller
            ärvt ett hus inte har rimlig chans att bo kvar.
          </note>
          <note n="1689357f">
            Det här har vi ansett vara så viktigt att vi menat att den bostadspolitiska
            utredningen borde få titta på hela paketet när det gäller fastighetsbeskattningen,
            när man ändå i viss mån berör det i utredningen. Det här har inte
            tagits emot välvilligt i utskottet, och av det skälet har vi en
            reservation, nr 4, som jag här vill yrka bifall till.
          </note>
          <note n="8c2e921f">
            Anf. 7 LENNART NILSSON (s)
          </note>
          <note n="40ad158c">
            Fru talman! Jag tror att det finns anledning att börja med att
            utgå från en sak: Det här är inte någon fastighetsskattedebatt,
            även om man har kunnat få det intrycket av flera föregående talare.
            Det ankommer bl.a. på skatteutskottet att vara med och diskutera
            de frågorna. Det här betänkandet, BoU10, handlar om de ekonomiska
            villkoren för de sent byggda bestånden.
          </note>
          <note n="f431f7a0">
            När det gäller de hus från 1991 som skulle få fastighetsskatt
            skjuts denna upp - det är vad det handlar om när det gäller fastighetsskatten.
          </note>
          <note n="f5f5c3d1">
            Orsaken till det är naturligtvis de problem som finns och som
            har uppstått under ett antal år på grund av den ekonomiska situation
            som landet har befunnit sig i. Priserna har ökat våldsamt, och
            det blir naturligtvis problem för de fastigheter som har höga
            kostnader när man träder in i fastighetsskattesystemet.
          </note>
          <note n="c504f248">
            Ofta har ju inte de hus där det bor hyresgäster och bostadsrättsinnehavare
            ett värde som står i förhållande till fastighetsskatten, som beräknas
            på bl.a. räntesubventioner.
          </note>
          <note n="15cf345d">
            Det är klart att det här är ett problem. Det är bl.a.
          </note>
          <note n="ae7c1c3a">
            därför man har tillsatt en bostadsutredning som skall fundera
            över det här. Men eftersom det nu ändå har dykt upp en debatt
            kring fastighetsskatten vill jag påstå följande:
          </note>
          <note n="4ef93382">
            Normalt är det inget problem för de allra flesta att betala fastighetsskatt.
            De som väsnas allra högst är ofta de människor som har råd att
            betala fastighetsskatt. Sedan finns det problemsituationer - Per
            Lager och Erling Bager har pekat på några av dem - där människor
            kan komma i kläm. Därför pågår det också en diskussion i Finansdepartementet,
            och jag utgår från att den här utredningen kommer att redovisas
            under de närmaste dagarna i en analys.
          </note>
          <note n="5a38dc59">
            Det här betänkandet handlar om fastighetsskatten för byggnader
            med värdeår 1991. Det handlar om en uppräkning av den kreditgaranti
            som var tänkt till
          </note>
          <note n="6fee75c0">
            30 % men som vi nu föreslår skall bli 40 % av underlaget så att
            det blir säkrare spelregler. Det handlar om räntebindning vid
            byggstart. Det handlar om hyresgästinflytande vid ombyggnad, vilket
            Lena Larsson senare kommer att beröra i sitt inlägg.
          </note>
          <note n="84a2e583">
            Det handlar också om den diskussion som uppstått sedan det i
            debatten förekommit krav på spelregler redan vid byggstart så
            att man vet vilken ränta som kommer att gälla för en fastighet
            när den är färdig. I
          </note>
          <note n="eb60cc1a">
            den frågan har den bostadspolitiska utredningen hittat en modell
            som, utan att vi behöver behandla det här i kammaren, kan innebära
            att man när man sätter spaden i jorden vet vad räntan kommer att
            bli.
          </note>
          <note n="721b1eaa">
            Betänkandet handlar vidare om konsumentskydd för småhus, och
            det handlar om tidsfrister för fuktoch mögelskador. Det är vad
            betänkandet handlar om, och jag vill yrka bifall till utskottets
            hemställan.
          </note>
          <note n="e27d0855">
            Sedan vill jag bara göra några kommentarer till vad bl.a. Moderaterna
            genom Inga Berggren här har sagt. En sak har alltid förundrat
            mig, fru talman. Under perioden från 1976 fram till det val vi
            hade för två år sedan har vi haft nio år av olika borgerliga konstellationer
            och nio år av socialdemokratiska regeringar som regerat, eller
            försökt regera, Sverige. Under de två senaste åren har vi haft
            en socialdemokratisk regering som med stöd av bl.a. Centerpartiet
            har försökt reda ut de problem som ställts till under ett antal
            år.
          </note>
          <note n="acfb80e7">
            Jag har aldrig skyllt på Moderaterna och sagt att det är de som
            ensamma bär ansvaret för alla de bekymmer som vi har. Men det
            stora, grundläggande felet som Moderaterna gör är att hävda att
            allt är Socialdemokraternas fel. Carl Bildt, Inga Berggren och
          </note>
          <note n="de13c89a">
            Moderaterna har aldrig haft något ansvar för någon politik, inte
            ens under den tid man suttit i regeringsställning. Det är egentligen
            litet avslöjande för hur
          </note>
          <note n="a0d8c662">
            Moderaterna ser på politik över huvud taget: Man vill inte bedriva
            någon politik och framför allt inte på det område som handlar
            om bostäder.
          </note>
          <note n="5f053bc7">
            Varför har vi egentligen en bostadspolitik? Varför har vi räntesubventioner?
            Jo, därför att vanliga människor, förhoppningsvis, när de är unga
            och skall bilda familj skall få möjligheter att kunna bo. Då bygger
            den statliga bostadspolitiken på - den har i varje fall gjort
            det, och jag hoppas att den kommer att göra det även i fortsättningen
            - att med hjälp av en omfördelning över årgångar ge möjlighet
            att finansiera det som byggs nytt. Så har det fungerat.
          </note>
          <note n="5523db40">
            Det innebär att när vi i vårt samhälle talar om bostadspolitik
            och räntesubventioner bygger det på att
          </note>
          <note n="252c280e">
            15-20 % av alla bostäder i vårt land har räntesubventioner. Det
            är det som Moderaterna snabbt och enkelt vill försämra, och det
            innebär naturligtvis att det blir en gigantisk snedfördelning
            i samhället. Den politiken vill inte vi ha.
          </note>
          <note n="20f65f8a">
            Man säger att med en politik där man släpper ifrån sig alla möjligheter
            kommer räntorna att sjunka.
          </note>
          <note n="a03e328a">
            Egentligen är det tvärtom. Vid tiden för valrörelsen för två
            år sedan, när Carl Bildt var statsminister och vi hade en s.k.
            bostadsminister vid namn Bo Lundgren som skulle ha hand om det
            här, var räntorna för dem som skulle sätta om lånen på sina hus
            13½ %. Nu när vi med mycket tuffa och svåra tag har försökt ordna
            upp Sveriges ekonomi kan de villaägare som går till banken för
            att sätta om sina lån spara åtskilliga tusentals kronor på grund
            av den politik som vi försöker bedriva i vårt land.
          </note>
          <note n="04006bc0">
            Låt mig också kommentera några av Vänsterpartiets funderingar.
            Jag nämnde att det här betänkandet bl.a. handlar om subventionsgraden
            i bostadsfinansieringssystemet vid byggstart, räntebindningar
            och annat. Jag begriper mig inte på Vänsterpartiet. Vänsterpartiet
            har i det här betänkandet fyra reservationer, som egentligen är
            ganska meningslösa. Alla de frågor som tas upp i reservationerna
            gäller sådant som bl.a.
          </note>
          <note n="2684f593">
            Owe Hellberg och jag har att diskutera i den bostadspolitiska
            utredningen.
          </note>
          <note n="777d82d7">
            Owe Hellberg säger att politiken helt har gått ut på att försämra
            villkoren för människor som inte har råd.
          </note>
          <note n="0361623a">
            Låt mig då bara konstatera att Owe Hellberg här i dag inte har
            föreslagit något annat än det som står i betänkandet när det gäller
            ränteandelar och annat. Vänsterpartiet försöker ge sken av att
            man vill ha en annan politik utan att föreslå någon finansiering
            av de lösningar som man försöker föra fram i den allmänna debatten.
            Snacka om populism!
          </note>
          <note n="da05aa05">
            Fru talman! Med de här orden vill jag yrka bifall till utskottets
            hemställan.
          </note>
          <note n="46548f90">
            Hyresgästinflytande kommer Lena Larsson att tala om senare i
            dag.
          </note>
          <note n="4a98ef72">
            Anf. 8 ERLING BAGER (fp) replik
          </note>
          <note n="924b80cd">
            Fru talman! Lennart Nilsson har rätt i att man i den här propositionen
            tar upp det sent byggda beståndet. Fastighetsskattens effekter
            för det husbestånd som tillkom 1991 blir ganska omfattande, och
            därför föreslår regeringen att man gör undantag. Från en del andra
            partier har vi då tagit upp att det också finns andra grupper
            villaägare som drabbas så extremt hårt av de samlade effekterna
            av höjningen av fastighetsskatten att även de kan tvingas bort
            från sina fastigheter. I många fall har det redan börjat ske.
            När man ser effekterna vågar man inte längre bo kvar.
          </note>
          <note n="8827e015">
            Jag tänkte då ställa en fråga till Lennart Nilsson, som själv
            är en stadgad bohuslänning och som har suttit länge i riksdagen
            och bostadsutskottet. Lennart
          </note>
          <note n="45415653">
            Nilsson måste ju själv få ta del av information från många drabbade
            i exempelvis den bohuslänska skärgården och andra områden. Vad
            säger Lennart Nilsson till dem? Är Lennart Nilsson nöjd med handläggningen
            av den frågan? Regeringen har ju mycket senfärdigt lovat att titta
            närmare på utfallet för vissa grupper, men sedan har exempelvis
            statssekreterare
          </note>
          <note n="3c810934">
            Knut Rexed genom sina uttalanden om vad det kan bli för förändringar
            skrämt upp folk ännu mer.
          </note>
          <note n="9117486e">
            Känner sig Lennart Nilsson nöjd när han skall svara oroliga människor
            i Bohusläns skärgård? Lennart
          </note>
          <note n="0fe6e3e2">
            Nilsson kanske är litet missnöjd med kollegerna i skatteutskottet
            - jag ser att han får briefing därifrån nu
          </note>
          <note n="663d434a">
            - för att de inte har handlat?
          </note>
          <note n="1ee9f0ac">
            Lennart Nilsson påpekade att exempelvis den parlamentariska utredningen
            handlar. Men den har ju hänvisat till Finansdepartementet.
          </note>
          <note n="7c822f23">
            Anf. 9 ANDRE VICE TALMANNEN
          </note>
          <note n="7be4886c">
            Jag får be er att stå i era bänkar när ni replikerar.
          </note>
          <note n="e9a272f6">
            Anf. 10 LENNART NILSSON (s) replik
          </note>
          <note n="475cd6e4">
            Fru talman! Erling Bager skall inte få mig att säga någonting
            annat än att jag är medveten om att det finns bekymmer i Bohuslän.
            Jag pekade tidigare på att vi har haft en regering med Carl Bildt
            i spetsen och
          </note>
          <note n="da36a966">
            Bo Lundgren som ansvarig för bostadsfrågorna. Under den perioden
            löstes det inte några problem över huvud taget på fastighetsskattesidan
            för de här utsatta grupperna.
          </note>
          <note n="52b86a40">
            Jag är helt övertygad om att den socialdemokratiska regeringen
            nu tillsammans med Centerpartiet kommer att lösa de problemen
            för de här utsatta grupperna, bl.a. på Klädesholmen i Bohuslän.
            Jag är helt övertygad om det. Det är nu som det kommer att hända.
            Därför är jag ganska nöjd även med den ledamot av skatteutskottet
            som sitter bredvid mig.
          </note>
          <note n="240d4376">
            Anf. 11 ERLING BAGER (fp) replik
          </note>
          <note n="7797d627">
            Fru talman! Jag tycker ändå att det var litet oroande att Lennart
            Nilsson sade att han är ganska nöjd, även om han gav uttryck för
            oro. Jag menar att man måste handla snabbt när det gäller de grupper
            som nu drabbas så hårt.
          </note>
          <note n="4fb60335">
            Folkpartiet motsatte sig höjningen av fastighetsskatten till
            1,7 %. Regeringen genomdrev den ändå.
          </note>
          <note n="970aee96">
            Vi har tidigare krävt att en utredning tillsätts skyndsamt. Problemen
            utreds nu i någon mån, men det går långsamt. Nu kräver vi akuta
            insatser för de berörda och att förslag föreläggs riksdagen utan
            dröjsmål.
          </note>
          <note n="a32dae85">
            Slutligen: Vi har i vår motion också tagit upp förmögenhetsskatten.
            Vi tycker i korthet att människor i ett normalt villaboende i
            storstadsområdena bör slippa betala förmögenhetsskatt. Vårt krav
            har varit och är att det skattefria grundbeloppet skall höjas
            till 2 miljoner kronor. Då skulle man komma ifrån problemet, och
            man slipper också den dubbelbeskattning som många får och som
            är orimlig.
          </note>
          <note n="93a5ef52">
            Anf. 12 LENNART NILSSON (s) replik
          </note>
          <note n="504118a8">
            Fru talman! När vi höjde fastighetsskatten från 1,5
          </note>
          <note n="5b4c0402">
            till 1,7 % handlade det enbart om att rädda alla de tusentals
            människor som finns inom det här räntesubventionssystemet, nämligen
            de ungefär 20 % av befolkningen som har räntesubventioner. För
            att de inte skulle få våldsamt höjda hyror på grund av vad som
            beslutades av den tidigare regeringen, där också Erling Bager
            var ansvarig, gjorde vi den här höjningen, som gjorde att alla
            fick vara med och betala.
          </note>
          <note n="d86aac47">
            Erling Bager talar om vanligt folk i städerna. Jag kan då nämna
            min gamla mor, som är 79 år och som bor i ett hus i Erling Bagers
            stad, Göteborg. Hon betalar naturligtvis en fastighetsskatt som
            är ganska hög.
          </note>
          <note n="e361280d">
            Hon har en låg pension. Men på något underligt sätt klarar hon
            av det här, eftersom fastighetsskatten naturligtvis ingår i underlaget
            för bostadstillägg. Normalt är det alltså inte problem med fastighetsskatten,
            men det finns undantag. Även om jag har varit orolig utgår jag
            från att de här problemen - som dock är små i det stora hela -
            kommer att lösas under det här året.
          </note>
          <note n="ce30403e">
            Det är under året som de behöver lösas - inte förr.
          </note>
          <note n="c63cc34a">
            Andre vice talmannen anmälde att Erling Bager anhållit att till
            protokollet få antecknat att han inte ägde rätt till ytterligare
            replik.
          </note>
          <note n="6e81efc8">
            Anf. 13 INGA BERGGREN (m) replik
          </note>
          <note n="a1b9aa34">
            Fru talman! Nu är vi där igen, Lennart Nilsson, och talar om
            vem som har gjort eller inte gjort någonting för de boende. Just
            när det gäller fastighetsskatten verkar det på Lennart Nilsson
            som om det inte vore läge att diskutera fastighetsskatten när
            vi behandlar det här betänkandet. Det tycker jag är helt fel synsätt.
          </note>
          <note n="67a56e9e">
            Det finns ju någonting som heter fastighetsekonomi och bostadsekonomi.
            Därför behöver man diskutera alla de kostnader som ingår i detta
            och även hur man betalar det hela.
          </note>
          <note n="5303098a">
            Jag fäste mig vid att en regeringsföreträdare häromdagen sade
            så här om fastighetsskatten: Jag vill klart säga att fastighetsskatten
            är en viktig del av finansieringen av landets välfärdssystem.
            Detta kommer inte att innebära att vi sänker fastighetsskatten
            generellt sett.
          </note>
          <note n="998335e2">
            Med anledning av det undrar jag vad Lennart Nilsson säger till
            en ung familj med barn eller ett äldre pensionerat par som länge
            har bott permanent i sin bostad i ett attraktivt område, kanske
            i Bohuslän, i
          </note>
          <note n="20075fbd">
            Lennart Nilssons skärgårdsområden. Vad kommer att hända med dem
            när de drabbas av den höjda fastighetsskatten och får ökade boendekostnader?
          </note>
          <note n="5f7b1d1d">
            Jag vill fråga: Är det välfärd att behöva flytta från sitt hus
            på grund av att man inte har någon bra möjlighet att få intäkter
            till den ökade kostnaden?
          </note>
          <note n="2b0805e4">
            Jag är beredd att i den bostadspolitiska utredningen se till
            att lösa många av de här problemen, Lennart
          </note>
          <note n="1158e3b9">
            Nilsson. Moderaterna vill vara med och diskutera fastighetsskatten
            och även finna lösningar för den.
          </note>
          <note n="81f1823c">
            Anf. 14 LENNART NILSSON (s) replik
          </note>
          <note n="0f19affa">
            Fru talman! Vem som har gjort och inte har gjort något kan man
            naturligtvis alltid diskutera. Men det var Inga Berggren som sade
            att socialdemokraterna bär skulden för allt elände i vårt fina
            land. En sådan inställning vägrar jag att acceptera.
          </note>
          <note n="2916243e">
            Självklart är fastighetsskatten, som efter höjningen i runda
            tal kommer att inbringa 20 miljarder, en del av det som behövs
            för att klara bl.a. åldringsvården, bra skolor, utbildning och
            annat. Självklart måste staten, samhället, ha intäkter för att
            infria de åtaganden och förväntningar som vi naturligtvis har
            på ett gott samhälle. Därför tror vi inte på den modell som moderaterna
            förespråkar, nämligen att man skall avskaffa i stort sett allting
            och låta människor klara sig själva.
          </note>
          <note n="d7a0fbcc">
            Det låter bra, men det innebär att många kommer i kläm.
          </note>
          <note n="a18cdd77">
            Får jag bara ta ett litet exempel med anledning av att Inga Berggren
            talade om vilka råd man har att ge de unga familjerna. Den politik
            som vi har stått för de här två åren innebär räntesänkningar.
            Om man som exempel har ett hus - och det är relativt billigt i
            dagarna - och har ett lån på det på 500 000 kr gör en enda procents
            räntesänkning brutto 5 000 kr om året efter skatt, ungefär 300
            kr mindre i månaden för den unga familjen.
          </note>
          <note n="2b8549e7">
            Det är inte så att vi vill ställa till jäkelskap för människor
            därför att vi tycker att det är roligt. Vår politik syftar till
            att man skall pressa räntorna nedåt så att bl.a. de människor
            som har de här lånen kan bli litet lyckligare genom att få mer
            pengar över till att klara andra ting i sin vardag.
          </note>
          <note n="e680be2f">
            Anf. 15 INGA BERGGREN (m) replik
          </note>
          <note n="74c1e7fe">
            Fru talman! Att få ned räntorna och att spara i statens finanser
            är vi moderater också mycket gärna med på, och det vet Lennart
            Nilsson.
          </note>
          <note n="f789e8d0">
            Nu är fastighetsskatten och det den belastar boendekostnaderna
            med ett problem. Det kan vi konstatera genom att opinionen kommer
            både från vänster och från höger, från enskilda medborgare och
            från organisationer. Inte minst brevskörden till oss riksdagsledamöter,
            även den brevskörd som skatte- och bostadsutskottens kanslier
            härbärgerar här i huset vittnar om att någonting har gått snett
            vad gäller fastighetsskatten.
          </note>
          <note n="e99507d6">
            Tycker inte Lennart Nilsson att det är dags för regeringen att
            göra någonting, att ta de här yttringarna på allvar och medge
            att beskattningen av boendet vållar problem och att dessa problem
            måste lösas?
          </note>
          <note n="f5662ad2">
            Man borde äntligen snabbt presentera den utredning om skärgårdsfastigheterna
            som det har talats så länge om. Det behövs lättnader för de permanentboende.
          </note>
          <note n="2eb46bb9">
            Det behövs dessutom en helhetsbedömning av boende- och fastighetsekonomin
            och finansieringen på lång sikt. Därför menar jag att det behövs
            ett tilläggsdirektiv till Bostadspolitiska utredningen så att
            vi verkligen också kan ge förslag på hur vi skall lösa de här
            problemen.
          </note>
          <note n="c561db2f">
            Anf. 16 LENNART NILSSON (s) replik
          </note>
          <note n="5048de93">
            Fru talman! Människornas vilja att betala skatt är kanske inte
            så stor, framför allt inte bland dem som har stora möjligheter
            att göra det. Våra problem handlar i dag naturligtvis inte om
            de människor som protesterar högljuddast, i varje fall inte om
            dem som har gott ställt och har möjligheter att betala för sig.
          </note>
          <note n="ed330bd0">
            Problemen gäller framför allt de ensamma kvinnorna med lågavlönat
            jobb som kanske har svårt att över huvud taget hyra en modern
            bostad eller de ungdomar som skall sätta bo och som inte har något
            arbete. Det är vad det handlar om.
          </note>
          <note n="9df326ae">
            Sedan vill jag bara säga att enligt vad jag har erfarit kommer
            inom den närmaste veckan ett förslag från Finansdepartementet.
            Det kommer att ta upp de frågeställningar som här har berörts,
            bl.a. om de här skärgårdsfastigheterna.
          </note>
          <note n="0b7f904f">
            Anf. 17 OWE HELLBERG (v) replik
          </note>
          <note n="16dcedbc">
            Fru talman! Lennart Nilsson vill snäva in debatten så att man
            endast diskuterar de saker som står i betänkandet. Men betänkandet
            innehåller inte de stora pengarna när det gäller krisårgångarna.
            De stora pengarna är de 10-15 miljarder som det i första hand
            kommer att kosta att rekonstruera bostadsrättsföreningar och privata
            fastighetsägare.
          </note>
          <note n="81bd5e94">
            Det här tycker vi inte är rättvist. Vi vill också ge de kommunala
            bostadsbolagen i kris en möjlighet att få vara med i den här svängen.
            Vi tycker också att man behandlar egnahemsägarna orättvist i den
            här situationen. Det går inte att hänvisa till skuldsaneringslagen.
            Den fungerar inte om man vill ge dem möjlighet att bo kvar i sina
            villor.
          </note>
          <note n="d873c621">
            Vi är inga populister, Lennart Nilsson. Vi kommer i vår höstbudget
            att lägga fram förslag om medel för att ge kommuner i kris den
            här möjligheten att rekonstruera sina bostadsbolag. Det skall
            vi återkomma till, och hur det ser ut framöver kommer Lennart
            Nilsson själv att kunna titta på.
          </note>
          <note n="47eec3d2">
            Det är väl litet magstarkt att säga att vi skall komma med alla
            stora förändringar och lösningar. Det är faktiskt skattereformen
            och effekten av den som har orsakat mycket av de höga boendekostnaderna
            och den här utvecklingen på bostadsmarknaden. Vi har inte varit
            med och konstruerat skattereformen.
          </note>
          <note n="bc5b1446">
            Den är inte fördelningspolitiskt neutral. Vi har inte medverkat
            till att den var underfinansierad med 25-35
          </note>
          <note n="893bccd5">
            miljarder. Det är därför vi måste hålla på med den här typen
            av lösningar om vi inte klarar av den nuvarande situationen. En
            sådan utredning och utvärdering skulle man naturligtvis begära
            av regeringen att göra, och det återkommer vi till i nästa betänkande.
          </note>
          <note n="8ab2d630">
            Anf. 18 JAN-OLOF FRANZÉN (m)
          </note>
          <note n="e1c7139c">
            Fru talman! I dag diskuterar vi bostadsutskottets betänkande
            nr 10. Där vill jag hålla mig till den del som berör fastighetsskatten.
          </note>
          <note n="26bfe780">
            Sedan den socialdemokratiska regeringen tillträdde hösten 1994
            har fastighetsbeskattningen skärpts kraftigt. Basen för uttag
            av fastighetsskatt har breddats fr.o.m. 1996. För småhus och flerbostadshus
            har skatten höjts från 1,5 % till 1,7 % av taxeringsvärdet.
          </note>
          <note n="c5f20f49">
            Genom fastighetstaxeringen 1996 och den årliga omräkningen av
            taxeringsvärdena kommer skatteuttaget att öka ytterligare. Ökningen
            beräknas bli närmare 5
          </note>
          <note n="5b7e9c19">
            miljarder kronor, varav ungefär hälften är en följd av den höjda
            skattesatsen.
          </note>
          <note n="b3eee9d5">
            Detta innebär givetvis ökade boendekostnader.
          </note>
          <note n="447d11ff">
            Eftersom skatten baseras på fastighetens marknadsvärde blir variationerna
            stora mellan olika delar av landet, med orimliga resultat för
            många hushåll, särskilt i s.k. attraktiva områden.
          </note>
          <note n="f5ec9025">
            Varje torsdag kl. 12 kan vi se människor från
          </note>
          <note n="90b0a1a2">
            Stockholms förorter och skärgårdsbor demonstrera vid Mynttorget
            mot de höga taxeringsvärdena, fastighetsskatten och boendekostnaderna.
            Brev och telefonsamtal kommer från hela landet.
          </note>
          <note n="272c086e">
            Vad deras budskap handlar om är att deras pengar många gånger
            inte räcker till för att betala deras dyra boendekostnader på
            grund av denna höga fastighetsskatt. Vad man då frågar sig är
            om man skall driva bort de människor som sedan generationer är
            rotade på dessa platser som vi kallar attraktiva områden såsom
            skärgårdar, förorter till våra städer och småhus med sjöutsikt.
            Blir inte resultatet då att de enda som kan bo kvar där är människor
            med s.k. feta plånböcker eller fallskärmspojkar.
          </note>
          <note n="8c539628">
            Denna utveckling kan vi moderater inte acceptera.
          </note>
          <note n="ea598d33">
            De äldre människornas strävan genom livet för att kunna njuta
            sin ålderdom i sina egna hus får inte spolieras av fastighetsskatten.
            De unga barnfamiljernas högsta önskan är att kunna få bo kvar
            i sin villa, om den så ligger i en Stockholmsförort. Ej heller
            denna önskan får spolieras av fastighetsskatten.
          </note>
          <note n="86692ea2">
            Vad vill då vi moderater? När frågan om fastighetsskatten först
            väcktes i skatteutskottet tog vi moderater avstånd från denna
            skatt med hänvisning till de utredningar som har presenterats
            under den borgerliga regeringsperioden, som visar att fastighetsskatten
            strider mot tanken på neutralitet mellan olika former av näringsverksamhet
            och investeringar. Det är en felaktig metod för beskattningen
            av ägda bostäder. På sikt bör därför fastighetsskatten slopas
            och för småhusen och bostadsrätterna ersättas med en schablonmässigt
            beräknad intäkt av kapital. Därmed återställs den symmetri som
            motiverar rätten till avdrag för ränteutgifter för lånat kapital
            i bostaden. En planmässig avveckling av fastighetsskatten bör
            också genomföras.
          </note>
          <note n="dabcb290">
            För att begränsa de nuvarande snedvridningarna av fastighetsbeskattningen
            bör man samtidigt reducera underlaget för beskattningen till det
            taxerade byggnadsvärdet, dvs. att beskattningen av markvärdet
            slopas. I reformen bör också ingå att förmögenhetsskatten slopas.
          </note>
          <note n="faacd2bf">
            Med tanke på det statsfinansiella läget är det inte möjligt att
            genomföra dessa ändringar med verkan redan från den 1 januari
            1996. Vi moderater föreslår därför tillfälliga åtgärder som går
            i samma riktning som den långsiktiga lösningen som här har skisserats.
          </note>
          <note n="9c6eda9d">
            En sådan åtgärd är att fastighetsskatten för bostäder sänks från
            1,7 till 1,5 % av taxeringsvärdet fr.o.m. den
          </note>
          <note n="2eb02e80">
            1 januari 1996. Samtidigt bör de orimliga regionala skillnaderna
            undanröjas eller lindras genom att markvärdet inte tas upp till
            beskattning fullt ut. I avvaktan på en sådan permanent lösning
            bör uttag av fastighetsskatt inte ske mer än på hälften av det
            markvärde som överstiger 100 000 kr.
          </note>
          <note n="6b862245">
            Vi moderater anser vidare att gränsen för skattepliktig förmögenhet
            bör höjas till åtminstone 1,2 miljoner kronor. Även sambeskattningen
            av förmögenheter bör slopas.
          </note>
          <note n="fc6c3af6">
            Det vore klädsamt om Centerpartiet och Socialdemokraterna kunde
            komma med en lösning för de värst drabbade människorna före sommaruppehållet.
          </note>
          <note n="fa64afcd">
            Vi moderater har givit er en vägbeskrivning.
          </note>
          <note n="b786c3c7">
            Jag yrkar bifall till reservation nr 3.
          </note>
          <note n="1aea25d2">
            Anf. 19 LENNART NILSSON (s) replik
          </note>
          <note n="d4167fd2">
            Fru talman! När jag lyssnade på Jan-Olof Franzén tyckte jag att
            det lät så bra. Det lät ungefär som ett gammalt hederligt folkhemstal
            av Per Albin, fast kanske i litet annorlunda tappning. Jag vill
            bara kommentera genom att säga att självfallet inte heller vi
            socialdemokrater vill driva bort folk från hus och hem.
          </note>
          <note n="3460f3e2">
            Man frågade om Centern och Socialdemokraterna skulle komma med
            förslag. Jag nämnde att det inom någon vecka, förmodar jag, kommer
            en utredning från
          </note>
          <note n="070033da">
            Finansdepartementet. Det har ingått i den uppgörelse som vi har
            träffat med Centern att vi skall försöka reda ut dessa problem.
            Jag har förhoppningen att vi skall kunna lösa frågan för de utsatta
            områden som vi här har berört och att förslag som vi kan behandla
            under året kommer före sommaren, så att fastighetsägarna inte
            skall behöva betala denna fastighetsskatt.
          </note>
          <note n="3c29ddad">
            Den skall ju betalas först nästa år.
          </note>
          <note n="1f1a9b1e">
            Anf. 20 JAN-OLOF FRANZÉN (m) replik
          </note>
          <note n="4bc79012">
            Fru talman! Jag är nöjd med Lennart Nilssons svar att det kommer
            att hända någonting före sommaruppehållet. Många människor är
            i svåra situationer. Jag tänker kanske allra närmast på de pensionärer
            som fortfarande finns kvar ute i de olika skärgårdarna i vårt
            stora land.
          </note>
          <note n="cef2270a">
            Anf. 21 LENA LARSSON (s)
          </note>
          <note n="3269162a">
            Fru talman! Som Lennart Nilsson tidigare har sagt tänker jag
            bara ägna mig åt den del i betänkandet som tar upp hyresgästinflytandet
            vid ombyggnad. Bakgrunden är den, att riksdagen våren 1994 beslutade
            om ändringar som trädde i kraft den 1 juli 1994, och som innebar
            att bostadssaneringslagen och därmed inflytanderegler som fanns
            i denna lag upphävdes.
          </note>
          <note n="e7b19b23">
            Dessutom har man i plan- och bygglagens regler tagit bort möjligheterna
            för hyresgästinflytande.
          </note>
          <note n="7f5aceb6">
            Indirekt har man givit ett skydd i hyreslagen mot icke önskade
            ombyggnadsåtgärder som vidtas utan att hyreskontraktet sägs upp.
            Om ombyggnadsåtgärderna är av en sådan omfattning att hyresgästen
            sägs upp saknas dock ett skydd för hyresgästen.
          </note>
          <note n="3c5c10ca">
            Regeringen har beslutat att tillsätta en särskild utredare som
            har till uppgift att se över hyreslagstiftningen. Huvuduppgiften
            var att lämna förslag till regler som innebär att hyresförhandlingssystemet
            och hyresgästinflytandet vid upprustning och ombyggnad får en
            lämplig utformning. Denna del av utredningsuppdraget har också
            redovisats för regeringen - den
          </note>
          <note n="5918ee1a">
            30 november 1995 - i ett delbetänkande som heter
          </note>
          <note n="3ac0eefe">
            Ändringar i hyresförhandlingslagen: hyresgästinflytande vid ombyggnad
            m.m. Vi förväntar oss en proposition den 18 september. Därmed
            skall vi kunna fatta beslut i höst om en ny lag som kan träda
            i kraft den 1 juli 1997.
          </note>
          <note n="53c81127">
            Vad är då orsaken till att vi föreslår dessa temporära förändringar?
            I och med att vi fattade beslut om det statliga ombyggnadsstödet
            i december 1994 har vi också medverkat till väldigt omfattande
            ombyggnadsåtgärder. Utskottet delar den oro som kommer till uttryck
            i propositionen om tillvägagångssättet för vissa av dessa ombyggnader.
          </note>
          <note n="ad4dabbe">
            Inga Berggren sade att det inte fanns några exempel på att den
            här bestämmelsen, att vi inte har ett hyresgästinflytande, verkligen
            var gravt utnyttjad.
          </note>
          <note n="2198a499">
            Inga Berggren kommer från samma landsända som jag. För inte mer
            än ett par veckor sedan kunde man läsa i tidningen att en fastighetsägare,
            Malmötorn, använde väldigt många olika påtryckningsmedel för att
            få ut hyresgästerna från sina fastigheter för att kunna göra omfattande
            renoveringar som inte var motiverade utifrån kapitalinvesteringen
            i fastigheterna.
          </note>
          <note n="fe115d4b">
            Visst tycker vi, lika väl som många andra som har framfört det
            i motioner, att samförståndslösningar är de bästa lösningarna
            mellan hyresgäst och hyresvärd.
          </note>
          <note n="1583f373">
            Men när vi ser de här avarterna är vi tvungna att försöka vidta
            åtgärder när det gäller hyresgästinflytandet.
          </note>
          <note n="f1fc1997">
            Den här temporära lösningen skall gälla fr.o.m.
          </note>
          <note n="f91d8aeb">
            ikraftträdandet, alltså de ombyggnader som påbörjas efter att
            bestämmelsen trätt i kraft.
          </note>
          <note n="f45cf3ad">
            Det har framförts mycket kritik mot propositionen.
          </note>
          <note n="338a8563">
            Man säger att den avviker från normala principer för förhållandet
            hyresgäst-hyresvärd och att det inte finns några möjligheter att
            pröva skäligheten i parternas ställningstagande. Utskottet har
            förståelse för dessa invändningar mot regeringsförslaget i de
            avseenden som framkommit i motionerna och har också beaktat dem
            när utskottet har berett det här ärendet.
          </note>
          <note n="1709d645">
            Vid genomförandet av regeringens förslag skall det därför tydligt
            framgå att avsikten inte är att försvåra den normala ombyggnadsverksamheten.
            Avsikten är att förhindra sådana ombyggnader som leder till onödigt
            omfattande åtgärder med uppsägning av hyreskontrakt och kraftiga
            hyreshöjningar som följd.
          </note>
          <note n="e8ae25d5">
            Därför föreslår utskottet ett förordande av en temporär regel
            om hyresgästinflytande som villkor för statligt räntestöd som
            ges inriktning mot just dessa fall.
          </note>
          <note n="1bdf62f7">
            Kravet på ett godkännande från hyresgästsidan gäller alltså endast
            de fall där uppsägningar av hyreskontrakt skett eller avses ske.
            Denna temporära regel skall tillämpas endast fram till dess att
            hyreslagen ändrats i motsvarande avseende, dock längst till utgången
            av juni 1997.
          </note>
          <note n="8c82fe48">
            Anf. 22 INGA BERGGREN (m)
          </note>
          <note n="0fe2271d">
            Fru talman! Vi moderater gillar inte heller suspekta metoder
            och avarter som dem som Lena Larsson talade om. Jag har en speciell
            känsla av att socialdemokraterna i utskottet egentligen helst
            hade velat avvakta regeringens förslag, som också Lena Larsson
            sade kommer ganska snart, och att de inte ville ha den här temporära
            åtgärden som i sig är mycket diskutabel.
          </note>
          <note n="4f8c975a">
            Jag tror inte att det är fler regleringar vi behöver.
          </note>
          <note n="6be720cf">
            Vi behöver helt enkelt ha ett hyressättningssystem som ger utrymme
            på ett naturligt sätt för att göra avsättningar för underhåll,
            reparationer och ombyggnader. På det sättet skulle vi få en successiv
            förnyelse av bostadsbeståndet precis som jag sade förut. Jag tror
            också att man då kan uppnå samförståndslösningar mellan hyresgäst
            och hyresvärd utan tvingande regler.
          </note>
          <note n="a0d96ec6">
            Anf. 23 LENA LARSSON (s)
          </note>
          <note n="b85dc996">
            Fru talman! Jag kan hålla med Inga Berggren om att det bästa
            hade varit att kunna avvakta utredningens resultat som kommer
            i höst i en proposition. Men hittills har det framkommit ganska
            många frapperande exempel på att man har utnyttjat de här möjligheterna
            att göra det vi kallar att lyxsanera fastigheter på hyresgästernas
            bekostnad. Det finns också exempel på detta insända till regeringen
            från Hyresgästernas Riksförbund. Dessa exempel kommer speciellt
            från Stockholm, men det finns också exempel från andra delar av
            landet som jag tidigare nämnde. Det är detta som har föranlett
            oss att ganska snabbt plocka fram regler som skall skydda hyresgästerna
            från ytterligare olägenheter.
          </note>
          <note n="820b83e4">
            Fastighetsägarna tycker i och för sig inte att det här är speciellt
            bra, men de är inte heller inriktade på att fastighetsägare skall
            göra dessa oskäliga ombyggnader. De accepterar alltså också den
            här regeln, som är temporär och som nu skall gälla fram till dess
            att lagen träder i kraft.
          </note>
          <note n="98a0e2d6">
            Överläggningen var härmed avslutad.
          </note>
          <note n="5ff073cb">
            (Beslut fattades efter 7 §.)
          </note>
          <note n="343d8e5f">
            6 § Nya regler för bostadsbidrag
          </note>
          <note n="c221ef51">
            Föredrogs
          </note>
          <note n="9fcf4a64">
            Bostadsutskottets betänkande 1995/96:BoU11
          </note>
          <note n="f9060b5c">
            Nya regler för bostadsbidrag (prop. 1995/96:186)
          </note>
          <note n="b6a13f4e">
            Anf. 24 STEN ANDERSSON (m)
          </note>
          <note n="bae0089e">
            Fru talman! Givetvis står Moderata samlingspartiet bakom samtliga
            reservationer där vi förekommer i betänkandet, men vi kommer för
            tids vinnande att yrka bifall och rösträkning endast till reservation
            nr 6.
          </note>
          <note n="7268cfe9">
            Det här betänkandet baseras på en proposition från den socialdemokratiska
            regeringen. Den innehåller många tankar, idéer och förslag som
            tidigare framförts av Moderata samlingspartiet. Av det skälet
            valde vi när propositionen blev offentlig att inte motionera emot
            den. Vi anser att det är positivt att regeringen har insett nödvändigheten
            av att spara, och det ganska kraftigt. Tyvärr har inte utskottets
            socialdemokrater nåtts av samma insikt; av vilka skäl vet jag
            tyvärr inte.
          </note>
          <note n="0d87a2e7">
            Fru talman! Det är helt klart att när man skall spara och minska
            på olika bidrag, antingen det är till många eller till få personer,
            är det aldrig populärt.
          </note>
          <note n="47a6b4d0">
            Man får kritik för agerandet. Det är alltid lättare att lova
            subventioner än att dra in desamma. Men vi anser ändå, mot bakgrund
            av Sveriges ekonomiska situation, att det är bättre att aktualisera
            det gamla talesättet om att hellre stämma i bäcken än i ån. Gör
            vi ingenting inom den närmaste tiden kommer de ekonomiska problem
            vi i dag upplever verkligen att aktualiseras, och det stora ekonomiska
            kaoset kommer att drabba Sverige och alla dess medborgare.
          </note>
          <note n="0b7cde5d">
            Fru talman! I den föregående debatten hörde vi en liten ordväxling
            om vem som var skuld till vad. Det är kanske litet onödigt att
            fortsätta med det. Vi vet vilken situation vi har, och att lägga
            skulden på den ena eller andra sidan gynnar absolut ingen.
          </note>
          <note n="e5d191d8">
            Jag vill ändå ta några sekunder i anspråk och tala om att det
            råskäll som ofta förekommer mot regeringen Bildt 1991-1994 inte
            är korrekt. Om man skulle ta sig samman och räkna ned summan av
            alla socialdemokratiska reservationer under åren 1991-1994 skulle
            vårt budgetunderskott inte vara bättre.
          </note>
          <note n="025f0a49">
            Carl Bildt får ofta skulden för att han försvarade den svenska
            kronan 1992. Det agerandet bidrog starkt till dagens situation.
            Det är lätt att i efterhand säga att det kanske inte var så klokt.
            Men jag vill betona, fru talman, att även socialdemokraterna stod
            bakom detta försvar. Att enbart lägga skulden på den borgerliga
            regeringen är inte korrekt.
          </note>
          <note n="e07c5fff">
            Fru talman! Vi moderater har ofta blivit kritiserade för att
            vi har en annan syn på bostadsbidragen och också har velat minska
            dem. Under senare år har vi noterat att de förslag som vi har
            presenterat i kammaren har aktualiserats av regeringen, ibland
            t.o.m. innan bläcket har hunnit torka. Därför tycker jag att man
            kanske borde vara litet försiktigare när man kritiserar oss. Ibland
            måste man t.o.m. ha känt till att regeringen skulle presentera
            förslag som i stort överensstämde med dem som Moderata samlingspartiet
            hade framfört.
          </note>
          <note n="523ff58c">
            I den här propositionen föreslår regeringen, men tyvärr inte
            de socialdemokratiska kollegerna i utskottet, att personer under
            29 år som inte har barn eller som inte studerar inte skall erhålla
            bostadsbidrag. Vi moderater stöder den tanken. Detta har vi sagt
            sedan lång tid tillbaka. Vi anser nämligen att bostadsbidragen
            i huvudsak skall gå till familjer med barn.
          </note>
          <note n="54d25b44">
            Tyvärr har socialdemokraterna i utskottet, antagligen under press
            av Centerpartiet, inte vågat följa sin egen regering i den här
            frågan utan har beslutat att ställa upp bakom en centermotion.
            För att finansiera det här vill man att de av regeringen föreslagna
            bidragsberättigade ytorna skall minskas. Då får man fram de 300
            miljoner som behövs.
          </note>
          <note n="90a5e958">
            Vi moderater köper den minskningen, eftersom vi anser att ytorna
            även med denna minskning är förhållandevis generösa. Framför allt
            är minskningen försvarbar i dagens ekonomiska situation. Men,
            fru talman, vi är konsekventa. Vi sparar dessa pengar, till skillnad
            från majoriteten i utskottet. I stället för en besparing på totalt
            2,3 miljarder per helår vill moderaterna spara 2,6 miljarder.
          </note>
          <note n="37a09434">
            I reservation nr 11 säger vi nej till att utvidga kretsen av
            bidragstagare. Jag är förvånad över att socialdemokraterna vågar
            ge sig in på detta som kan bli ett ekonomiskt gungfly. Har man
            från majoritetens sida verkligen klart för sig vilka konsekvenser
            detta kan få? Har man klart för sig vilka konstellationer man
            framöver kan bli tvingad att utdela bostadsbidrag till?
          </note>
          <note n="d8f2960e">
            Jag är inte helt säker på det. Det vore tacknämligt om socialdemokraternas
            representant i denna debatt kunde förklara hur man har resonerat
            i den här frågan.
          </note>
          <note n="e7dd7ad1">
            I dag måste vi tyvärr ibland spara och dra in på en del subventioner.
            Vi moderater anser icke att det är ekonomiskt försvarbart att
            i det läget utöka bidragskretsen.
          </note>
          <note n="10afba4f">
            Fru talman! I kds reservation nr 1 kritiserar och ifrågasätter
            man de nya föreslagna individuella inkomstgränserna för erhållande
            av bostadsbidrag. Jag kan erkänna att vi moderater håller med
            om en del av det som står i den reservationen. Vi är litet kritiska
            till skrivningen i majoritetstexten, men vi har ändå till sist
            beslutat oss för att ställa oss bakom den. Man talar om att detta
            skulle vara en subvention. Jag skulle vilja fråga socialdemokraternas
            talesman vilken form av bostadsbidrag som inte är en subvention.
            Jag vore tacksam om jag kunde få svar på den frågan.
          </note>
          <note n="2f86b70f">
            Anledningen till att vi ställer upp bakom majoritetens text i
            detta avsnitt är till liten del att vi måste spara pengar. Vi
            har inte dessa pengar. Men det viktigaste, fru talman, är att
            Moderata samlingspartiet inom en snar framtid kommer att presentera
            en helhetslösning avseende familjepolitiken. Den inkluderar grundavdrag
            för barn och vårdnadsbidrag. Det skall alltså bli ett generellt
            resonemang som gör att vi undviker den sociala ingenjörskonst
            som tyvärr alltför länge har fått regera i Sverige. Det är generande
            att människorna måste navigera mellan olika bidragssystem. Vi
            anser att det är bättre att ha generella lättfattliga regler som
            folk förstår. Därför har vi ställt oss bakom utskottsmajoriteten
            i den här delen. Men vi har alltså ett bättre förslag. Det kommer
            vi att presentera inom kort.
          </note>
          <note n="cbe89054">
            Anf. 25 ERLING BAGER (fp)
          </note>
          <note n="fa37d737">
            Fru talman! Vi behandlar nu nya regler för bostadsbidragen. Regeringen
            har i proposition 186 föreslagit nya regler för bostadsbidrag.
          </note>
          <note n="d241af4b">
            När vi nu i kammaren behandlar förslaget står det helt klart
            att det enbart är Folkpartiet som fullt ut står bakom propositionen.
            Socialdemokraterna, regeringspartiets företrädare, i bostadsutskottet
            vill gå längre än regeringen och föreslår ytterligare nedskärningar
            i bostadsbidragen med 300 miljoner som rör barnfamiljerna. Det
            säger Folkpartiet nej till. Vi har en gemensam reservation, nr
            9, med kds, vilken jag härmed yrkar bifall till.
          </note>
          <note n="7f9297f7">
            Utskottet gör inledningsvis ett viktigt konstaterande, nämligen
            att det individuella bostadsstödet, dvs.
          </note>
          <note n="6d768ce2">
            bostadsbidragen, får en ökad betydelse i en situation då de generella
            subventionerna minskar. Det tycker jag är ett viktigt konstaterande.
          </note>
          <note n="1063bd3e">
            Vi har under åren minskat bostadssubventionerna kraftigt i landet.
            Det gäller räntebidragen. Det gäller möjligheten att göra avdrag
            för bostadslån. Boendet har därigenom fått bära mer av sina egna
            kostnader.
          </note>
          <note n="3ddfd79f">
            När en sådan förändring och minskning av subventionerna sker
            är det naturligt att de hushåll som har det ekonomiskt sämst ställt
            kompenseras genom bostadsbidragssystemet. Härigenom fyller bostadsbidragen
            sin primära funktion för att man skall uppnå det bostadspolitiska
            målet, dvs. att resurssvaga hushåll skall få möjlighet att efterfråga
            goda och tillräckligt rymliga bostäder.
          </note>
          <note n="40fdd8f2">
            Fru talman! Bostadsbidragen har av de skäl jag här har beskrivit
            ökat kraftigt under de fyra fem senaste åren. Regeringens förslag
            till besparingar på bostadsbidragen som vi nu behandlar, innebär
            fullt ut att dessa skall minska med 2,3 miljarder kronor. Det
            är självfallet en tuff ekonomisk försämring för många, inte minst
            en stor grupp barnfamiljer. Det finns beräkningar som visar att
            enbart de förändringar som föreslås med de individuella inkomstgränserna
            kan ge minskningar på upp till 1 000 kr för en barnfamilj.
          </note>
          <note n="398ddc30">
            Att nu en majoritet av bostadsutskottet i detta betänkande därtill
            föreslår att ytterligare 300 miljoner skall sparas, utöver regeringens
            nedskärningar, på denna utsatta grupp barnfamiljer anser jag vara
            ansvarslöst.
          </note>
          <note n="6a6db6fe">
            Det är inte rimligt att barnfamiljer skall drabbas av ännu fler
            besparingar. Barnfamiljer är en grupp som redan har drabbats mycket
            hårt av stora ekonomiska försämringar. Förutom de generella besparingarna,
            som jag tidigare nämnde, som alla får vara med och betala har
            barnbidraget sänkts och flerbarnstilläggen försämrats. Därtill
            kommer regeringens förslag, med för en del barnfamiljer kraftigt
            minskade bostadsbidrag. Och som om inte detta vore nog, vill utskottsmajoriteten
            därutöver göra en nedskärning med 300
          </note>
          <note n="7012f395">
            miljoner för denna grupp.
          </note>
          <note n="f0b14451">
            Folkpartiet avvisar kraftfullt ytterligare besparingar på denna
            grupp och står således på regeringens sida på den punkten. Detta
            förslag slår direkt hårt mot exempelvis de barnfamiljer som tack
            vare bostadsbidraget har kunnat bo i villa eller radhus - något
            som tidigare bedömts vara värdefullt för barnfamiljer.
          </note>
          <note n="8e5683bb">
            Herr talman! Jag yrkar slutligen bifall till reservation nr 9.
          </note>
          <note n="53241497">
            Anf. 26 OWE HELLBERG (v)
          </note>
          <note n="34b775d5">
            Herr talman! Under 80-talet låg bostadsbidragens kostnadsnivå
            på ca 2,5 miljarder kronor år efter år.
          </note>
          <note n="f0e0a40c">
            Efter skattereformens genomförande ökade kostnaden till ca 5
            miljarder kronor, och antalet bidragsberättigade hushåll ökade
            i tusental. Detta var en medveten politik, eftersom låginkomsttagarna
            skulle kompenseras för ökade boendekostnader i samband med momsbreddningen
            och man fördelningspolitiskt skulle kompensera för höginkomsttagarnas
            skattelättnader.
          </note>
          <note n="e92e797d">
            Skattereformen skulle vara fördelningspolitiskt neutral, vilket
            nu ifrågasätts på många håll, men med litet olika utgångspunkter.
            LO, de båda pensionärsförbunden och Statistiska centralbyrån är
            starkt kritiska i de remissvar som inkommit på den utvärdering
            av skattereformen som gjorts och som blev klar i höstas.
          </note>
          <note n="55cad3b4">
            När det gäller boendet ifrågasätts effekterna av reformen av
            bl.a. SABO, Hyresgästernas riksförbund och Boverket. Gösta Blücher,
            Boverkets generaldirektör, säger i tidskriften Planera, Bygga,
            Bo: Skattereformen har medfört svåra omställningar på bostadsmarknaden,
            genom ökade boendekostnader för svagare inkomstgrupper. Detta
            har inte den kommitté som utvärderat skattereformen belyst.
          </note>
          <note n="ac150f20">
            Juridiska fakulteten vid Uppsala universitet säger att kommitténs
            utvärdering av skattereformens fördelningseffekter har mindre
            relevans i dag, eftersom man utgår från förhållanden som gällde
            1992. Sedan dess har stora förändringar skett i skatte- och transfereringssystemen,
            som ytterligare har påverkat fördelningspolitiken. Jag har stor
            förståelse för de låginkomsttagare som kallar skattereformen för
            den stora hyreshöjarreformen.
          </note>
          <note n="c0c3e9e3">
            Man kan också se vad som faktiskt skett under de senaste åren.
            Enligt Boverkets beräkningar har
          </note>
          <note n="4605fd04">
            245 000 hushåll av kostnadsskäl flyttat till en mindre eller
            billigare bostad. I februari var det ytterligare ca en halv miljon
            hushåll som trodde att de måste flytta till en billigare eller
            mindre bostad de närmaste åren.
          </note>
          <note n="dc32f29b">
            Det är en uppgift som skall ses som en indikation på att boendekostnaderna
            utgör ett bekymmer för många hushåll. Skillnaderna mellan hushållsgrupperna
            är också tydliga. Låginkomsttagare som bor i hyresrätt samt storstadsbor
            är överrepresenterade bland dem som kanske måste flytta.
          </note>
          <note n="7c89e74a">
            Det är med detta som bakgrund vi i dag skall förhålla oss till
            besparingarna i bostadsbidragen på 2,3
          </note>
          <note n="720be951">
            miljarder kronor. Det är också därför som Vänsterpartiet kräver
            att det görs en bred och djup utvärdering av skattereformen. Den
            bör också omfatta dem som tidigare miste sina bostadsbidrag, dvs.
            ensamhushåll över 29 år, för att få en helhetsbild av neutraliteten
            i fördelningspolitiken inräknat boendekostnaderna men också ge
            en bild av effekterna på det bostadssociala området.
          </note>
          <note n="5823e671">
            Detta är ju något som den kommitté som utvärderade skattereformen
            skulle ha ägnat sig åt, men så blev inte fallet. I stället kan
            man t.ex. i Boverkets remissvar till kommitténs utvärdering läsa
            att kommittén inskränkt sig till att analysera villamarknaden
            och då bara träffat på gruppen höginkomsttagare och att utredningen
            inte heller brytt sig om att analysera utvecklingen av bostadsbidragen,
            som skulle kompensera låginkomsttagarna för ökade boendekostnader.
            Hur mycket av de ökade boendekostnaderna från 5 till 9
          </note>
          <note n="f932a7ed">
            miljarder kronor som beror på effekterna av skattereformen är
            inte belyst. Det borde ha varit en självklarhet och en rättvisefråga
            att utreda det innan man började diskutera sänkta bostadsbidrag.
          </note>
          <note n="c6d91c9a">
            Efter denna inledning skulle jag egentligen yrka avslag på regeringens
            förslag om minskat stöd i form av bostadsbidrag, men eftersom
            Vänsterpartiet värnar om de statliga transfereringssystemen vill
            vi också medverka till att de fungerar på ett bra sätt och så
            rättvist som möjligt.
          </note>
          <note n="b4862458">
            Vänsterpartiet godkänner de regelförändringar som utskottet föreslår,
            med olika motiveringar. Det är också bra att utskottet förkastat
            regeringens förslag om att ta bort det särskilda bostadsbidraget
            för ungdomar, vilket Vänsterpartiet framförde i en motion.
          </note>
          <note n="2dcdeb4d">
            Bra är också att utskottet går emot regeringens nej när det gäller
            möjligheten att låta bostadsbidraget, om någon så önskar, gå till
            vanligtvis hyresvärden, för att undvika att man i en trängd ekonomisk
            situation utnyttjar bostadsbidraget för andra ändamål än att betala
            hyran.
          </note>
          <note n="f485d2d8">
            Det gäller också förslaget om att avvisa regeringens argument
            mot att utvidga gruppen bostadsbidragsberättigade till att omfatta
            personer som bor tillsammans oavsett samlevnadsform, och att de
            så långt som möjligt jämställs med samboende man och kvinna, enligt
            de regler som gäller i dag. Vänsterpartiet har länge verkat för
            att den diskriminering av t.ex.
          </note>
          <note n="419d3877">
            homosexuella när det gäller möjligheten att få bostadsbidrag
            skall tas bort. Nu händer det äntligen något i den frågan, och
            det tackar vi för.
          </note>
          <note n="fcb47ffc">
            Den största förändringen, som är en besparing om ca 1,1 miljarder
            kronor, handlar om att bidragstagaren får ett preliminärt bostadsbidrag,
            som i efterhand stäms av mot den deklarerade inkomsten. Det ger
            en större träffsäkerhet i systemet och är därför bra. Det är viktigt
            att bidragssystemet, så långt det är möjligt, stämmer överens
            med verkligheten, med de verkliga inkomsterna.
          </note>
          <note n="6e31b026">
            Förändringen av förmögenhetsprövningen är också rimlig. 15 %
            av nettoförmögenheten över 100 000
          </note>
          <note n="d173eb96">
            kr tas upp i beräkningsgrunden för bidraget. Likaså är regeln
            om att ta upp en del av förmögenhetstillväxten i egnahem och bostadsrätter
            rimlig, med tanke på neutraliteten mellan boendeformerna. Realisationsvinster
            av kapital blir också med som ett underlag för inkomstberäkningen
            för att få bostadsbidrag. Även detta är rimligt ur fördelningspolitisk
            synpunkt.
          </note>
          <note n="230918e9">
            När det gäller bostadsbidragen till egenföretagare har försäkringskassan
            ibland svårt att avgöra vad som är den bidragsgrundande inkomsten.
            Därför är förslaget om att mer likställa löntagare och näringsidkare
            när det gäller ansökan om bostadsbidrag bra. Att reglera den bidragsgrundande
            boendeytan är också rimligt, inte minst ur ett miljöperspektiv.
          </note>
          <note n="4e1d8b13">
            Det förslag som slår allra hårdast är uppdelningen av den bidragsgrundande
            inkomsten mellan hushållets båda vuxna. Det kommer att minska
            bidraget rejält för de hushåll där den ena parten är hemma utan
            inkomst och där den andre jobbar. Å andra sidan kan man hävda
            att ett hushåll där båda jobbar och inkomsten tillsammans inte
            är större än i hushållet där en jobbar och den andre är hemma
            har större utgifter i form av barnomsorgsavgifter, resekostnader
            m.m. Det finns också andra problem, t.ex. när den ene i familjen
            går från att jobba till att studera, för att kunna skaffa ett
            nytt jobb eller kompetenshöjning för att behålla sitt gamla jobb.
            Den familj där någon blir arbetslös och har ett dåligt skydd via
            arbetsmarknadsförsäkringen drabbas också, liksom låginkomsttagare
            i olika situationer.
          </note>
          <note n="ae7b91ba">
            Det stora problemet med förslagen till besparingar är hur den
            sammantagna effekten av dem slår. Det saknas fullvärdiga beskrivningar
            från regeringen, inte minst ur det enskilda hushållets perspektiv.
            Inte heller i utskottet har dessa frågor belysts. Utskottet har
            inte kunnat få en bra beskrivning av det faktiska skeendet.
          </note>
          <note n="88d9f978">
            Detta är en brist. Det här är ett dålig sätt att lägga fram förslag
            på.
          </note>
          <note n="bf2620c1">
            Inte heller finns det någon bra beskrivning av de eventuella
            övervältningseffekter som besparingen ger för kommunerna. Enligt
            Kommunförbundet uppskattas övervältningskostnaden till ca 600
            miljoner kronor. Det är ett besked som inte underlättar för kommunerna
            i fråga om kravet att inte säga upp folk under
          </note>
          <note n="281baf71">
            1997-98. Medel för drift av verksamheter måste användas till
            ökade socialbidrag.
          </note>
          <note n="86108d82">
            Vänsterpartiet är oroat över effekterna av besparingarna på bostadsbidragen.
            Därför har vi i vårt förslag lagt tillbaka 600 miljoner kronor
            i systemet. Hur dessa medel skall användas på bästa sätt återkommer
            vi till i höstbudgeten.
          </note>
          <note n="d26f8ec9">
            Den bredare utvärdering av skattereformen som vi kräver skulle,
            tror vi, visa att reformens fördelningspolitiska profil är till
            nackdel för dem som är beroende av bostadsbidrag. Det kommer att
            krävas förstärkningar av systemet på olika sätt.
          </note>
          <note n="7122ead5">
            Vänsterpartiet kommer i sin alternativa budget att försöka återställa
            balansen mellan låg- och höginkomsttagare. Höjt grundavdrag för
            låginkomsttagare och skärpt inkomstskatt för höginkomsttagare
            är några av förslagen. Detta stärker låginkomsttagarnas ekonomiska
            situation och gör förhoppningsvis bidragsberoendet mindre.
          </note>
          <note n="b469cc6f">
            Med detta, herr talman, yrkar jag bifall till reservationerna
            2, 5, 12 och 13.
          </note>
          <note n="621b10c6">
            Anf. 27 PER LAGER (mp)
          </note>
          <note n="0f9e5be8">
            Herr talman! Jag tror inte att Socialdemokraterna eller regeringen
            är ute efter att slå på dem som redan ligger, eller att ta från
            dem som ingenting har. Ändå tycks effekten av den intensiva sparivern
            i många fall bli just sådan.
          </note>
          <note n="55df44bc">
            Jag vill inte påstå att jag, eller Miljöpartiet, har funnit den
            enda vägen för att på en gång spara och visa solidaritet med dem
            som har det svårast i samhället. Vi försöker, men det är svårt
            att alltid landa rätt i snårskogen av alla av varandra avhängiga
            ekonomiska beslut. Detta är inget försvar för dåliga beslut, men
            det är en insikt om att det som är bra för en utsatt grupp kan
            innebära något dåligt för en annan. Det som är bra i ett sammanhang
            kan vara dåligt i ett annat.
          </note>
          <note n="e9e1243c">
            Allt nytt är inte heller populistiska krumsprång. Det kan faktiskt
            också vara fråga om tecken på klok flexibilitet.
          </note>
          <note n="a1f759bb">
            Miljöpartiets fyra solidariteter handlar om naturen, framtiden,
            de utsatta i vårt land och de utsatta i världen. Betänkandet BoU11
            behandlar förslag om nya regler för bostadsbidrag. Den totala
            besparingen är beräknad till 2 300 miljoner kronor på ett helår.
            Det innebär flera mer eller mindre smärtsamma beslut.
          </note>
          <note n="2c08d84c">
            Men visst är det förnuftigt att bostadsbidraget är preliminärt
            så länge det betalas ut efter uppskattad årsinkomst, och att det
            i efterhand fastställs på grundval av skattemyndighetens inkomstuppgifter.
            Visserligen kan detta leda till att man får betala tillbaka eller
            till att man får kompletterande bidrag, men det finns en rättviseaspekt
            och en moral i detta som väger upp eventuellt utökad byråkrati
            och eftersläpning. Bara med den här åtgärden är det tänkt att
            vi skall spara 1,1
          </note>
          <note n="34b85781">
            miljarder kronor. Det ser bra ut, och det ställer vi upp på.
          </note>
          <note n="a2006805">
            De individuella inkomstgränserna är en mer komplicerad fråga.
            I dag reduceras bostadsbidragen med 20 % av den del av hushållets
            samlade inkomst som överstiger 117 000 kr. Propositionen föreslår,
            liksom majoriteten i utskottet, att reduktionen i stället skall
            ske utifrån individuella belopp - 58 500 kr för varje make eller
            sambo. Detta har i praktiken betydelse i de hushåll där den ena
            maken tjänar mindre än
          </note>
          <note n="a27cad16">
            58 500 kr per år. Dessa får ett mindre bidrag än de får med nuvarande
            regler.
          </note>
          <note n="cb76c613">
            Majoriteten hävdar att arbetslinjen är mycket viktig. Man anser
            inte att ett hushåll där en förälder väljer att vara hemma på
            heltid, eller att minska sin arbetstid, skall subventioneras.
          </note>
          <note n="4d132687">
            Här uppstår en konflikt. Dagens arbetsmarknad är inte generös
            på det sättet att människor i allmänhet kan välja om de vill arbeta
            eller inte. Den s.k. arbetslinjen hjälper inte. Dessutom lever
            många hushåll på yttersta marginalen och har små möjligheter att
            över huvud taget få ekonomin att gå ihop.
          </note>
          <note n="f5f4a5ba">
            Sammantaget ser förändringen ut att drabba dem som redan har
            det svårt, och som inte har valmöjligheter. Arbetsmarknaden erbjuder
            inte fler jobb bara för att det blir svårare för människor att
            vara hemma.
          </note>
          <note n="747a5ed8">
            Detta är också, och det kanske är den viktigaste aspekten, en
            fråga om hur vi värderar barnen i samhället och om hur vi ser
            på deras möjligheter att få vara tillsammans med sina föräldrar.
            Om vi tror att detta är viktigt för barnen, borde vi ser mer positivt
            på de föräldrar som prioriterar att vara hemma. Med tanke på bristen
            på arbetstillfällen och på den sänkta arbetstid som i framtiden
            med all säkerhet kommer att genomföras, ser jag det i det här
            läget som viktigare att inte ändra inkomstgränsen. För övrigt
            borde alla beslut som berör barnen i samhället bygga på barnkonsekvensbeskrivningar.
          </note>
          <note n="fd95c86b">
            Herr talman! Förslaget om att förmögenhetsuppbyggnaden i egna
            hem och bostadsrätter skall betraktas vid beräkningen av bostadsbidraget
            kan teoretiskt sett i och för sig vara riktigt. Men det måste
            vara svårt att göra sådana beräkningar, och resultatet av dem
            kommer att variera beroende på vilka förutsättningar som sätts
            upp. Till detta kommer att variationerna över landet är mycket
            stora. I dag är det inte sällsynt att ett nyproducerat hus som
            säljs efter ett par år visar sig ha ett värde som kraftigt understiger
            produktionskostnaden. Då är det knappast fråga om en förmögenhetsuppbyggnad.
            Dessutom ligger det enligt Miljöpartiet något positivt i ett sparande
            knutet till boendet.
          </note>
          <note n="82fd38c3">
            Herr talman! Många ungdomar har en mycket besvärlig ekonomisk
            situation. Inte minst gäller detta de som inte studerar. De är
            ofta drabbade av arbetslöshet och har svårigheter att etablera
            sig på bostadsmarknaden. Att neka dem bostadsbidrag får ofta direkta
            sociala konsekvenser i form av socialbidragsberoende och mindre
            lyckad lösningar. Det blir en dålig start på det egna livet.
          </note>
          <note n="848e1522">
            Miljöpartiets motion yrkade avslag på propositionen i detta avseende.
            Majoriteten har också gått på den linjen. Vi menar att det, om
            inskränkningar när det gäller ungdomars bostadsbidrag måste ske,
            är lindrigast att sänka den övre åldersgränsen, förslagsvis till
            26 år. Genom sänkningen av ytgränserna finansieras stödet till
            ungdomarna. Det tycker vi är en acceptabel lösning under rådande
            förhållanden.
          </note>
          <note n="17ea2478">
            Barn behöver sina föräldrar. Därför bör samhällets stöd utformas
            på ett sådant sätt att det inte försvårar kontakten mellan barn
            och föräldrar vid en skilsmässa. Rätten till bostadsbidrag för
            umgängesrättsbarn är ett viktig inslag i sådana strävanden. De
            i betänkandet förordade gränserna, med en minsta bostad på två
            rum och kök eller kokvrå och en minsta yta på 40 kvadratmeter
            som villkor för bostadsbidrag, verkar i rakt motsatt riktning.
            Det bör givetvis vara förälderns ekonomi, inte bostadens storlek,
            som även fortsättningsvis är avgörande för om bidrag skall utgå.
            Barnen behöver i först hand föräldern - inte kvadratmeterna.
          </note>
          <note n="12c616df">
            När det gäller de andra bostadsvarianterna diskuteras inte ens
            minimigränser, så varför görs det just i fråga om umgängesföräldrar?
            Dessutom är besparingen mycket liten. Detaljstyrningen och regleringen
            av kontakten mellan föräldrar och barn överskuggar eventuella
            ekonomiska vinster. I de här fallen är kontakterna i sig själva
            ofta också mycket ömtåliga.
          </note>
          <note n="8d3536d8">
            I övrigt stöder Miljöpartiet utskottets förslag om direktutbetalningar
            av bostadsbidragen. Vi stöder också förslaget om utvidgningen
            av kretsen av bidragsberättigade - det handlar bl.a om de homosexuellas
            möjligheter till likställighet i detta avseende. Vi stöder vidare
            utskottet i fråga om folkbokföringskravet och om det behov av
            analyser av förslagen som kds och Vänstern har reserverat sig
            för. Det tycker vi är en rimlig reservation. Vi stöder den.
          </note>
          <note n="4590c7a4">
            Herr talman! Inledningsvis nämnde jag något om den konfliktsituation
            som man kan hamna i när man både vill spara och stödja på en gång.
            Det är enligt min mening dags att göra några större omprioriteringar
            mellan samhällets sektorer. Då menar jag satsningar på de mjuka
            sektorerna - på framtiden som är barnen, på miljön som är en livsförutsättning,
            på dem som är mest utsatta både här hemma och ute i världen, på
            dem som betalat priset för den värld som vi har skapat. Resurserna
            till detta skall vi hämta från de s.k.
          </note>
          <note n="72fad20c">
            hårda sektorerna, från dem som genererar ännu mer miljöskador
            och ännu mer av livsfientlig framfart.
          </note>
          <note n="70cb8601">
            Herr talman! Med dessa ord yrkar jag bifall till reservation
            3, under mom. 6, och reservation 10, under mom. 13. Under förutsättning
            av bifall till dessa reservationer yrkar jag bifall även till
            reservation 16.
          </note>
          <note n="266ccf89">
            Anf. 28 ULF BJÖRKLUND (kds)
          </note>
          <note n="e86e6197">
            Herr talman! Bostadsbidragen har vuxit fram genom en hel rad
            reformer sedan början av 1930-talet.
          </note>
          <note n="a8824297">
            En stor del av bostäderna i tätorterna var då så usla att de
            inte gick att försvara från hygieniska utgångspunkter. Särskilt
            för barnfamiljerna var bostädernas tekniska standard ett ganska
            allvarligt problem.
          </note>
          <note n="eb482937">
            År 1935 beslutade riksdagen om särskilda stödåtgärder för att
            bereda mindre bemedlade barnrika familjer i städer och tätorter
            billiga hyresbostäder.
          </note>
          <note n="771c3306">
            Familjebidragen som innebar en hyresreducering utgick till familjer
            med minst tre barn. Bostaden skulle bestå av minst två rum och
            kök och vara fullvärdigt utrustad.
          </note>
          <note n="f6c07b54">
            Som 40-talist växte jag själv upp i ett sådant s.k.
          </note>
          <note n="8f61c528">
            barnrikehusområde i Lars Stjernkvists Norrköping.
          </note>
          <note n="fdab4ec0">
            År 1938 vidgades möjligheten till familjebidrag och bostadsanskaffningslån
            till egna hem, och det gällde även familjer på landsbygden.
          </note>
          <note n="7e8b1d37">
            Familjestödet, för det var ett familjestöd, utvecklades sedan
            under åren, och 1986 antogs målsättningen att hushåll med bostadsbidrag
            skall kunna efterfråga en bostad där varje barn har ett eget rum.
            Den målsättningen ligger fortfarande fast, och syftet är således
            att ge ekonomiskt svaga hushåll möjligheter att hålla sig med
            goda och tillräckligt rymliga bostäder.
          </note>
          <note n="3343a4e7">
            I dagens proposition uttrycker regeringen också tydligt och klart
            att de värderingar som styrt utformningen av bostadsbidragen under
            åren ligger fast.
          </note>
          <note n="f5c7e1c2">
            Detta skall tydligen även vara möjligt trots att den besparing
            som föreslås handlar om 2,3 miljarder kronor. Av den totala kostnaden
            för bostadsbidragen på 9
          </note>
          <note n="b5be1a6e">
            miljarder kronor har vi därmed det senaste året besluta om besparingar
            på 3 miljarder kronor, en tredjedel av totalsumman.
          </note>
          <note n="fc66b4ec">
            Kristdemokraterna är överens med regeringen om behovet av sanering
            av statens finanser. Vi ställer oss således bakom propositionens
            huvudförslag om ett nytt system för inkomstprövning.
          </note>
          <note n="107a83c0">
            När det gäller det befintliga systemet för beviljande av bostadsbidrag
            visar Riksrevisionsverket i undersökningar att systemet inbjuder
            till missbruk i relativt stor skala. Det måste naturligtvis stävjas.
            Bara här finns det hela 1,1 miljarder kronor att hämta hem.
          </note>
          <note n="368cd409">
            Som lagstiftare måste vi naturligtvis skapa lagar som är entydiga
            och klara och som inbjuder till ärlighet.
          </note>
          <note n="ad46a312">
            Herr talman! I propositionen finns det ytterligare ett antal
            bra inslag som vi helhjärtat kan stödja. Men jag skall fortsättningsvis
            ta upp några avsnitt där vi totalt kolliderar i våra olika uppfattningar.
            Trots propositionens inledande vackra ord om särskild omsorg om
            de ekonomiskt svaga hushållen och barnfamiljerna m.m., är det
            just på dessa punkter som regeringen brister avsevärt.
          </note>
          <note n="2f5c7fb7">
            Först skall jag ta upp förslaget om individuella inkomstgränser.
            Låt mig då först konstatera att Kristdemokraterna är ensamma i
            riksdagen om sin syn på familjen som en enhet och en helhet. I
            dag utgår fullt bostadsbidrag om en familj med barn har 117 000
            kr i årsinkomst. Om propositionen får stöd här i dag betyder det
            att de två föräldrarna för att få fullt bostadsbidrag i stället
            måste tjäna 58 500 kr vardera. Förslaget slår hårt mot de hushåll
            där en av personerna ligger över den individuella gränsen, men
            där båda tillsammans inte ligger över gränsen enligt det gamla
            systemet. Många låginkomsttagare kan drabbas med regeringens förslag.
          </note>
          <note n="0e1d621d">
            Det finns exempel på t.ex. svuxa-studerande som gjort precis
            som regeringen har uppmanat dem, nämligen att börja studera, och
            plötsligt drabbats av att barnstödsdelen, barntillägget, drogs
            bort. Nu handlar det åter om bostadsbidragsstödet, vilket också
            drabbar den här gruppen.
          </note>
          <note n="a2ae2284">
            Mängder av familjer med inkomster som är ojämnt fördelade mellan
            makarna kommer att drabbas. Ända upp till 12 000 kr per år drabbar
            i vissa fall de svagaste familjerna.
          </note>
          <note n="9a7860b0">
            Vi går emot förslaget främst av familjepolitiska skäl. Möjligheten
            att vara hemma under barnens första år ser vi som något värdefullt
            och centralt.
          </note>
          <note n="cf9fee7b">
            Ibland har kravet på sextimmarsdag motiverats med möjligheten
            att få mer tid till sina barn. För dessa förespråkare borde det
            inte vara svårt att hålla med om att föräldrarnas tid med de egna
            barnen är något grundläggande viktigt.
          </note>
          <note n="3da36097">
            Tack vare bostadsbidragen ges i dag många föräldrar möjlighet
            att minska sin arbetstid och vara hemma mer medan barnen är små.
            En stor del av dessa föräldrar kommer med de föreslagna reglerna
            att mot sin vilja tvingas ut i förvärvsarbete, dvs. om det finns
            jobb. Risken är ju påtaglig att det i stället för besparingar
            kommer att handla om fördyringar på grund av arbetslöshetskassa,
            daghemsplatser, m.m.
          </note>
          <note n="32a36266">
            Larmrapporterna om hur illa barn mår har den senaste tiden duggat
            tätt. I en tid där barnens sociala situation och deras välbefinnande
            ofta sätts i fråga är detta naturligtvis en helt felriktad åtgärd.
          </note>
          <note n="57fab1ce">
            Regeringen påvisar mycket tydligt en helt annan ideologisk syn.
            Arbetslinjen måste till varje pris stärkas, säger man, och därmed
            också målet om minskad förekomst av "icke-dagisbarn". Därför säger
            vi: Valet av hur ett hushåll intjänar och använder sina pengar
            måste vara individernas eget, inte statens. Hushållens sammanlada
            inkomst måste även i fortsättningen vara grunden för bostadsbidrag.
            Så säger LO, TCO och
          </note>
          <note n="7dcdb2b1">
            Riksförsäkringsverket i sina remissvar under utredningsarbetet.
            Detta tycks kds vara ensamt om i riksdagen.
          </note>
          <note n="5ecb8303">
            De svenska socialdemokraterna borde lära sig av den engelske
            labourledaren Tony Blair. Han tar varje tillfälle att understryka
            familjens betydelse. Han säger: Familjen är basen för varje anständigt
            samhälle.
          </note>
          <note n="bccf0d62">
            Vi borde på varje politiskt område undersöka effekterna för familjen,
            för att ta reda på hur den kan stärkas och hållas samman.
          </note>
          <note n="66fcb2ec">
            När får vi höra något sådant från Göran Persson eller från Lars
            Stjernkvist? Vad som krävs är att Socialdemokraterna vågar bryta
            med gamla invanda föreställningar. Staten vet inte bäst hur den
            enskilda familjen skall ordna sin vardag. Familjerna är faktiskt
            myndiga. Vi har fått nog av allt vackert tal om stöd till de svaga
            och värst utsatta grupperna. Vi har fått nog av allt vackert tal
            om vuxenutbildning och kompetensutveckling samtidigt som man drar
            in barntillägg och liknande stöd. Vi har fått nog av besparingar
            som drabbar de mest utsatta grupperna - familjer, ensamstående
            med barn och studerande med barn.
          </note>
          <note n="f16ed9fa">
            Man måste också visa vad man menar. Det räcker inte med vackert
            tal.
          </note>
          <note n="6a8c66ec">
            Var finns de seriösa konsekvensanalyserna? Hur slår egentligen
            alla de samlade indragningarna och kostnadshöjningarna? Det gäller
            vårdnadsbidraget som försvann, sänkta barnbidrag, borttaget flerbarnstillägg,
            borttaget barntillägg vid svuxa-studier, sänkt ersättningsnivå
            i föräldraförsäkringen och sjukförsäkringen, sänkt a-kasseersättning,
            höjda egenavgifter, höjda dagistaxor, fastighetsskattehöjningen,
            fastighetstaxeringen som är rullande och nu försämrade bostadsbidragsvillkor.
            Det borde vara uppenbart för oss alla att det är hushållens samlade
            inkomster och utgifter som avgör och ingenting annat hur man klarar
            sin ekonomi.
          </note>
          <note n="fa8fa10e">
            Det är uppseendeväckande att Centerpartiet och
          </note>
          <note n="a95b5e30">
            Moderaterna helhjärtat ställer sig bakom Socialdemokraternas
            linje och att de inte längre ställer upp och stöder familjerna.
          </note>
          <note n="cd5d4e61">
            Herr talman! I frågan om begränsning av den bidragsgrundande
            bostadsytan är det märkligt nog bara
          </note>
          <note n="3b13b9b0">
            Kristdemokraterna och Folkpartiet som står kvar vid regeringens
            och propositionens förslag. Även här sviker Centerpartiet och
            Moderaterna barnfamiljer med behov av något större bostadsyta,
            genom att ytterligare skära ned den bidragsgrundande bostadsytan
            med 10 kvadratmeter för varje hushållsgrupp.
          </note>
          <note n="9f29e92d">
            Till sist angående vidgad bostadsbidragsgrundande inkomst för
            egenföretagare: Vi har självklart ingenting emot att åstadkomma
            likställighet i inkomstbegreppet mellan löntagare och egenföretagare,
            men eftersom både den utredning som föregick denna proposition
            och regeringen föreslår en översyn av inkomstbegreppet för näringsidkare,
            menar vi att frågan om ett vidgat begrepp för bostadsbidragsgrundande
            inkomst för egenföretagare bör prövas i det sammanhanget, innan
            riksdagen fattar beslut i frågan.
          </note>
          <note n="a209130c">
            Vi påpekar också riskerna med de stora övervältringsproblem som
            kan drabba kommunerna genom de socialbidrag som de kommer att
            tvingas betala ut när bostadsbidraget sänks.
          </note>
          <note n="32654f91">
            Herr talman! Med detta vill jag yrka bifall till reservationerna
            nr 1, 4, 7, 9, 11 och 12.
          </note>
          <note n="3c5da337">
            Anf. 29 STEN ANDERSSON (m) replik
          </note>
          <note n="9e6e0286">
            Herr talman! Jag instämmer i synpunkten från kds att socialdemokraterna
            har varit litet väl storordiga när de talat om att det bara är
            de som känner för de små i samhället. Jag vill inte söka sak med
            Ulf
          </note>
          <note n="eb4f4dfc">
            Björklund, men han var något storvulen när han sade att kds är
            det enda parti som står för familjen. Givetvis har han rätt att
            säga så, men det innebär inte att han har rätt. Jag tycker faktiskt
            inte att han har det.
          </note>
          <note n="0b62fc41">
            Jag talade i mitt anförande om att vi moderater har en annan
            syn på bidragen och vill se till helheten. Jag sade också att
            vi till kammaren kommer att lägga fram förslag om grundavdrag
            för barn och om vårdnadsbidrag. Vi vill ha en generell politik,
            så att människorna slipper att navigera bland "socialkonstens"
          </note>
          <note n="b139a3a3">
            alla kobbar och skär.
          </note>
          <note n="22ffa769">
            Till sist, herr talman, vill jag beträffande ytorna säga att
            jag faktiskt tycker att de ytor som utskottsmajoriteten har kommit
            fram till avseende bostäder är generösa, framför allt jämfört
            med vad som gäller i den omvärld som vi nu skall konkurrera med.
            Det är faktiskt så, vilket man från kds borde veta, att de som
            i dag inte har bostadsbidrag därför att de ligger något ovanför
            gränsen för detta faktiskt får finna sig i att bo på mindre bostadsyta
            än de som erhåller bostadsbidrag.
          </note>
          <note n="3bc55b43">
            Anf. 30 ULF BJÖRKLUND (kds) replik
          </note>
          <note n="3fed688d">
            Herr talman! Verkligheten är ändå den, Sten Andersson, att moderaterna
            här har stött socialdemokraternas förslag om individuella inkomstgränser,
            som faktiskt i första hand drabbar större barnfamiljer men i viss
            mån även mindre barnfamiljer som nyligen har byggt sig ett hus
            med relativt stor yta. Det är inget tvivel om att de kommer att
            drabbas av denna individuella beräkning. Massmedierna har i dagarna
            visat på otaliga exempel där detta kommer att bli fallet.
          </note>
          <note n="5e310eea">
            När det gäller ytorna innebär minskningen med ytterligare 10
            kvadratmeter i varje kategori en förstärkning av denna effekt.
            Detta har moderaterna stött, och det förvånar mig att man i det
            här fallet har gått ifrån sin gamla linje att stödja familjen.
          </note>
          <note n="b053fceb">
            Anf. 31 STEN ANDERSSON (m) replik
          </note>
          <note n="9af3a010">
            Herr talman! Jag tror att kds representant fattar vad jag har
            sagt, men det passar naturligtvis inte att erkänna detta i en
            debatt. Jag har talat om att vi moderater arbetar för en annan
            syn på familjepolitiken. Jag vill återigen säga att vi kommer
            att lägga fram nya förslag om grundavdrag för varje barn och vårdnadsbidrag.
            Detta borde man från kds notera i stället för att försöka plocka
            litet väl billiga poäng.
          </note>
          <note n="f7244fff">
            Jag anser fortfarande att ytorna är generösa. Det är framför
            allt i dagens ekonomiska läge försvarbart att den familj som har
            ett barn får bidrag för upp till maximalt 80 kvadratmeter. Det
            kan jag försvara, och jag känner inte att detta skulle plåga barnfamiljer
            eller de familjer som lever under små omständigheter. Om kds vill
            knipa poäng i detta sammanhang så à la bonne heure - det bjuder
            jag på.
          </note>
          <note n="32008b5c">
            Anf. 32 ULF BJÖRKLUND (kds) replik
          </note>
          <note n="cc650b10">
            Herr talman! Det måste ändå vara så att moderaterna vill spara
            pengar när de här vill dra in 300 miljoner kronor genom att utöver
            regeringens tidigare förslag skära ned ytorna med 10 kvadratmeter
            per boendekategori. Jag misstänker att om man vill utforma ett
            paket för att stödja barnfamiljerna framöver och om det däri skall
            ligga med ett vårdnadsbidrag -
          </note>
          <note n="b248eae3">
            vilket vi naturligtvis kommer att stödja - kommer det att kosta
            betydligt mer än 300 miljoner kronor. Det innebär att moderaterna
            framöver för en gångs skull kanske vill ställa sig bakom en utgiftsökning.
          </note>
          <note n="0b188f19">
            Det som förvånar mig är att de inte ser hur de samlade effekterna
            av alla typer av besparingar som har gjorts under senare år drabbar
            ensamstående med barn, större familjer osv. Det allvarliga är
            att man inte har helhetssynen. Det är det som vi kritiserar regeringen
            för, och moderaterna tycks nu ha hamnat i samma fälla.
          </note>
          <note n="e12c6842">
            Anf. 33 LARS STJERNKVIST (s)
          </note>
          <note n="19793e11">
            Herr talman! Jag vill först yrka bifall till utskottets förslag,
            så att jag inte glömmer bort det.
          </note>
          <note n="b8206e3b">
            Det är i en sådan här debatt naturligt att var och en känner
            ett behov av att lägga tyngdpunkten vid de delar i förslaget där
            man har egna åsikter och alltså inte är överens med de övriga.
            Jag tycker ändock att det finns skäl att erinra om att den bild
            som hittills framkommit i den här debatten kanske inte är riktigt
            rättvis. I det betänkande som vi nu behandlar är nästan alla partier
            överens om nästan allt.
          </note>
          <note n="ef443260">
            På den viktigaste punkten är vi i det närmaste överens, nämligen
            att vi tyvärr måste spara på bostadsbidragen. Under 90-talet har
            kostnaderna för bostadsbidragen ökat från knappt 3 miljarder till
            en beräknad kostnad för detta år om 9 miljarder. Det har varit
            en medveten ambitionshöjning. Hyran har stigit kraftigt, och det
            är självklart att vi måste följa efter med bostadsbidrag för att
            skydda dem som är allra mest utsatta.
          </note>
          <note n="dc48b669">
            Bekymret är dock att vi i år har budgeterat bara ungefär 7 miljarder.
            Vi är i utskottet överens om att vi måste rätta mun efter matsäcken,
            precis som alla andra inklusive vi politiker i alla sammanhang
            borde göra. Vi måste se till att kostnaderna för bostadsbidrag
            håller sig inom den ram som riksdagen har gett oss, inom de 7
            miljarderna. Vi har därför tagit på oss ett sparbeting om 2,3
            miljarder kronor. Om detta är de flesta nästan helt överens.
          </note>
          <note n="9d5e9835">
            Moderaterna säger förstås att de vill spara litet mer, men Sten
            Andersson säger ändå att det egentligen är fråga om deras egna
            förslag, som regeringen har stulit innan bläcket ens hann torka.
            Jag tycker att det inte är riktigt sant. Så länge som jag har
            varit politiskt aktiv har moderaterna alltid velat spara mycket
            mer än alla andra, oberoende av konjunktur och annat. Att det
            är era förslag är alltså kanske att ta i. I det här läget sammanfaller
            dock våra åsikter i viss utsträckning.
          </note>
          <note n="e277d020">
            Vänsterpartisterna säger, vilket inte heller är helt unikt i
            politiska sammanhang, att de förstår att man måste spara men att
            man inte vill spara fullt så mycket som regeringen sparar. Också
            Per Lager ställer sig i stort sett bakom dessa besparingar, även
            om han i sitt inlägg argumenterade mot en del av det som
          </note>
          <note n="71addfd4">
            Miljöpartiet har ställt upp på. Men det finns ändå en ganska
            stor enighet.
          </note>
          <note n="351a3042">
            Det slog mig för övrigt när jag lyssnade på Erling
          </note>
          <note n="dc2e4471">
            Bager att denne stod för en hyllning till regeringen som jag
            inte har hört ens från den rödaste socialdemokrat. Det var nästan
            så att jag väntade mig att han på slutet skulle avslöja att han
            hade konverterat till socialdemokratin, men fullt så långt gick
            han inte. Det var ändå ett riktigt hyllningstal.
          </note>
          <note n="823f5c90">
            Alla är överens om att vi måste spara, att vi måste se till att
            hålla oss inom den ram som vi har fått. Vi är i utskottet också
            överens om att vi skall övergå till ett nytt system för inkomstprövning.
            Det är självklart att vi som politiker, när vi skall spara pengar
            i de här systemen, ställer oss frågan: Är det möjligtvis så att
            det finns några pengar som betalas ut men som inte överensstämmer
            med målet för bidragen? Det behöver nödvändigtvis inte bero på
            att människor fuskar, utan det kan bero på att reglerna är oklara,
            att det finns administrativa rutiner som inte är alldeles lättolkade
            och som gör att man betalar ut mer pengar än vad man egentligen
            från början hade tänkt sig när stöden utformades.
          </note>
          <note n="cbbb2b41">
            Det förslag som flera har varit inne på, nämligen en ny inkomstprövning,
            innebär att man först betalar ut ett preliminärt bidrag och sedan
            när deklarationen är klar fastställer det slutliga bidraget. Det
            gör att man i vissa fall antingen kan få litet mera pengar än
            det preliminära eller får betala om inkomsterna har stigit.
          </note>
          <note n="c67458b8">
            Det här systemet gör att vi sparar drygt 1 miljard kronor. Alla
            är överens om att den här övergången är bra.
          </note>
          <note n="f17c2388">
            Bekymret är att när vi gjort denna inte så smärtsamma förändring,
            även om dessa 1,1 miljarder kommer att märkas i en mängd plånböcker
            som inte är så välfyllda, räcker det ändå inte. Det fattas fortfarande
            drygt 1 miljard kronor, som vi på något sätt måste spara ihop.
          </note>
          <note n="5e8df0b4">
            När vi behandlat detta i utskottet och fört diskussioner mellan
            och inom partierna har jag känt att alla haft en oerhört stor
            respekt för att det är svårt att när det gäller ett bidrag - som
            till sin natur är konstruerat så att det skall gå till dem som
            har särskilda behov, som är utsatta på bostadsmarknaden - hitta
            enkla lösningar för att spara så här mycket pengar. Vad vi har
            försökt att göra, och där har jag också upplevt att alla faktiskt
            har dragit åt samma håll, är att vi inom den här begränsade ramen
            skall se till att fördela pengarna så rättvist som möjligt. Då
            är det självklart att vi i första hand måste se till att de som
            har många barn får sina behov av en bra bostad tilldgodosedda,
            därför att de har större behov än andra. Det är t.o.m.
          </note>
          <note n="11228742">
            så att även om det här är ett besparingsförslag har vi faktiskt
            tagit i litet extra för att få en liten slant över för att kunna
            hjälpa dem som har många barn. De bekymmer som flera av talarna
            välformulerat har beskrivit, bl.a. Ulf Björklund, drabbar i väldigt
            stor utsträckning dem som har många barn. Det är de som i dag
            har möjligheten att välja att stanna hemma. För just den kategorin
            har vi försökt att mildra effekterna genom att något utöka det
            särskilda bidraget till barnfamiljerna. Trots denna finsputsning
            blir ändå sluteffekten av att man måste spara så här mycket pengar
            att det får svåra konsekvenser för många som redan har det besvärligt.
          </note>
          <note n="5ada6275">
            Jag vill gärna upprepa att vi är överens om en hel del när det
            gäller inriktningen och skall nu gå över till de delar där vi
            inte är överens i utskottet.
          </note>
          <note n="418d7060">
            Vi har i utskottet, i linje med att försöka fördela pengarna
            så rättvist som möjligt, sagt att det är naturligt att de som
            har väldigt stora lägenheter och förmögenheter i första hand får
            en reducering av bidraget.
          </note>
          <note n="5aac28a5">
            Då säger Miljöpartiet i sin reservation att vi går för hårt fram.
            Vi kan inte minska bostadsbidraget så mycket till dem som har
            förmögenhet därför att det inte är säkert att man blir rikare
            när huset ökar i värde och förmögenheten därmed växer. Det är
            inte säkert att man kan tillgodogöra sig den vinsten. Kds säger
            att förslaget får för svåra konsekvenser för de familjer där en
            är hemma, där familjen alltså valt att fördela arbetet på ett
            sådant sätt. Både Folkpartiet och kds säger att det här får för
            dramatiska konsekvenser för dem som bor i stora hus.
          </note>
          <note n="f2e34f1e">
            Om det bara var så att vi här och nu hade att behandla varje
            enskilt förslag var för sig - om vi tycker bra om det eller om
            vi inte tycker om det - skulle jag egentligen vilja överraska
            talmannen genom att yrka bifall till samtliga reservationer som
            finns till betänkandet. Om jag gör det måste jag självklart också
            vara beredd att ta konsekvensen av det. Då måste jag föreslå besparingar
            inom andra områden. Eftersom vi har ägnat oss åt budgetarbete
            vet vi alla att det inte är alldeles enkelt att hitta något annat
            utgiftsområde i statens budget där man med lätthet kan hämta dessa
            pengar. Dessutom är det så att bostadssektorn hittills totalt
            sett har fått bära en väldigt liten andel av besparingarna sedan
            vi socialdemokrater kom tillbaka, just därför att vi vet att de
            stöd som finns är så oerhört viktiga för att alla människor skall
            kunna leva ett bra liv.
          </note>
          <note n="cc4137ba">
            Det finns naturligtvis ett alternativ till. Det vore att jag
            yrkade bifall till alla reservationer och sade att den här utökningen
            av statsutgifterna får vi ta. Någon miljard hit eller dit i den
            allmänna konkursen kan väl inte spela så stor roll, så låt oss
            öka underskottet. Då skulle jag gärna vilja påminna om det som
            Lennart
          </note>
          <note n="e6fb03ed">
            Nilsson sade i den förra debatten om hur oerhört viktigt det
            är att vi som politiker ser till helheten. När det gäller minskat
            bostadsbidrag till familjer där en är hemma märks varje hundralapp
            oerhört tydligt. Men det finns också ett glasklart samband mellan
            statens ekonomi i stort och familjens hushållsekonomi. Om det
            är så som Lennart Nilsson påminde oss om, att vi får ner räntorna
            genom att få ner underksottet, leder det till en bättre ekonomi
            i de enskilda hushållen.
          </note>
          <note n="59eccb38">
            Bara den räntesänkning som skett sedan förra sommaren har lett
            till att en normal villaägare som har ett lån på en halv miljon
            har fått en tusenlapp i minskade ränteutgifter, som han förhoppningsvis
            kan tillgodogöra sig när han lägger om lånen. Det är viktigt för
            oss att hålla i minnet att det finns ett sådant samband.
          </note>
          <note n="14640dc3">
            Därför kommer jag inte att yrka bifall till alla reservationer
            utan står fast vid mitt yrkande om bifall till utskottets förslag,
            även om jag har en oerhört stor förståelse för alla de synpunkter
            som kommit fram.
          </note>
          <note n="22f5cd7e">
            Det finns dock en punkt i betänkandet som jag skall ta upp och
            där vi inte följt regeringens förslag, till Erling Bagers stora
            besvikelse. Det gäller ungdomarna. Även om bostadsbidraget i första
            hand skall gå till barnfamiljer - vi delar den uppfattning som
            flera har uttryckt här - har ungdomarna också en oerhört utsatt
            situation. Många ungdomar har tyvärr inte kommit in i de trygghetssystem
            som vi som är litet äldre har kommit in i, de har aldrig fått
            chansen. De problem som många ungdomar har är ett alldeles nytt
            begrepp, mambor, äldre ungdomar som tvingas bo kvar hemma långt
            efter det att de har inträtt i vuxenlivet. En del måste tyvärr
            flytta tillbaka hem därför att de pressas av de höga boendekostnaderna.
            Det tror jag inte är bra för någon att vuxna människor tvingas
            att bo kvar hemma hos sina föräldrar.
          </note>
          <note n="9d0ab103">
            För att göra det möjligt för ungdomar att flytta hemifrån för
            att de skall kunna ta de utbildningsplatser som erbjuds, för att
            de skall kunna aktivt söka jobb har vi lagt tillbaka den besparingen
            för den får för svåra konsekvenser och räddar bostadsbidraget
            till ungdomar. Den kritik som regeringen har fått kommer från
            flera olika håll. Det finns en socialdemokratisk motion och från
            Miljöpartiet, Vänsterpartiet och
          </note>
          <note n="3f837e29">
            Centern. Här har vi lyssnat på kritiken.
          </note>
          <note n="6e0168bc">
            Sedan finns det ytterligare ett antal förslag. Det gäller bl.a.
            kretsen av bidragsberättigade. Där ställde
          </note>
          <note n="bb222f19">
            Sten Andersson en fråga förut. Det gäller folkbokföring kontra
            bostadsbidrag och annat. När det gäller dessa frågor kommer Lilian
            Virgin att tala för utskottets majoritet. Jag avstår från att
            kommentera dem.
          </note>
          <note n="06f25f4f">
            Jag hoppas att Sten Andersson kan vänta med att få svar på sin
            fråga.
          </note>
          <note n="e057d609">
            Därmed yrkar jag bifall till utskottets förslag.
          </note>
          <note n="310849d7">
            Anf. 34 OWE HELLBERG (v) replik
          </note>
          <note n="ae596cda">
            Herr talman! Det är bra att Lars Stjernkvist egentligen vill
            tillgodose alla reservationer. Reservation nr
          </note>
          <note n="51197a0d">
            13 från Vänsterpartiet är en ytterst viktig reservation i det
            här sammanhanget. Det handlar om en helhetssyn och om fördelningspolitik,
            Lars Stjernkvist. Bostadsbidragens ökning från 2 miljarder till
            9 miljarder är inte så anmärkningsvärd. Det är en medveten politik
            och till största delen en följd av förändringarna i skattereformen.
            Nu skär vi alltså bort 30 % av bostadsbidragen för långinkomsttagarna.
            Vad gör vi för att höginkomsttagarna skall ta sin del av ansvaret
            när det gäller dessa förändringar?
          </note>
          <note n="c2ce0298">
            En analys och utvärdering av skattereformen i förhållande till
            inkomster och boendekostnader är nödvändigt och viktigt att göra.
            Den utvärdering av skattereformen som har gjorts har inte kunnat
            påvisa eller belysa det förhållandet. Därför är detta ett enormt
            viktigt argument och krav när vi skall diskutera bostadsbidragen
            i framtiden. Varför ställer sig inte Lars
          </note>
          <note n="26c80e00">
            Stjernkvist bakom den reservationen i nuläget?
          </note>
          <note n="66bf1944">
            Sedan vill jag också kommentera den dåliga behandlingen i utskottet
            när det gäller de sammantagna effekterna av alla dessa förslag.
            Vi talar om några miljoner hit och dit i besparingar, men det
            görs ingen analys av hur dessa slår för hushållen. Hur ser förändringarna
            ut? Hur stora blir de? Jag tycker att det känns ganska otillfredsställande
            att i dag fatta beslut när man inte har fått de kunskaperna och
            den informationen. Varför har man inte kunnat ta fram detta,
          </note>
          <note n="e7595f7f">
            Lars Stjernkvist? Jag har vid flera tillfällen efterlyst det
            i utskottet.
          </note>
          <note n="7f93ae64">
            Anf. 35 LARS STJERNKVIST (s) replik
          </note>
          <note n="8480b30f">
            Herr talman! Om man summerar alla skattehöjningar som vi har
            genomfört efter förra valet kommer man upp i summan ca 50 miljarder
            kronor. Varenda krona har vi motiverat med att besparingen är
            nödvändig för att saneringen av statens finanser skall kunna fördelas
            på ett rättvist sätt.
          </note>
          <note n="a856fb7a">
            Då säger Owe Hellberg: Låt oss sätta oss ned och göra en analys
            av de fördelningspolitiska konsekvenserna. Visst, det kan man
            göra ibland. Men det är inte i första hand så att de som i dag
            har det besvärligt på bostadsmarknaden efterfrågar mera av analyser
            och konsekvensbeskrivningar. Vad dessa människor behöver är pengar,
            Owe Hellberg. De pengarna har vi fått fram genom de höjda skatterna.
            Jag har ingenting emot att vi gör den typen av analyser, och det
            pågår dessutom ett arbete med en uppföljning av skattereformen.
            Det är bra och viktigt. Men i första hand,
          </note>
          <note n="09233da8">
            Owe Hellberg, är det inte analyser utan handling som de som har
            det besvärligt behöver.
          </note>
          <note n="128d9489">
            Anf. 36 OWE HELLBERG (v) replik
          </note>
          <note n="65b4810a">
            Herr talman! Problemet, Lars Stjernkvist, är ju att man börjar
            bakifrån. Denna analys och konsekvensbeskrivning skulle naturligtvis
            ha varit gjord när vi började att hantera frågan om besparingar
            i bostadsbidragen. De utgår ju inte från skattereformen. Vi vet
            att bostadsbidrag och skattereformen hör ihop. Det handlar om
            fördelningspolitik och neutralitet mellan låginkomsttagare och
            höginkomsttagare. Vi skulle naturligtvis ha fått ta del av en
            analys innan vi tog itu med det här ärendet. Det är svårt för
            ett litet parti som
          </note>
          <note n="d2c8a2ce">
            Vänsterpartiet att ta ett sådant initiativ. Det måste naturligtvis
            regeringen göra för att sedan återkomma i frågan så fort som möjligt.
          </note>
          <note n="874a888a">
            Anf. 37 LARS STJERNKVIST (s) replik
          </note>
          <note n="14cf47d0">
            Herr talman! Det finns en konflikt i politiken som jag tycker
            att Vänsterpartiet och en del andra helt bortser ifrån. Å ena
            sidan måste vi som politiker, när det finns allvarliga ekonomiska
            problem, agera snabbt. Varje dag innebär att staten tvingas att
            betala ut en massa ränteutgifter. Då måste vi agera snabbt för
            att förhindra detta. Å andra sidan är det självfallet viktigt
            att man - som Owe Hellberg säger - försöker att grunda alla beslut
            på så djupa analyser som möjligt. Men om man skulle följa Owe
            Hellbergs recept är det alltid för tidigt att fatta de svåra besluten.
            Vi måste i så fall alltid vänta på mera analys. Lennart
          </note>
          <note n="bc57d918">
            Nilsson sammanfattade i den förra debatten Vänsterpartiets politik
            med ett ord: populism. Tyvärr tvingas jag instämma i den beskrivningen.
          </note>
          <note n="641d13db">
            Anf. 38 STEN ANDERSSON (m) replik
          </note>
          <note n="7534caf3">
            Herr talman! Jag tyckte att Lars Stjernkvist var mycket hovsam
            i sin ton och i sitt framförande. Det kan bero på att det inte
            är längesedan som det var första maj. Han och hans kolleger åkte
            då land och rike runt och omtalade sig själva som de smås försvarare.
            Såvitt jag förstår är det nödvändigt med ett sådant tonläge när
            man skall genomföra en besparing som trots allt handlar om 2,3
            miljarder kronor.
          </note>
          <note n="387c0fb6">
            Lars Stjernkvist, det har hänt att vi moderater från riksdagens
            talarstol har blivit kritiserade för besparingsförslag. Bläcket
            hann knappt att torka förrän det kom i stort sett samma förslag
            från Stjernkvists parti, från regeringen i Rosenbad. Jag noterar
            att det är en viss skillnad - inte bara i politiken utan även
            i avståndet - mellan Rosenbad och Helgeandsholmen. Då tänker jag
            på 29-åringarna. Jag förvånar mig över att man inte har kontakter
            mellan regeringen och de socialdemokratiska ledamöterna i bostadsutskottet.
          </note>
          <note n="f5423a48">
            Herr talman! Detta med utvidgning av kretsen skall tydligen Lilian
            Virgin senare tala om. Därför skall jag inte ställa någon fråga
            om det.
          </note>
          <note n="ebeb1fda">
            Jag noterar i alla fall att vi moderater får beröm för att vi
            är duktiga på att spara. Men vi sparar inte för sparandets egen
            skull, utan vi sparar därför att det är en förutsättning för en
            fungerande framtida ekonomisk och social tillvaro för hela det
            svenska folket.
          </note>
          <note n="20e2ca2f">
            Anf. 39 LARS STJERNKVIST (s) replik
          </note>
          <note n="249189f9">
            Herr talman! När jag lyssnar på Sten Andersson kommer jag att
            tänka på jätten Glufs-Glufs. Hur mycket besparingar som man än
            stoppar i honom så blir han aldrig nöjd. Alldeles oberoende av
            i vilket ekonomiskt klimat som vi har diskuterat bostadspolitik
            eller något annat område där vi socialdemokrater tycker att det
            är viktigt att vi med samhälleliga insatser omfördelar resurser,
            har ni moderater alltid sagt att det måste sparas och skäras ner.
            Statens inblandning måste minskas.
          </note>
          <note n="0729df07">
            Innan vi ens har fastställt det här beslutet - som vi är överens
            om får svåra konsekvenser - har ni moderater lagt fram nya förslag
            för riksdagen om besparingar på bostadsområdet med sammanlagt
            4 miljarder kronor. Utöver vad som krävs för att man skall få
            balans i landets ekonomi vill ni gå vidare och spara för att möjliggöra
            kraftiga skattesänkningar. Nej, Sten
          </note>
          <note n="8ceb85eb">
            Andersson, jag kan med gott samvete säga att jag försvarar de
            som är utsatta. Det kan ibland innebära att man måste spara, därför
            att de som är utsatta har det största behovet av att vi har en
            samhällsekonomi i balans. Men när Sten Andersson med darr på stämman
            säger att han sparar och försöker att ta hänsyn till dem som är
            utsatta, då är han inte trovärdig. När han sparar så gör han det
            av ideologiska skäl. Så har han alltid gjort och det tänker han
            tydligen fortsätta med.
          </note>
          <note n="6db06fb6">
            Anf. 40 STEN ANDERSSON (m) replik
          </note>
          <note n="f2bfe02d">
            Herr talman! Vi moderater vill genomföra häftiga besparingar,
            påstår Lars Stjernkvist. Men jag sade i mitt inlägg att vi instämde
            i stort i den summa som regeringen föreslog skulle sparas. Sedan
            har tyvärr
          </note>
          <note n="302e9cdd">
            Lars Stjernkvists parti genom utvidgningen av kretsen av bidragstagare
            försämrat den besparingen.
          </note>
          <note n="e3e77940">
            Herr talman! Till sist: Som moderat skäms jag inte ett ögonblick
            för att jag driver och agerar för en politik som går ut på att
            minska statens inflytande och i stället öka de enskilda människornas
            inflytande.
          </note>
          <note n="3b76a83e">
            Anf. 41 ERLING BAGER (fp) replik
          </note>
          <note n="61c59bff">
            Herr talman! Det är ett märkligt förhållande i kammaren just
            nu. Det är i alla fall nytt för mig. Jag försvarar hela den socialdemokratiska
            propositionen nr 186 och attackeras då av företrädare för socialdemokraterna
            i bostadsutskottet. Vad jag är överens med regeringen om är att
            man inte skall göra ytterligare nedskärningar för barnfamiljerna
            med 300 miljoner kronor. Vi anser att de samlade effekterna som
            drabbar barnfamiljerna går för långt. Barnbidragen minskar och
            flerbarnstilläggen försämras. De generella besparingarna drabbar
            alla och även barnfamiljerna.
          </note>
          <note n="8471487c">
            Därutöver kommer de redan i propositionen föreslagna försämringarna.
          </note>
          <note n="904769ff">
            Att därtill lägga ytterligare 300 miljoner i besparingar som
            drabbar barnfamiljerna anser vi vara helt orimligt. Även den bostadspolitiska
            utredningen har konstaterat att redan regeringens förslag slår
            hårt mot barnfamiljerna.
          </note>
          <note n="d76cf4bc">
            Herr talman! Jag tror att Lars Stjernkvist misstar sig när han
            bedömer de samlade effekterna för barnfamiljerna och tycker att
            han i denna fråga borde lyssna mer på kamraterna i regeringen.
          </note>
          <note n="ae7dad73">
            Anf. 42 LARS STJERNKVIST (s) replik
          </note>
          <note n="1408b18a">
            Herr talman! Erling Bager sade att han attackeras av mig, därför
            att han försvarar regeringen. Då missförstod han mig helt. Vad
            jag sade var att Erling Bager lät som en socialdemokrat, och det
            var en komplimang.
          </note>
          <note n="883e7ec3">
            Sedan håller jag med Erling Bager om att det är en oerhört svår
            avvägning när det gäller om det är de barnfamiljer som bor i stora
            lägenheter eller stora hus eller ungdomarna som mest behöver de
            300 miljonerna, om vilka vi har delade meningar om vilka de skall
            gå till.
          </note>
          <note n="d89751b9">
            Jag medger att man kan resonera både för och emot, men när det
            gäller ungdomarna vill regeringen helt ta bort bidragen utan att
            det egentligen finns någon särskilt bra analys av vilka konsekvenser
            det får för ungdomarna. Däremot finns det ett ganska bra underlag
            i propositionen när det gäller beskrivningen av de konsekvenser
            som olika förslag får för barnfamiljerna.
          </note>
          <note n="29034b2c">
            Jag säger inte att detta inte innebär några problem.
          </note>
          <note n="f51516ee">
            Självfallet kommer detta att fresta på hushållsekonomin för dem
            som bor i stora hus eller lägenheter.
          </note>
          <note n="091d0933">
            Men i valet mellan två svåra alternativ har vi i utskottet på
            just denna punkt gått emot regeringens förslag.
          </note>
          <note n="fa93fac0">
            Anf. 43 ERLING BAGER (fp) replik
          </note>
          <note n="91be17e1">
            Herr talman! Jag medger att man ibland måste göra svåra avvägningar.
            Vi prioriterar barnfamiljerna, som vi menar drabbas hårt. Vi kan
            därför inte göra ytterligare besparingar.
          </note>
          <note n="ac27bf02">
            Jag tror återigen att Lars Stjernkvist misstar sig när han bedömer
            de samlade effekterna. Många barnfamiljer kommer exempelvis att
            tvingas bort från egna hem och radhus. Det har tidigare varit
            ett uttryckt politiskt mål att bostadsbidragen skall innebära
            att barnfamiljer skall kunna bo i villa eller radhus. Nu sitter
            de där, och när vi skär ned i två etapper finns det även andra
            effekter som drabbar barnfamiljerna. Detta är att gå orimligt
            långt, och det protesterar vi mot från
          </note>
          <note n="f451c6de">
            Folkpartiets sida.
          </note>
          <note n="9571736c">
            När det sedan gäller regeringens förslag om de ungdomar som saknar
            arbete har regeringen skrivit att man vill stimulera ungdomarna
            till att studera vidare.
          </note>
          <note n="8f15ff5b">
            Därigenom skulle man uppnå samma effekter som med arbetsmarknadspolitiska
            åtgärder. Men det kanske är så att Lars Stjernkvist inte heller
            tror på regeringens arbetmarknadspolitiska åtgärder och på detta
            att man skall stimulera ungdomar att studera vidare.
          </note>
          <note n="7acf4269">
            Man måste fråga sig var Lars Stjernkvist står när han bedömer
            regeringens trovärdighet. Den är tydligen väldigt låg.
          </note>
          <note n="a45f4085">
            Anf. 44 LARS STJERNKVIST (s) replik
          </note>
          <note n="8436e697">
            Herr talman! Nej, Erling Bager, jag har inte blivit folkpartist.
          </note>
          <note n="4c336589">
            Av alla de förslag som vi har att behandla här i riksdagen är
            det på en enda punkt som jag, tillsammans med mina s-kamrater
            i bostadsutskottet, har kommit fram till att regeringen inte har
            den absoluta bästa lösningen. Men det är bara en liten marginalanteckning
            i det stora hela.
          </note>
          <note n="e7a9bfd7">
            Det är litet synd att Erling Bager gör detta till en debatt där
            barnfamiljer ställs mot ungdomar. Det är något som vi som politiker
            ofta råkar ut för - pensionärer ställs mot barnfamiljer osv. Men
            egentligen är det ju inte det som frågan handlar om. Det finns
            nämligen rika ungdomar och fattiga ungdomar, det finns rika pensionärer
            och fattiga pensionärer, det finns barnfamiljer som har det väldigt
            gott ställt och klarar sig utan bidrag och det finns barnfamiljer
            för vilka bidragen är helt nödvändiga.
          </note>
          <note n="52adae8d">
            Vad vi har sagt i detta förslag är att låt oss nu, när det är
            ont om pengar, koncentrera stödet på ett sådant sätt att alla
            får stöd till en bra bostad. Om det sedan är någon, barnfamilj
            eller annan, som vill bo bättre än bra och som vill ha en större
            lägenhet, får man själv betala allt som det kostar för det som
            är utöver en bra standard. Jag tycker att det är en rimlig princip.
            Den är tydlig, klar och rättvis. Det innebär problem vid omställningen,
            visst. Men förslaget innebär ändå en ganska rimlig fördelningsprofil,
            vilket har väglett oss när vi har omfördelat pengarna från barnfamiljer
            i stora hus till ungdomar.
          </note>
          <note n="bf1dbdee">
            Anf. 45 ULF BJÖRKLUND (kds) replik
          </note>
          <note n="710f22ce">
            Herr talman! Lars Stjernkvist tyckte inte att det blev en riktigt
            rättvis bild, eftersom diskussionen väldigt mycket handlar om
            det som vi inte är överens om. Men samtidigt handlar det ju i
            det här fallet om att de individuella inkomstgränserna drabbar
            barnfamiljerna. Det är väl ändå en rättvis bild att så är fallet.
          </note>
          <note n="8b10f782">
            Socialdemokraternas och centerpartiets stöd av moderaterna när
            det gäller att minska boendeytan, som ju ytterligare drabbar barnfamiljerna,
            är också en rättvis bild av vad som händer liksom svuxabidraget,
            där man tar bort barntillägget. Oroas inte Lars
          </note>
          <note n="96154e73">
            Stjernkvist av konsekvenserna för de äldre som studerar och har
            barn, vilka nu drabbas i andra led av det minskade bostadsbidraget?
          </note>
          <note n="6997dd48">
            Visst handlar detta om prioriteringar, vilket är precis vad Lars
            Stjernström säger. För vår del har vi sagt att vi i det här fallet
            prioriterar barnfamiljerna före ungdomarna mellan 18 och 29 år.
            Det är naturligtvis väldigt svårt att prioritera den ena eller
            den andra gruppen, vill jag gärna medge. Så visst respekterar
            jag att socialdemokraterna vill prioritera ungdomarna. Men jag
            tycker ändå att i valet mellan dessa två grupper borde ungdomar,
            åtminstone i 18-20-
          </note>
          <note n="196e96f8">
            årsåldern, kanske bo kvar hemma under åtminstone några år om
            de ändå är arbetslösa och det finns utrymme hemma. Som ung är
            man ändå betydligt mer flexibel än som en hel familj. De har enklare
            att flytta och röra på sig. Av det skälet har vi sagt att vi här
            tvingas att stödja barnfamiljerna.
          </note>
          <note n="928be0c9">
            Oroas inte socialdemokraterna av den samlade effekten? Jag undrar
            om grundmålsättningen att varje barn skall ha ett eget rum finns
            kvar i verkligheten, eftersom de större familjerna nu måste lämna
            de större bostäderna?
          </note>
          <note n="ca2b7fdf">
            Anf. 46 LARS STJERNKVIST (s) replik
          </note>
          <note n="86c130f7">
            Herr talman! Nu förstår jag att Ulf Björklund är upprörd, för
            då brukar han alltid kalla mig för Lars
          </note>
          <note n="85ab4ee4">
            Stjernström.
          </note>
          <note n="5c1fc1a1">
            Ulf Björklund frågade om jag inte är orolig. Jo, men det är ju
            så att regeringens förslag och det som
          </note>
          <note n="431b240c">
            Ulf Björklund nu argumenterar för innebär att ungdomarna förlorar
            hela sitt bostadsbidrag. Däremot har vi inte sagt att vi skall
            ta bort alla bostadsbidrag till barnfamiljerna. Fortfarande, med
            det förslag som vi socialdemokrater står bakom, kommer den övervägande
            delen av bostadsbidragen att gå till barnfamiljerna, och de skall
            gå till barnfamiljerna. För dem som har många barn förbättrar
            vi dessutom något. Men vi tycker att det skulle få alltför hårda
            konsekvenser om man helt tog bort bostadsbidragen till ungdomar,
            vilket skulle bli effekten av Ulf Björklunds resonemang, åtminstone
            för alla dem som inte studerar.
          </note>
          <note n="05424373">
            Ulf Björklund säger att ungdomar har mycket lättare att röra
            på sig. Men det är just det som är problemet. Om man inte kan
            få något jobb och inte kan flytta hemifrån för att ta den utbildningsplats
            som kanske finns någon annanstans än där man råkar bo, då kan
            man inte röra på sig. Det är därför mängder av ungdomar här i
            landet är fastnitade hemma hos sina föräldrar, trots att de för
            länge sedan varit flygfärdiga.
          </note>
          <note n="bc612c67">
            Det problemet vill vi inte göra värre genom att ta bort ungdomsbostadsbidragen.
          </note>
          <note n="c373a6a1">
            Vi lägger inte fram detta förslag därför att vi struntar i barnfamiljerna
            eller därför att vi inte förstår deras situation utan därför att
            vi tvingas att välja mellan olika, oerhört svåra alternativ.
          </note>
          <note n="2bb95aaa">
            Anf. 47 ULF BJÖRKLUND (kds) replik
          </note>
          <note n="560f155f">
            Herr talman! Jag har också sympati för ett stöd till ungdomarna
            mellan 18 och 29 år. Det råder ingen tvekan om det. Men det handlar
            ju alltså om att prioritera. Jag skulle precis som Lars Stjernkvist
            gärna yrka bifall till många av de reservationer som jag i dag
            inte har yrkat bifall till, men eftersom det handlar om en prioritering
            är det ju inte möjligt. Detta är en sådan motion som ger skäl
            att tänka till. Men jag undrar ändå var gränsen går, eftersom
            man från socialdemokraternas med flera partiers sida dessutom
            säger att man vill vidga kretsen av bidragsberättigade. Man undrar
            var gränsen går egentligen när man vill spara pengar och samtidigt
            utvidga kretsen bidragsberättigade. Detta rimmar illa och är inte
            konsekvent.
          </note>
          <note n="88bd901a">
            Däremot tycker jag att Miljöpartiet kan få en eloge, därför att
            de är konsekventa. Per Lager yrkade ju bifall till reservationerna
            1 och 12, så han tog ändå ett steg åt rätt håll, vilket Lars Stjernström
            och jag tyvärr inte har klarat.
          </note>
          <note n="b9b86fcb">
            Anf. 48 LARS STJERNKVIST (s) replik
          </note>
          <note n="8cc614d5">
            Herr talman! Vi vill utvidga kretsen, sade Ulf
          </note>
          <note n="4578e6aa">
            Björklund. Lilian Virgin kommer sedan att gå in på hur vi har
            resonerat i det fallet. Men det är just på grund av att vi inser
            de ekonomiska problemen som vi inte har kunnat lägga fram ett
            färdigt förslag - vi har inte finansieringen klar. Det är alltså
            på grund av de svåra prioriteringar som Ulf Björklund nämnde.
          </note>
          <note n="444d6285">
            Jag kan inte låta bli att kommentera att Ulf
          </note>
          <note n="12c87b2a">
            Björklund, framför allt i sitt huvudordförande, gjorde detta
            till en oerhört viktig principiell fråga. Vi som är emot Ulf Björklunds
            förslag skulle vara emot familjen och för familjens upplösning,
            medan däremot kds, nu möjligtvis tillsammans med Miljöpartiet,
            ensamma försvarar kärnfamiljen.
          </note>
          <note n="928fcdaa">
            Jag har ingenting emot att man i en familj väljer att fördela
            arbetet på ett sådant sätt att kvinnan stannar hemma hos barnen,
            särskilt inte när de är små. Däremot inser jag att det faktiskt
            får en del samhällsekonomiska konsekvenser. Jag vet nämligen att
            vi i detta land för vår välfärd är oerhört beroende av att alla
            de kvinnor som i dag deltar i arbetslivet gör en bra insats.
          </note>
          <note n="3cec0857">
            Det är vad det handlar om. Skapa inte motsättningar som egentligen
            inte finns!
          </note>
          <note n="b617955d">
            Anf. 49 PER LAGER (mp) replik
          </note>
          <note n="7a3d828c">
            Herr talman! Det finns smärtgränser i alla nedskärningssystem,
            Lars Stjernkvist. Socialdemokraterna i utskottet gjorde en helomvändning
            när det gällde just bostadsbidragen för ungdomar som inte studerar,
            vilket var mycket sunt. Det respekterar jag. Det byggde ju bl.a.
            på en miljöpartimotion.
          </note>
          <note n="88bf99ce">
            Precis på samma sätt har jag funnit att smärtgränsen har gått
            just vid införandet av systemet med individuella inkomstgränser.
            Det skulle alltså drabba människor på ett sätt som jag inte riktigt
            kan acceptera.
          </note>
          <note n="3eb808db">
            Något som Lars Stjernkvist kanske inte nämnde men säkert menade
            är att man måste finansiera ett sådant här förslag. Självfallet
            måste man det. Jag har ingen finansiering i dag, men Miljöpartiet
            kommer se till att det finns en finansiering av detta förslag
            i budgeten till hösten, om det skulle vinna gehör. Så viktigt
            är det.
          </note>
          <note n="a4cfd07a">
            Den reservation som kds och Vänstern har gjort angående analys
            av förslagens ekonomiska konsekvenser borde socialdemokraterna
            kunna bifalla ganska enkelt. Det vore en klok sak. Orsaken till
            att vi fattar beslut väldigt sent är ju bl.a. att underlagen är
            svåra att få tag i, och vi behöver mycket kunskap och analyser
            innan vi fattar beslut.
          </note>
          <note n="71472fc2">
            Anf. 50 LARS STJERNKVIST (s) replik
          </note>
          <note n="e5a38d7b">
            Herr talman! Jag känner att vi har jobbat konstruktivt med den
            här frågan i utskottet. Men trots att vi socialdemokrater tyckte
            att regeringens förslag till stora delar var bra, har vi försökt
            att tillgodose de som vi tycker berättigade kritiska synpunkter
            som framkommit från Miljöpartiet och andra, t.ex. när det gäller
            ungdomarna.
          </note>
          <note n="48085d51">
            Men självfallet har vi inte kunnat vika en millimeter från principen
            att de förändringar som görs måste vara finansierade. Vi har lyssnat
            och arbetat tillsammans i utskottet.
          </note>
          <note n="709c5dbd">
            Nu säger Per Lager här i debatten att han går emot sitt förslag.
            Vi andra har ingen som helst möjlighet att ta ställning till vilka
            de ekonomiska konsekvenserna egentligen blir. Vad Per Lager tycker
            skall vi få veta någon gång i höst.
          </note>
          <note n="5d66edbc">
            Om Per Lager för fram ett förslag på detta sätt, vet han att
            det inte finns några förutsättningar för oss andra att stödja
            det. Så kan man uppträda om man representerar ett litet parti,
            långt ifrån ansvar för helheten. Men om man vill påverka och ta
            ansvar kan man inte agera på ett sådant sätt.
          </note>
          <note n="67573b71">
            Anf. 51 PER LAGER (mp) replik
          </note>
          <note n="4e74b2ca">
            Herr talman! Detta handlar inte om något förslag som jag lagt
            fram i utskottet. Däremot är det ett stöd för kds reservation.
            Jag sade att vi skulle återkomma med finansieringen. Det är rimligt
            att ibland göra så;
          </note>
          <note n="1a84b80b">
            det får man lov till i politiken. Det är ju så det går till många
            gånger.
          </note>
          <note n="09c2f67f">
            Skulle det här innebära något opålitligt eller populistiskt?
            Nej, jag vill inte alls se det på det viset. I
          </note>
          <note n="2c916b1f">
            stället är det flexibliteten som ibland tar sig sådana här uttryck.
            Man måste tänka en gång till och göra eventuella ändringar i sina
            ställningstaganden.
          </note>
          <note n="b4038386">
            Anf. 52 LARS STJERNKVIST (s) replik
          </note>
          <note n="712663d0">
            Herr talman! Jag har ingenting emot att lyssa och ta hänsyn.
            Det tycker jag att man skall göra. Men nog är det litet märkligt
            att vi i flera veckor har behandlat detta i utskottet och varit
            helt överens om att vi skall göra den här förändringen, att vi
            tyvärr tvingas ta en del pengar från de familjer där en av makarna
            är hemma.
          </note>
          <note n="2aefb67d">
            Per Lager har inte haft några invändningar mot detta, utan han
            nämner det här. Han yrkar inte ens bifall till reservationen,
            men man kunde tolka inlägget som att Miljöpartiet har svängt i
            den här frågan.
          </note>
          <note n="a180533b">
            Om det var så att Miljöpartiet ville påverka och fortsätta ta
            ansvar för att helheten blev bra, då hade
          </note>
          <note n="fb1110fc">
            Per Lager valt ett annat sätt att presentera omsvängningen från
            Miljöpartiets sida. Han skulle inte har gjort det i en bisats
            i ett huvudanförande i en debatt.
          </note>
          <note n="406b8956">
            Jag beklagar detta, därför att jag tycker att vi har arbetat
            konstruktivt för att uppnå en helhet som så många som möjligt
            har kunnat ställa upp bakom.
          </note>
          <note n="7f493ccc">
            Anf. 53 RIGMOR AHLSTEDT (c)
          </note>
          <note n="d3cf1b0c">
            Herr talman! Låt mig först säga att det är intressant att lyssna
            på diskussionen, även om jag inte förstår alla argument som förs
            fram av bl.a. Folkpartiet och Moderaterna.
          </note>
          <note n="9bbf3f64">
            I propositionen lämnas förslag till ändrade regler för bostadsbidrag.
            Jag blir förvånad över att man i
          </note>
          <note n="a2ed744a">
            Folkpartiet tycker att det är märkligt att utskottet inte helt
            följer regeringens förslag. Det vore konstigt om vi inte skulle
            få ta hänsyn till de motioner som olika partier lagt fram. Jag
            antar att man bara har den synen när man själv inte tycker att
            ett förslag är bra.
          </note>
          <note n="12e73ecf">
            Det handlar bl.a. om att man skall införa ett nytt inkomstprövningssystem,
            som beräknas innebära en betydande minskning av statens kostnader.
            Samtidigt skall också kostnadskontrollen förstärkas.
          </note>
          <note n="13fd98ff">
            Syftet med propositionen är att minska statens kostnader för
            bostadsbidragen med 2,3 miljarder kronor. Det är ingen lätt uppgift
            att prioritera; det håller jag faktiskt med om. Centerpartiet
            anser dock att det är nödvändigt att hejda den snabba kostnadsökningen
            i statens finanser, även för bostadsbidragen.
          </note>
          <note n="634029f0">
            Totalt betalar staten ut ca 9 miljarder kronor årligen i bostadsbidrag.
            Det är en ökning från 2,7 miljarder budgetåret 1989/90 till 9
            miljarder kronor i år. Det går helt enkelt inte att fortsätta
            så, eftersom vi inte har så mycket pengar att fördela.
          </note>
          <note n="723bf204">
            Man efterlyser olika saker för att kunna ta ställning till detta,
            och jag skulle vilja erinra om Riksrevisionsverkets analys. Där
            har man granskat bostadsbidragssystemets effektivitet och tittat
            på det i förhållande till andra övergripande mål, nämligen att
            arbetslinjen skall gälla i Sverige och att det skall hushållas
            ned statens medel.
          </note>
          <note n="dc4ea53a">
            Det finns tre målsättningar för bostadsbidragen:
          </note>
          <note n="73f3521f">
            Det första är höjd boendestandard för resurssvaga hushåll. Det
            andra är höjd utrymmesstandard, så att varje barn garanteras ett
            eget rum. Det tredje är höjd konsumtionsnivå för resurssvaga hushåll
            med barn.
          </note>
          <note n="4c3c6805">
            Riksrevisionsverket har konstaterat att dessa tre mål är väl
            uppfyllda, men att staten har betalat alldeles för mycket för
            att nå målen.
          </note>
          <note n="ef6a6fcb">
            Man bedömer att ca 1,5 miljarder kronor betalas ut på felaktiga
            grunder till hushåll som har uppgivit oriktiga uppgifter. Det
            har inte någon sagt något om här i dag, och det förvånar mig.
          </note>
          <note n="fd8b4cd0">
            Det här visar att kontrollinsatserna måste förändras och också
            skärpas. Jag tycker att det är mycket beklagligt att systemet
            missbrukas. Det får faktiskt till följd att vi nu får ett sämre
            utfall av bidragssystemet till människor som behöver det. Det
            har ju till syfte att utjämna olikheter mellan familjer. Alla
            skall ha möjlighet att bo i en bra bostad. Jag tycker att det
            är enormt viktigt att bidragsfusket uppmärksammas.
          </note>
          <note n="fba10af3">
            Bara det att vi diskuterar problemet kan förhoppningsvis bidra
            till att det sker en förbättring.
          </note>
          <note n="fa5f7a66">
            Herr talman! Centerpartiet anser att boendet är en stor del av
            välfärden. Alla människor skall ha rätt till en bra bostad till
            en rimlig kostnad. Därför har vi i vår motion till propositionen
            påtalat vikten av att även ungdomar mellan 18 och 29 år som inte
            studerar skall ha möjlighet till bostadsbidrag. Det är rimligt
            eftersom det handlar om självkänsla. De som är mellan 18
          </note>
          <note n="bfb8f516">
            och 29 år är ju inte barn, utan vuxna människor som är på väg
            ut i samhället med möjlighet att själva ta ansvar för sitt eget
            liv. Jag tycker att vi har en konstig syn på ungdomar när vi pratar
            om att det bara är för dem att bo hemma. Inte var det så när jag
            växte upp.
          </note>
          <note n="a17aafec">
            Jag flyttade hemifrån när jag var 14 år, och det är jag faktiskt
            glad för. Ungdomar behöver stå på egna ben.
          </note>
          <note n="826deffa">
            Det är bra att majoriteten i utskottet har bifallit denna motion.
            Det hälsar jag med tillfredsställelse.
          </note>
          <note n="3e3e0a10">
            Även hushåll med låga inkomster skall nämligen kunna bo bra.
            Det är ju inte så att bostadsbidrag betalas ut precis hur som
            helst. Det ges faktiskt bara till dem som har låga inkomster.
            För att det skall kunna ske krävs att man har ett grundansvar,
            med prioritering. Vi i Centerpartiet anser att de som bäst behöver
            samhällets stöd skall prioriteras.
          </note>
          <note n="03ca7668">
            Det är glädjande att Moderaterna anser att vårt förslag om en
            besparing på 300 miljoner genom begränsning av den bidragsgrundande
            bostadsytan är bra. Men samtidigt måste jag beklaga att Moderaterna
            inte ser ungdomarnas behov.
          </note>
          <note n="732b430b">
            Herr talman! I dag behandlar vi och beslutar om endast en liten
            del av helheten när det gäller bostäder, nämligen bostadsbidragen.
            Det finns en rad andra frågor som också berör boendet. Det är
            frågor som har berörts förut här i dag. Det handlar om hushållens
            möjligheter att påverka sina kostnader. Jag blir förvånad över
            att kds rabblar upp en mängd saker som har försämrats för barnfamiljer.
            Men man nämner inte med ett ord de saker som har blivit bättre
            för barnfamiljer, nämligen sänkt moms på mat och bättre räntor
            på bolånen. Jag tycker att vi skall vara rättvisa när vi pratar
            om de här frågorna.
          </note>
          <note n="b6a33760">
            Det handlar också om utformning av och tillgång till ett varierat
            utbud av bostäder och kostnader för dessa. Här finns det mycket
            att göra. Vi skulle kunna nämna frågan om byggmoms. Här kan naturligtvis
            också fastighetsskatten komma in. Jag ber bara att få hänvisa
            till vårt särskilda yttrande från Centerpartiet i den frågan.
            Inte minst handlar det om räntekostnaderna för bolånen.
          </note>
          <note n="b385814d">
            För oss i Centern är det viktigt att vi har en helhetsbild när
            det gäller boendet och att vi för en bra bostadspolitik. Därför
            tar vi ett ansvar för statens finanser. Vi tar inte ansvar för
            Socialdemokraterna.
          </note>
          <note n="62e2fb40">
            Vi är inget stödparti till Socialdemokraterna. Men vi är glada
            för att vi är med och påverkar. Jag förstår att det känns litet
            surt för andra som inte har gått in i det ansvarstagandet, utan
            hellre väljer att bara opponera för opponerandets skull.
          </note>
          <note n="cb0a5dda">
            Det behövs också en större lyhördhet, tycker jag, när det gäller
            bostadsbyggandets betydelse för tillväxten i ekonomin och, inte
            minst, för att skapa arbetstillfällen i Sverige.
          </note>
          <note n="977752c4">
            Jag yrkar bifall till utskottets hemställan.
          </note>
          <note n="8bfcf801">
            Anf. 54 ERLING BAGER (fp) replik
          </note>
          <note n="5177a75c">
            Herr talman! Jag vill till min kollega i bostadsutskottet, Rigmor
            Ahlstedt, Centerpartiet, säga att det kanske inte är så lätt att
            i den här debatten se vilka som stöder regeringen.
          </note>
          <note n="3677a02c">
            Men just i fråga om proposition 186, när det handlar om att inte
            skära ned mer för barnfamiljerna, stöder Folkpartiet regeringens
            åsikt att det är orimligt att gå längre när det gäller nedskärningar.
            Jag skall inte här upprepa vad jag har sagt tidigare. Men barnfamiljerna
            har redan fått vidkännas så stora nedskärningar att det inte är
            rimligt att gå längre. Vi har gjort vår prioritering i Folkpartiet.
            Vi har konstaterat att ytterligare nedskärningar slår mot de barnfamiljer
            som bor i egna hem och villor som ofta har stora ytor.
          </note>
          <note n="71c8e8ea">
            Genom ert förslag begränsas den yta som man får söka bostadsbidrag
            för. Därigenom kommer barnfamiljerna att väsentligen drabbas med
            ytterligare 300
          </note>
          <note n="f95e395d">
            miljoner, utöver regeringens nedskärning.
          </note>
          <note n="71056d56">
            Anf. 55 RIGMOR AHLSTEDT (c) replik
          </note>
          <note n="84b395a2">
            Herr talman! När det gäller vår diskussion om bostadsytan i bostadsutskottet
            hoppas jag att ni inte har kortare minne än att ni kommer ihåg
            att man även med en nedskärning av bostadsytan med 10 kvadratmeter
            uppfyller målen, t.ex. att varje barn skall ha ett eget rum. Det
            är inte så dåligt för barnfamiljer som ni låter påskina. Vi skulle
            också önska att det kanske vore litet bättre. Men när vi har möjligheten
            att göra något som inte får så otroligt drastiska konsekvenser
            tycker jag att det är märkligt att Folkpartiet inte ställer upp.
          </note>
          <note n="1fc6d589">
            Anf. 56 ERLING BAGER (fp) replik
          </note>
          <note n="a63efe79">
            Herr talman! Vi har sett det som ett bostadspolitiskt mål att
            barnfamiljer skall kunna bo i villor och radhus även om man har
            en relativt svag ekonomi.
          </note>
          <note n="723ed149">
            Bostadsbidragen har medverkat till att detta är möjligt. Många
            familjer sitter i dag i fastigheter som man har svårt att sälja.
            Det är ekonomiskt kärvt på många sätt.
          </note>
          <note n="3bba47af">
            Om nu riksdag och regering gör en helomvändning och begränsar
            den bostadsyta som man får söka stöd för, kommer dessa barnfamiljer
            att sitta fast i ett boende som de har stimulerats till. En sådan
            här ytbegränsning drabbar barnfamiljerna särskilt hårt. De har,
            som jag har sagt, redan tidigare drabbats. Barnbidragen har minskats,
            flerbarnstillägget har försämrats och generella besparingar har
            genomförts. Därtill kommer regeringens förslag, som redan innehåller
            begränsningar, och så ert förslag, som innebär besparingar på
            300 miljoner.
          </note>
          <note n="55c9c500">
            Vi menar att det här slår för hårt. Vi ställer inte upp på ytterligare
            besparingar som drabbar barnfamiljerna. De har drabbats nog.
          </note>
          <note n="22c8dd70">
            Anf. 57 RIGMOR AHLSTEDT (c) replik
          </note>
          <note n="bb5212c1">
            Herr talman! Jag tycker att Folkpartiet också borde kunna se
            till den del som handlar om bostadslånen och om vad det har inneburit
            att räntan har sjunkit. Vi måste faktiskt vara ärliga och säga
            att det är de familjer som bor i villor och bostadsrätter som
            också har lån. I regel har inte de familjerna heller rätt till
            bostadsbidrag. Det beror faktiskt - det måste vi också kunna erkänna
            - på att de har litet bättre inkomst än familjer som kanske bara
            bor i hyresrätter.
          </note>
          <note n="b4f6ed40">
            Anf. 58 STEN ANDERSSON (m) replik
          </note>
          <note n="a52bebbb">
            Herr talman! Rigmor Ahlstedt sade att hon inte förstod allt som
            moderaterna har sagt. Men hon förklarade inte vad det var som
            hon inte förstod. Men jag förstår att det är svårt att förklara
            det man inte har förstått.
          </note>
          <note n="1a62eac3">
            Att spara 2,3 miljarder är besvärligt, det håller jag med om,
            Rigmor Ahlstedt. Ändå vill ni faktiskt öka kostnaderna. Ni har
            sagt ja till att utvidga kretsen bidragsberättigade. Om vi nu
            tvingas att göra en sådan besvärlig besparing, hur kan man då
            acceptera ett förslag som bevisligen inte gör det billigare, utan
            garanterat - jag säger garanterat - leder till ökade kostnader?
          </note>
          <note n="b6f1d423">
            Rigmor Ahlstedt lämnade hemmet när hon var 14
          </note>
          <note n="02e39d31">
            år. Det kanske är en behaglig gärning. Men om svenska ungdomar
            skulle göra så framöver, och söka bostadsbidrag, skulle vi hamna
            i ett ekonomiskt kaos.
          </note>
          <note n="6c4d0fab">
            Jag hoppas att Rigmor Ahlstedt förblir ett unikum i det fallet.
          </note>
          <note n="952e885e">
            Till sist, herr talman: Jag har kanske fel, men jag tror faktiskt
            att Centern av och till har stött kravet på att man inte skall
            ge bidrag till personer under 29 år.
          </note>
          <note n="8ec7293e">
            Kan jag ta så kapitalt fel? Jag tror att det inte var så länge
            sedan.
          </note>
          <note n="5d001e7d">
            Anf. 59 RIGMOR AHLSTEDT (c) replik
          </note>
          <note n="df9be212">
            Herr talman! Det är väldigt viktigt att följa med i den samhällsutveckling
            som råder. För ungdomar i åldern 18-29 år är situationen förändrad.
            Vi vet mycket väl att de har det knepigare på arbetsmarknaden
            om de inte studerar. Vi vill dock inte ha ett system där den ena
            gruppen ställs mot den andra. Vad är det för skillnad här mellan
            olika ungdomar? Ungdomar som studerar skall få bostadsbidrag och
            studiebidrag, medan ungdomar som inte studerar utan som arbetar,
            eller som icke arbetar - de har helt enkelt bara blivit arbetslösa
            - inte skall ha möjlighet att få bostadsbidrag. Dessa ungdomar
            är hänvisade till att flytta hem till en familj som kanske redan
            är trångbodd.
          </note>
          <note n="c37f920c">
            När det gäller möjligheterna att prioritera har vi sagt att vi
            går med på en nedskärning med
          </note>
          <note n="66d1fc8d">
            2,3 miljarder kronor på bostadsbidragen, men inte för nämnda
            grupp. Vi lyssnar då till våra egna ungdomar.
          </note>
          <note n="beac9afb">
            Vi måste se på en annan bit och faktiskt prioritera.
          </note>
          <note n="2048bc4e">
            Vi valde då bostadsytan. Det tyckte Moderaterna var bra.
          </note>
          <note n="3799894b">
            Anf. 60 STEN ANDERSSON (m) replik
          </note>
          <note n="1d6850fc">
            Herr talman! Min skånska är kanske svårtolkad.
          </note>
          <note n="dea78565">
            Jag frågade faktiskt: Har jag fel när jag bestämt hävdar att
            Centerpartiet för inte så länge sedan ställde sig bakom kravet
            på att ungdomar under 29 år som inte studerar och som inte har
            barn inte skulle få bostadsbidrag? Har jag så kapitalt fel, eller
            har Centerpartiet svängt 180 grader?
          </note>
          <note n="c1f44f45">
            Denna proposition innebär många besparingar, men den innebär
            också garanterat en ökning av våra utgifter. Hur kan det försvaras
            i nuvarande läge? Jag skulle vara tacksam för ett klargörande
            svar på den frågan.
          </note>
          <note n="a30dd681">
            Anf. 61 RIGMOR AHLSTEDT (c) replik
          </note>
          <note n="18211e20">
            Herr talman! Svaret finns i Centerpartiets kommittémotion i detta
            sammanhang. Jag förstår precis vad
          </note>
          <note n="2071002b">
            Moderaterna sagt, trots skånskan. Jag tycker ibland att det är
            svårt med skånska, men jag accepterar det. Det är så trevligt
            med dialekter och dem tycker jag att vi skall vara rädda om.
          </note>
          <note n="96053bec">
            Man får här också se på omvärlden. Och vad händer ute i Sverige
            i dag när det gäller ungdomar i nämnda grupp? Den frågan har vi
            tittat på. Var och en måste kunna se detta och kunna förändra
            ett tidigare ställningstagande. Man måste inte vara absolut statisk.
          </note>
          <note n="a1733de0">
            Nämnda kommittémotion står Centerpartiet helt bakom.
          </note>
          <note n="28977bb0">
            Anf. 62 ULF BJÖRKLUND (kds) replik
          </note>
          <note n="8abf2867">
            Herr talman! Rigmor Ahlstedt nämnde inkomstprövningen och det
            nya systemet - det gamla bäddar för missbruk och fusk. Rigmor
            Ahlstedt sade att ingen tog upp den viktiga frågan. Jag vill då
            bara säga att jag hade en ganska ordentlig passus om det som inledning
            i mitt anförande. Det är emellertid förlåtligt om man inte kan
            hänga med på alla många ord som sägs här i dag.
          </note>
          <note n="1dae96a2">
            Det är inte svårt att rabbla upp alla försämringar, säger Rigmor
            Ahlstedt, men man kan inte nämna en enda förbättring, t.ex. momsen
            och räntorna. Då undrar jag: Varför kan Rigmor Ahlstedt inte nämna
            en enda försämring? Beror det månne på att man har deltagit i
            de flesta besluten och gått i Socialdemokraternas ledband under
            det senaste året?
          </note>
          <note n="b990fbca">
            Så till frågan om momsen. Är det ändå inte så att vi, när det
            ekonomiskt är så svåra tider som det i dag är, inte kan hålla
            på med en massa generella system och satsa pengar och, som i det
            här fallet, skära ner momsen för miljonärer? Måste vi inte rikta
            pengarna till dem som verkligen har behov av hjälp - i det här
            fallet barnfamiljerna?
          </note>
          <note n="6177ed69">
            När det gäller räntan så är väl utvecklingen inte enbart Centerns
            förtjänst. Det finns mycket runt omkring oss som påverkar utan
            att något görs i det här huset.
          </note>
          <note n="3c08d4fa">
            När man lyssnar på Rigmor Ahlstedt framstår det som alldeles
            uppenbart att Centern, t.ex. när det gäller gränsen för detta
            med att flytta hemifrån, håller på att ändra inställning till
            stöd och över huvud taget till barnfamiljerna. Det har kanske
            också med samarbetet med Socialdemokraterna att göra.
          </note>
          <note n="f3d631dc">
            Anf. 63 RIGMOR AHLSTEDT (c) replik
          </note>
          <note n="3583762c">
            Herr talman! Centerpartiet är ett eget parti. Vi samarbetar med
            alla partier som vill samarbeta, således även med kds.
          </note>
          <note n="576439ce">
            Jag tycker att det är mycket oärligt av kds att säga att bara
            de värnar barnfamiljerna. Ulf Björklund vet mycket väl att vi
            i Centerpartiet egentligen vill ha ett helt annat system för barnfamiljerna.
            Vi har ju föreslagit ett grundtrygghetssystem, men det har vi
            hitintills icke fått gehör för. Möjligen är övriga partier intresserade
            av att på ett annat sätt se på Centerpartiet.
          </note>
          <note n="ea3d129f">
            Nu ser man ju att vi faktiskt kan vara med och påverka ordentligt.
          </note>
          <note n="740d2bf1">
            I momsfrågan är det oerhört viktigt för barnfamiljer att få lägre
            matkostnader. Visst får också miljonärerna lägre matkostnader,
            men glöm inte att miljonärerna betalar väldigt hög inkomstskatt.
            Vi skall vara glada över att vi har några miljonärer kvar i Sverige.
          </note>
          <note n="1d9e43ac">
            Anf. 64 ULF BJÖRKLUND (kds) replik
          </note>
          <note n="f785de73">
            Herr talman! Självklart är även Kristdemokraterna intresserade
            av samarbete, och samarbete är väl ändå det som präglar arbetet
            i utskottet. I dag har vi dock väldigt mycket koncentrerat oss
            på konfrontationen.
          </note>
          <note n="2e92578e">
            Det är kanske nyttigt med det också ibland; detta för att kunna
            klargöra var vi står.
          </note>
          <note n="a83f3fb0">
            Naturligtvis inser jag att Centern även har en viss känsla för
            barnfamiljerna. Konstigt vore det väl annars. Man verkar ändå
            vara inriktad åt ett annat håll än tidigare.
          </note>
          <note n="f297e91d">
            Dessutom handlar det om en prioritering. När man i dag prioriterar,
            väljer man inte generella bidragssystem. Man väljer i stället
            selektiva system. Vissa grupper har faktiskt betydligt större
            behov av stöd jämfört med vad en momssänkning betyder för de välbärgade.
          </note>
          <note n="671ad949">
            Anf. 65 RIGMOR AHLSTEDT (c) replik
          </note>
          <note n="f3c8df7e">
            Herr talman! Jag skulle vilja rekommendera kds att läsa dagens
            DN. Där kan man klart och tydligt utläsa hur mycket man får i
            bostadsbidrag och hur mycket bostadsbidrag som även barnfamiljer
            i dag får. Det låter nästan på diskussionen här som att vi nu
            har tagit bort bostadsbidraget för alla familjer. Det har vi inte
            gjort, och det har vi heller inte för avsikt att göra. Fortfarande
            måste det finnas ett grundtrygghetssystem här för att vi skall
            kunna nå målet att alla människor har en bra bostad. Det är för
            mig väldigt viktigt.
          </note>
          <note n="7aaaf666">
            Jag är glad över, det märkte jag tidigare då Ulf
          </note>
          <note n="5afc92cd">
            Björklund debatterade med socialdemokraterna, att ju längre diskussionen
            kom, desto mjukare blev samtalstonen. Så är det alltså även nu.
            Detta hälsar jag med tillfredsställelse. Jag tror att vi kommer
            att enas även med kds när det gäller bostadsbidrag till barnfamiljer.
          </note>
          <note n="43064468">
            Anf. 66 OWE HELLBERG (v) replik
          </note>
          <note n="e6e07192">
            Herr talman! Det låter som om Centern och Rigmor Ahlstedt har
            stått ensamma på barrikaderna när det gäller bostadsbidrag för
            ungdomar. Naturligtvis är det inte så.
          </note>
          <note n="567b8152">
            Stark kritik från remissinstanserna, bl.a. från LO, har ju riktats
            mot det här förslaget. Varför? Jo, återigen: Det handlar om fördelningspolitik.
            Många ungdomar är låginkomsttagare och behöver det här stödet.
          </note>
          <note n="1c344ffd">
            Naturligtvis tog Vänsterpartiet upp den frågan i sin motion och
            ställde krav på att bidraget behålls. Den utgångspunkten skall
            man ha. Det går inte att bara titta på ungdomar som en grupp för
            sig.
          </note>
          <note n="ea3654e3">
            Det är roligt att höra Rigmor Ahlstedt tala om orättvisor mellan
            hyresrätt, bostadsrätt och egnahem samt mellan olika inkomstklasser.
            Ja, mycket av detta handlar just om fördelningspolitiken. Därför
            tycker jag att Centern skall ställa upp på reservation nr 13
          </note>
          <note n="6a57903a">
            från Vänsterpartiet. Det behövs nämligen en analys och en utvärdering
            av skattereformen, vilken ju är grunden till mycket av det som
            vi i dag håller på med.
          </note>
          <note n="ff51222c">
            Vidare gäller det att återkomma till riksdagen med förslag till
            förändringar som innebär ett på alla sätt och vis rättvisare system.
          </note>
          <note n="374396fa">
            Anf. 67 RIGMOR AHLSTEDT (c) replik
          </note>
          <note n="876e2670">
            Herr talman! Owe Hellberg får en känsla av att jag står ensam
            på barrikaderna. Ja, om jag låter litet kaxig, så beror det kanske
            på att jag som ensam centerpartist i bostadsutskottet är tvungen,
            och det är jag också väldigt glad över, att försvara Centerpartiets
            bostadspolitik.
          </note>
          <note n="8c4970e4">
            Jag tycker att det är bra att även Vänsterpartiet tycker att
            vi har en vettig bostadspolitik. Det handlar om fördelning, precis
            som Owe Hellberg säger. Bostaden är på något vis grunden för hur
            människor skall må. Har man inte en bra bostad och har man inte
            ett egenvärde där mår man ganska dåligt.
          </note>
          <note n="7805a0df">
            Anf. 68 LILIAN VIRGIN (s)
          </note>
          <note n="f3ae2967">
            Herr talman! Jag kommer nu att kommentera de delar i bostadsutskottets
            betänkande om nya regler för bostadsbidrag som rör kretsen av
            bidragsberättigade, folkbokföring och bostadsbidrag och administrativa
            och övriga frågor.
          </note>
          <note n="d72f020e">
            Lars Stjernkvist har ju kommenterat betänkandet i övrigt. På
            samma sätt som han har gjort vill jag yrka bifall till hemställan
            i bostadsutskottets betänkande och avslag på samtliga reservationer.
          </note>
          <note n="a3a9057d">
            Herr talman! Bostadsutskottet och riksdagen har vid tre tidigare
            tillfällen behandlat frågan om kretsen av bidragsberättigade.
            Bostadsutskottet har vi dessa tillfällen funnit det rimligt att
            en eventuell vidgning av kretsen bidragsberättigade till att avse
            personer av samma kön borde göras utan beaktande av samlevnadsform.
          </note>
          <note n="2d7f35d6">
            Med anledning av tidigare ställningstaganden har frågan tagits
            upp i propositionen om de nya reglerna för bostadsbidrag. Regeringen
            har inte ansett att det är rimligt med tanke på de ekonomiska
            konsekvenserna att öppna möjligheten för alla samboende par, oavsett
            samlevnadsform, att tillsammans söka bostadsbidrag.
          </note>
          <note n="684126f4">
            Utskottet har inte lyckats få fram några beräkningar eller annat
            material som belyser de ekonomiska konsekvenserna. Utskottet kan
            därför inte ta ställning till tyngden i de ekonomiska argumenten.
            Det har inte heller varit möjligt för utskottet att bedöma om
            de eventuella merkostnaderna skulle kunna finansieras genom andra
            justeringar.
          </note>
          <note n="655cd267">
            Bostadsutskottet har nu behandlat en socialdemokratisk motion
            som anser det oacceptabelt att homosexuella sambor diskrimineras
            med avseende på reglerna för bostadsbidrag. Bostadsutskottet vidhåller
            sin principiella uppfattning att kretsen bidragsberättigade borde
            vidgas utan beaktande av samlevnadsform. En utökning av kretsen
            bidragsberättigade bör i första hand avse alla de som har hushållsgemenskap
            utan beaktande av deras samlevnadsform i övrigt.
          </note>
          <note n="78db957a">
            Utskottet inser att de lagändringar som kan erfordras inte är
            helt okomplicerade. Det gäller bl.a. frågan om i vilka situationer
            som de aktuella personerna inte skall betraktas som samboende.
            Vägledande bör då vara att dessa samboende i bidragshänseende
            så långt som möjligt skall jämställas med samboende man och kvinna
            enligt de regler som gäller nu.
          </note>
          <note n="a0af6b2d">
            Herr talman! Utskottet gör ett tillkännagivande till regeringen
            att ett förslag som möjliggör den förordade utvidgningen av kretsen
            av bidragsberättigade skyndsamt bör föreläggas riksdagen tillsammans
            med beräkningar av kostnaderna för ett genomförande.
          </note>
          <note n="65a07dc1">
            Om det skulle visa sig att det av lagtekniska eller andra tungt
            vägande skäl inte är möjligt med en snabb förändring bör det enligt
            utskottets mening kunna övervägas att som ett första steg utvidga
            kretsen bidragsberättigade med homosexuella sambor. En sådan begränsad
            utvidgning skulle kunna åstadkommas relativt enkelt genom att
            bostadsbidragslagen tas in bland de lagar som räknas upp i lagen
            om homosexuella sambor.
          </note>
          <note n="971437f5">
            I reservation nr 11 anför Moderaterna att det nu är mindre angeläget
            att överväga kretsen av bidragsberättigade. Jag trodde att det
            gjordes mot bakgrund av att propositionen föreslår att bidragen
            skall avvecklas för ungdomar som inte studerar och att ungdomsbostadsbidragen
            skall tas bort i sin helhet. Men nu hörde vi av Sten Anderssons
            anförande att Moderaterna helt enkelt inte vill utvidga kretsen.
          </note>
          <note n="85d5e981">
            Nu har ju utskottet tagit ställning för att bostadsbidragen för
            ungdomar under 29 år skall behållas. Utskottet menar att ungdomar
            skall kunna få stöd för sitt boende när deras inkomst- och boendeförhållande
            så motiverar. Det är därför motiverat att se över kretsen av bidragsberättigade.
          </note>
          <note n="06a535d5">
            Det är kanhända inte så många som kommer att få fördel av att
            kretsen bidragsberättigade utvidgas till att omfatta personer
            som bor tillsammans oavsett samlevnadsform. Om vi ser på boendekostnaderna
            för hushåll utan barn under 29 år ersätts de med 75 % av kostnaderna
            i intervallet 1 800-2 600 kr och med
          </note>
          <note n="cd015d3b">
            50 % av kostnaderna därutöver upp till 3 600 kr. Bostadsbidraget
            reduceras om hushållets bidragsgrundande inkomster överstiger
            41 000 för ensamstående och 58 000 för makar. Det här innebär
            att det för sammanboende personer kan vara bättre att precis som
            i dag beräkna bostadsbidrag för var och en om båda har hyreskontrakt
            på bostaden.
          </note>
          <note n="1d32eca3">
            Herr talman! Lagen om bostadsbidrag är inte gammal. Den gäller
            från den 1 januari 1994 då staten övertog kostnadsansvaret och
            administrationen av bidragen överfördes från kommunerna till försäkringskassorna.
            Jag vill påstå att den här lagen är svårtolkad på många sätt.
            Det gör jag med hänsyn till vårt arbete i utskottet med de föreslagna
            förändringarna och mot bakgrund av mitt arbete på försäkringskassan
            där jag har varit ansvarig för bostadsbidragen.
          </note>
          <note n="137bd312">
            En redaktionell översyn av bostadsbidragen skulle behövas. Det
            är inte rätt att prata om att stävja fusk i alla former. Det kan
            vara så att det är lagen som är luddigt formulerad. Det kan vara
            svårt att göra avstämningar och hävda vad som är rätt eller fel.
            Därför skulle den behöva ses över.
          </note>
          <note n="470aeee5">
            Herr talman! Bostadsutskottet har under våren
          </note>
          <note n="52182888">
            1995 anmodat regeringen att förelägga riksdagen förslag till
            ändring av lagen om bostadsbidrag så att krav ställs på att bostadsbidragssökanden,
            om det inte finns särskilda skäl, skall vara folkbokförd på den
            bostad han söker bidrag för. Regeringen säger i propositionen
            att den delar riksdagens uppfattning att krav på folkbokföring
            skall ställas men har inte ansett det nödvändigt med en lagreglering.
            Ett enigt utskott anser att kravet på folkbokföring på bostaden
            skall komma till direkt uttryck i bostadsbidragslagen och har
            därför fört fram ett förslag till lagändring. Ändringen föreslås
            införas i lagens 1 §. Genom ett sådant förtydligande underlättas
            förståelsen hos de bidragssökande av de krav som ställs och administrationen
            blir enklare.
          </note>
          <note n="a83fbec2">
            Herr talman! De förändringar av bostadsbidragen som genomförs
            genom den här propositionen och bostadsutskottets betänkande BoU11
            är omfattande för den administrativa hanteringen, särskilt inledningsvis.
            I den ekonomiska vårpropositionen föreslås därför att Riksförsäkringsverket
            och försäkringskassorna skall tillföras sammanlagt 40 miljoner
            kronor i extra anslag för genomförandet. Den ökade arbetsbelastningen
            för administrationen och utvecklingen av nya ADB-system samt information
            till allmänheten behöver detta extra anslag för att hanteringen
            av bostadsbidragen skall bli effektivare i fortsättningen.
          </note>
          <note n="ba625dfd">
            I reservation 12 av Vänstern och kds tas frågan om en analys
            av de samhällsekonomiska sambanden mellan statens insatser för
            att stödja boendet och dess effekter på de kommunala kostnaderna
            upp. I reservation 13 av Vänsterpartiet efterfrågas en analys
            av skatteomläggningens effekter på boendet.
          </note>
          <note n="2690b955">
            I en bilaga till propositionen redovisas fördelningseffekterna
            av de föreslagna förändringarna och risken för en övervältring
            på socialbidragen. Dessutom finns det en analys i det utredningsbetänkande
            som ligger till grund för förslagen i propositionen. I
          </note>
          <note n="150d8213">
            det utredningsbetänkandet finns också redovisat en analys av
            bostadsbidragens funktion i relation till skattesystemet.
          </note>
          <note n="b9f55ff6">
            Utskottet delar de synpunkter som har framförts i motioner och
            som ligger till grund för reservationerna. De förslag som föreläggs
            riksdagen bör i så stor utsträckning som möjligt innehålla analyser
            av förslagens ekonomiska konsekvenser i olika avseenden. Det är
            mycket viktigt. I det här fallet har vi också fått en mycket omfattande
            redovisning av konsekvenserna i de olika förslagen. Mot bakgrund
            av de analyser som har redovisats anser utskottet att de ändringar
            som nu har föreslagits kan genomföras utan krav på ytterligare
            analyser. Mot den bakgrunden avstyrks reservationerna.
          </note>
          <note n="5cea3ea7">
            Herr talman! Utskottet har ytterligare ett tillkännagivande som
            innebär att det uppdras åt regeringen att göra en översyn av vilka
            regeländringar som erfordras för att möjliggöra direktutbetalning
            av bostadsbidragen till annan, t.ex. till hyresvärd, om den enskilde
            bidragstagaren begär det.
          </note>
          <note n="773860c5">
            Herr talman! Våra yrkanden är redan framförda, och jag behöver
            inte upprepa dem.
          </note>
          <note n="ff642dbf">
            Anf. 69 STEN ANDERSSON (m) replik
          </note>
          <note n="64f4098e">
            Herr talman! Jag vill först bara förtydliga en sak.
          </note>
          <note n="d24fdf8d">
            När man lyssnar på Lilian Virgin kan man få uppfattningen att
            det bara är Moderaterna och kds som inte vill vidga denna krets.
          </note>
          <note n="625f0c76">
            För ordningens skull, och till protokollet, vill jag tala om
            att den uppfattning vi har delas av en grupp människor, nämligen
            regeringen med Lilian Virgins egna partivänner. Den är alltså
            ingen ropandes röst i öknen.
          </note>
          <note n="a802c3cd">
            I dessa tider, när vi många gånger tvingas spara mer eller mindre
            motvilligt, läggs det nu fram ett förslag vars ekonomiska konsekvenser
            vi inte känner till. Vi vet dock att det kan finnas stora mörkertal,
            som kan bli oerhört kostsamma. I slutändan kan det få effekten
            att vi kanske i dag väcker förhoppningar som vi senare får stora
            problem att infria. Framför allt mot bakgrund av regeringens egen
            motivering, det statsfinansiella läget, tycker jag inte att man
            skulle ha haft så bråttom med att i dag göra gruppen större.
          </note>
          <note n="c652e2a9">
            Anf. 70 LILIAN VIRGIN (s) replik
          </note>
          <note n="6a6020c6">
            Herr talman! Jag kommenterade den reservation som Moderaterna
            hade gjort. Det var alltså Moderaterna som ansåg att detta förslag
            inte skulle läggas fram nu.
          </note>
          <note n="fce99930">
            Jag vill fråga Sten Andersson vad det finns för rimlighet i att
            ha olika principer. Skall de som bor tillsammans och är homosexuella
            ha sämre villkor än andra sammanboende par? Är det bara sambor
            av olika kön som skall kunna få bostadsbidrag?
          </note>
          <note n="2ac19741">
            Anf. 71 STEN ANDERSSON (m) replik
          </note>
          <note n="f85c69e0">
            Herr talman! Låt mig säga så här: Det finns mycket som många
            av oss säkert uppfattar som orättvist. Men vi har inga möjligheter
            att på en gång säga ja till alla förslag om och beställningar
            på mer och mer rättvisa. Vi har inte de pengar som vi tror att
            det, tyvärr, kommer att kosta att genomföra utskottsmajoritetens
            förslag.
          </note>
          <note n="5fc5d6e1">
            Därför kan jag inte heller precisera vem som skulle få vad eller
            inte få vad. Kammaren diskuterar nu den kanske största besparingspropositionen
            någonsin inom det aktuella området. Att då samtidigt föreslå en
            utvidgning som kostar mer pengar tycker jag inte är särskilt lättsålt.
            Det är inte lätt att gå ut och tala om det för folk utanför huset,
            dvs. våra uppdragsgivare - väljarna.
          </note>
          <note n="0e738cee">
            Anf. 72 LILIAN VIRGIN (s) replik
          </note>
          <note n="42aa2f3f">
            Herr talman! Sten Andersson säger att man kan inse att detta
            är orättvist, men att det inte finns några möjligheter att göra
            något åt det.
          </note>
          <note n="e27849f6">
            Vår uppfattning är att detta ändå behöver ses över.
          </note>
          <note n="eeb7e82d">
            Man måste se om kostnaderna blir så stora så att man inte kan
            klara det, eller om det ändå går att genomföra via omprioriteringar.
            Vi är också osäkra på vad detta kommer att innebära. Det har inte
            gjorts några beräkningar av de ekonomiska konsekvenserna. Därför
            vill vi gå den här vägen. Om det av någon anledning inte går att
            lägga fram ett förslag för hela gruppen vill vi i alla fall, som
            ett första steg, ta med de homosexuella samborna.
          </note>
          <note n="c81bf220">
            Anf. 73 OWE HELLBERG (v) replik
          </note>
          <note n="2753f020">
            Herr talman! Som man ropar får man svar, brukar man säga. Det
            är precis vad Lilian Virgin gör när hon hänvisar till regeringens
            synpunkter på fördelningseffekter osv. av försämringarna av bostadsbidragen.
          </note>
          <note n="8d3813dd">
            Om man lyssnar på andra - Kommunförbundet,
          </note>
          <note n="6a23e2b4">
            SABO, Hyresgästernas Riksförbund m.fl. - hör man att de säger
            att det inte är på det här sättet, att detta inte är riktigt.
            I remissvaren till utvärderingen av skattereformen säger man t.ex.
            på Boverket att någon utvärdering av bostadsbidragens möjligheter
            och fördelning i anslutning till skattereformen inte har gjorts.
          </note>
          <note n="f874547a">
            Man kan då inte gå in bakvägen, och bara titta på de förändringar
            som görs i dag. Det blir inte hållbart.
          </note>
          <note n="4cf5d654">
            Som man ropar får man alltså svar.
          </note>
          <note n="272fa524">
            Anf. 74 LILIAN VIRGIN (s) replik
          </note>
          <note n="2b4fbf64">
            Herr talman! Jag får väl ropa igen för att få svar.
          </note>
          <note n="53a857b6">
            Jag har också läst att utredningen av skattereformen inte i tillräcklig
            grad skulle ha tagit hänsyn till boendet och konsekvenserna för
            det.
          </note>
          <note n="ec32cfa0">
            Jag vill påstå - och det finns också med i underlaget till yttrandet
            - att de beräkningar som har gjorts i anledning av alla de förändringar
            i bostadsbidragen och konsekvenser som utredningen har tagit fram
            har belysts. Där finns också det som rör skatterna med.
          </note>
          <note n="db8a30ca">
            Jag menar alltså att vi nu har det underlag vi behöver för att
            kunna ta ställning till bostadsbidragen.
          </note>
          <note n="985537b3">
            Man skall komma ihåg att utvärderingen av skattereformen inte
            är helt klar. Vi får återkomma till den.
          </note>
          <note n="b423fb04">
            Anf. 75 OWE HELLBERG (v) replik
          </note>
          <note n="35449811">
            Herr talman! I den analys som Riksrevisionsverket har gjort påstås
            - helt fräckt, måste jag säga - att man i princip kan ta bort
            500 kr från var och en som får bostadsbidrag för att komma ned
            i ett nollsummespel.
          </note>
          <note n="0d450644">
            Frågar man folk på Kommunförbundet säger de att det inte alls
            är på det viset. Detta skulle tvärtom att leda till ökade socialbidragskostnader
            för kommunerna. Sanningen ligger väl någonstans mittemellan.
          </note>
          <note n="891f43a4">
            Därför tycker jag att Lilian Virgin sätter alltför stor tilltro
            till regeringens analys av de fördelningspolitiska effekterna.
          </note>
          <note n="76643a08">
            Anf. 76 LILIAN VIRGIN (s) replik
          </note>
          <note n="42ac92c2">
            Herr talman! Det är inte bara en analys vi pratar om. Owe Hellberg
            uppehåller sig mycket vid utvärderingen av skattereformen.
          </note>
          <note n="9b3bd391">
            Jag menar att det är både Riksrevisionsverket och utredningen
            som har föregått förändringarna av bostadsbidragen, plus regeringens
            överväganden som vi har bedömt när vi i bostadsutskottet har tagit
            ställning till detta. Utifrån dessa värderingar och analyser har
            utskottet fastnat för detta förslag, som vi tror är det bästa
            möjliga ur fördelningspolitisk synvinkel.
          </note>
          <note n="d249ea04">
            Anf. 77 ANDERS YGEMAN (s)
          </note>
          <note n="1486a58c">
            Herr talman! Frågan om bostadsbidrag till sambor av samma kön
            har diskuterats sedan 1984, då utredningen om homosexuellas situation,
            den s.k. homosexutredningen, i sitt betänkande föreslog att även
            homosexuella par skulle få möjlighet till gemensamt bostadsbidrag.
            Detta förslag saknades dock i den senare propositionen.
          </note>
          <note n="91399489">
            År 1987 slog riksdagen fast att homosexuella inte skall diskrimineras,
            och att alla former av diskriminering aktivt bör motarbetas. Trots
            detta diskrimineras fortfarande homosexuella sambor när det gäller
            möjligheten att få bostadsbidrag.
          </note>
          <note n="ab4bb621">
            Sedan dess har frågan gång på gång aktualiserats, och i juni
            1993 gjorde riksdagen ett tillkännagivande om att sammanboende
            personer av samma kön skall ha rätt till bostadsbidrag oavsett
            samlevnadsform.
          </note>
          <note n="3c3f7c18">
            I november samma år presenterade Partnerskapskommittén sitt betänkande
            där den föreslår att diskrimineringen skall upphöra genom en ny
            sambolag, som skulle jämföra homo- och heterosexuella sambor.
          </note>
          <note n="0c46fc69">
            Kommitténs förslag har dock inte lagts fram av vare sig den förra
            eller den nuvarande regeringen.
          </note>
          <note n="6dc9331b">
            Det är därför glädjande att bostadsutskottet med anledning av
            min motion återigen begär av regeringen att den skall komma tillbaka
            med ett förslag som innebär att diskrimineringen av de homosexuella
            på detta område upphör.
          </note>
          <note n="e8b0d8f2">
            Det är också glädjande att det råder stor uppslutning kring detta,
            men lika ledsamt och anmärkningsvärt om än inte förvånande är
            det att Moderaterna och kds inte vill medverka till att diskrimineringen
            upphör.
          </note>
          <note n="3f285991">
            Nu utgår jag ifrån att regeringen tänker om och i enlighet med
            riksdagens tillkännagivande skyndsamt återkommer till riksdagen
            med ett förslag där diskrimineringen upphör, och att sambor oavsett
            sexuell läggning i fortsättningen skall vara berättigade till
            bostadsbidrag.
          </note>
          <note n="2470b77a">
            Anf. 78 ELISA ABASCAL REYES (mp)
          </note>
          <note n="3a95dca1">
            Herr talman! Jag hade egentligen inte tänkt att anmäla mig till
            den här debatten, eftersom jag har fullt förtroende för vår representant
            i bostadsutskottet,
          </note>
          <note n="9ef377db">
            Per Lager. Jag ställer mig för övrigt bakom allt han sade.
          </note>
          <note n="488e8d6d">
            Det har i debatten förekommit en del konstiga argument om ungdomar.
            Man har t.ex. sagt att det är enklare för ungdomar att flytta
            på sig och att de är rörligare. De kan väl bo hemma, säger man.
            De inläggen har gjort att jag helt enkelt inte kan avhålla mig
            från att gå upp i debatten. Samma skäl låg bakom den motion jag
            skrev. Jag kunde helt enkelt låta bli att skriva en motion och
            påtala vissa saker.
          </note>
          <note n="4e952321">
            Vad är det som skiljer ungdomar från andra låginkomsttagare?
            Ungdomar är låginkomsttagare av den enkla anledningen att de är
            ungdomar. Här är det alltså yttre faktorer som påverkar ens ekonomi,
            trots att man själv inte bidragit till det. Jag talar då om de
            åtgärder som staten själv har beslutat om, där det går en klar
            gräns vid 25 år för olika ekonomiska villkor.
          </note>
          <note n="2c3a32ea">
            Detta gäller t.ex. också fackliga avtal. Är man anställd i kommunal
            tjänst har man automatiskt mycket lägre lön på grund av ålder
            än om man utför samma arbetsuppgifter men är äldre. Detta är relevant
            i sammanhanget. Här är man enbart på grund av att man är ung i
            ett sämre ekonomiskt läge.
          </note>
          <note n="ea75b266">
            Sedan har samhället också förändrats. Först och främst finns
            det en mycket större självständighet i dag bland ungdomar. Det
            är absolut relevant när man talar om att barn skall flytta hem
            igen, Ulf Björklund. Den ekonomiska strukturen hos de enskilda
            barnfamiljerna, som Ulf Björklund värnar så mycket om, ser inte
            längre ut som den gjorde för 30 år sedan.
          </note>
          <note n="0709b11e">
            Vad är det som Moderaterna och Kristdemokraterna föreslår i stället?
            Ulf Björklund har citerat en lägerkollega, om jag får uttrycka
            det så, från Storbritannien, nämligen Tony Blair. Han sade att
            kärnfamiljen är fundamentet för samhället. Helt plötsligt upptäcker
            man hur ihålig den retorik som kds för fram genom Ulf Björklund
            är, när man ställer barnfamiljer mot ungdomar.
          </note>
          <note n="fffcd96f">
            Det kds gör är inte att man ställer barnens bästa eller skyddandet
            av en relation versus ungdomar, utan man ställer barnfamiljer
            som struktur mot ungdomarna. Den diskussionen hör inte hemma i
            det här seklet.
          </note>
          <note n="557f996b">
            Då spelar det ingen roll vilken bokstav man byter till.
          </note>
          <note n="762d704e">
            Man kan lika gärna heta K som Z eller ö. Det tyder i varje fall
            inte på någon förnyelse. Detta resonemang vill jag absolut ta
            avstånd ifrån.
          </note>
          <note n="6cb5bcea">
            Vi integreras alltmer i de villkor som råder i övriga Europa.
            Jag vill också påminna om att det i Tyskland, där det länge har
            rått kristdemokratiskt styre, finns väldigt många ockuperade hus
            med ungdomar. I
          </note>
          <note n="c0691303">
            Storbritannien, där det för tillfället är en konservativ regering,
            finns det också väldigt många hemlösa ungdomar. Jag hoppas verkligen
            inte att det är den medicinen som ni kristdemokrater föreslår.
          </note>
          <note n="dea70966">
            Anf. 79 ULF BJÖRKLUND (kds)
          </note>
          <note n="5ad8d850">
            Herr talman! Eftersom jag är apostroferad just i detta inlägg
            vill jag förtydliga mig litet grand. Det är inte så att jag på
            något sätt har satt ungdomar mot barnfamiljer. Jag sade tvärtom
            att det egentligen är en mycket svår prioriteringsfråga. Jag har
            all respekt och känsla för detta. Jag skulle gärna se att även
            ungdomar fick ett bostadsbidrag. Men väldigt mycket av politik
            handlar om att prioritera med begränsade resurser.
          </note>
          <note n="6b713aa3">
            Vi tror så här långt - och jag tror så här långt - att det är
            enklare, om vi nu tvingas att prioritera, för ungdomar i dessa
            åldrar. I 18-20-årsåldern menar jag att man kanske kan stanna
            hemma något år extra, eller kanske två år extra, om man dessutom
            inte har arbete och inte skall studera. Varför skall man då behöva
            flytta ut till varje pris, ha en egen bostad och begära bostadsbidrag
            och andra typer av bidrag, kanske socialbidrag?
          </note>
          <note n="60f04c3c">
            Det är kanske lättare som ensamstående att klara detta än en
            familj. Vad vet jag. Jag känner det som att läget kan vara så.
            Därför har vi valt den prioriteringen. Men det är inte för att
            vi vill ställa några grupper emot varandra. Jag har full förståelse
            för det hela.
          </note>
          <note n="10ee9a95">
            När det gäller Tony Blair talade han inte om kärnfamiljen. Det
            nämnde inte jag heller. Vad jag sade var att man borde titta på
            hur varje politiskt beslut slår för barnfamiljer i samhället.
            Barnfamiljen och familjen är grunden i samhället. Det var så han
            sade.
          </note>
          <note n="9f1e949d">
            Anf. 80 ELISA ABASCAL REYES (mp)
          </note>
          <note n="eb5f4f72">
            Herr talman! Då förstår inte jag vad Ulf Björklund har sagt.
            Det måste jag erkänna. Det jag har hört under den en och en halv
            timme jag har suttit här i kammaren är just att Ulf Björklund
            från kds har ställt ungdomar och barnfamiljer mot varandra. Han
            har här pekat ut dem som stött ett avslag till regeringens förslag
            om att ta bort bostadsbidraget för ungdomar som medskyldiga till
            att försämra för barnfamiljerna.
          </note>
          <note n="5c7d18ee">
            Det är en prioritering, precis som jag säger. Man ställer ungdomar
            mot barnfamiljer. Det är självfallet fel att göra så. Men det
            intressanta är inte att ställa ungdomar mot barnfamiljer. Det
            Ulf Björklund gör är att han ställer ungdomsbostadsbidragen mot
            kärnfamiljen i sig och inte mot barnens väl, barnens relationer
            till sina föräldrar, förhållandet mellan man och kvinna osv.,
            som är det som skall prioriteras i första hand. Det finns väldigt
            många åtgärder man kan vidta i samhället för att stödja de villkoren.
            Inte minst uppskattade t.ex. jag att kds tog ett initiativ till
            en särskild debatt om barnens situation, som jag upplever som
            mycket oroande.
          </note>
          <note n="883cafeb">
            Det handlar inte om att ungdomar lika gärna kan stanna hemma
            ett eller två år extra, för att citera Ulf
          </note>
          <note n="9d0898b0">
            Björklund. Det handlar om att kunna behålla det boende man har.
            Det är för det mesta inte något förstaklassboende. Det kan jag
            försäkra Ulf Björklund om.
          </note>
          <note n="c0940ac6">
            De ungdomar som i dag inte studerar har inte några välbetalda
            jobb och har följaktligen redan i hög grad anpassat sitt boende
            till sin inkomst.
          </note>
          <note n="b75f660c">
            Det är inte så att ett eget boende gör att man automatiskt söker
            socialbidrag. Däremot är den ekonomiska strukturen, precis som
            jag sade tidigare, inte sådan att t.ex. föräldrarna när barnen
            har blivit stora har råd att ha kvar ett boende på stora ytor
            eller ett stort hus. De kanske väljer att flytta till ett mindre
            hus. Dessutom blir människor mognare tidigare, har jag fått för
            mig. Det har också skett sociala förändringar som gör att det
            inte är så pass enkelt som att säga att ungdomar skall flytta
            hem igen.
          </note>
          <note n="7de4df80">
            Anf. 81 ULF BJÖRKLUND (kds)
          </note>
          <note n="53c33d08">
            Herr talman! Jag menar inte att ställa dessa två grupper emot
            varandra. Bara för ett år eller två år sedan stod jag här i kammaren
            och försvarade bostadsbidragen till ungdomar, eftersom jag tyckte
            att det var mycket viktigt. Men nu har det hänt väldigt mycket
            under de senaste åren av nedskärningar och kostnadsökningar som
            gör att särskilt barnfamiljer är litet extra drabbade. Jag har
            tvingats att konstatera detta.
          </note>
          <note n="56711a2b">
            Även om jag med mina argument inte klarat av att förklara detta
            så att alla förstår det har jag nu den inställningen, och jag
            menar egentligen ingenting med det. Jag lyssnar gärna på argument
            för att ta åt mig dem. Men verkligheten är ändå att regeringen
            i den proposition som lagts fram åtminstone från början har den
            inställningen att vi inte skall ha något bostadsbidrag för ungdomar
            i åldern 18-29 år. Sedan har diskussionen i utskottet gjort att
            utskottet har vänt och att vi hamnat i denna situation.
          </note>
          <note n="f81a5992">
            Jag ser som sagt inte någon motsättning i detta.
          </note>
          <note n="f83850ac">
            Jag tar väldigt gärna emot argumenten. Jag har säkert en del
            att lära i dessa frågor. Jag har också ungdomar i de aktuella
            åldrarna, så jag kan mycket väl förstå problemen. Men så här ser
            jag på dem just nu.
          </note>
          <note n="b44b2cfa">
            Anf. 82 ELISA ABASCAL REYES (mp)
          </note>
          <note n="42f4c717">
            Herr talman! När Ulf Björklund säger att väldigt mycket har hänt
            i samhället på sistone undrar jag vilka bitar han har sett och
            vilka bitar jag har sett. Det jag har sett är en klar försämring
            för ungdomarnas situation. Det handlar här om framtida barnfamiljer
            och framtida föräldrar. Vilka förutsättningar skall de ha att
            kunna rota sig i samhället på ett vettigt sätt? Ulf
          </note>
          <note n="cb07d552">
            Björklunds reservation mot avslag på regeringens förslag om att
            ta bort bostadsbidraget för ungdomar rör faktiskt en annan sak.
            Det är faktiskt Ulf Björklunds egen konstruktion att ställa det
            här mot barnfamiljerna.
          </note>
          <note n="98a0e2d6">
            Överläggningen var härmed avslutad.
          </note>
          <note n="5ff073cb">
            (Beslut fattades efter 7 §.)
          </note>
          <note n="2043a824">
            7 § Öresundsförbindelsen
          </note>
          <note n="c221ef51">
            Föredrogs
          </note>
          <note n="4747e542">
            Trafikutskottets betänkande 1995/96:TU17
          </note>
          <note n="5bd60953">
            Öresundsförbindelsen (skr. 1995/96:130)
          </note>
          <note n="00047e2f">
            Anf. 83 KERSTIN WARNERBRING (c)
          </note>
          <note n="13af0fee">
            Herr talman! Det är obegripligt att 1990-talets politiker, som
            skall lösa 2000-talets problem, håller fast vid 60 år gamla värderingar!
          </note>
          <note n="6c5c5718">
            Världen förändras i en allt snabbare takt. Gårdagens sanning
            gäller inte i morgon. Det måste ingå i politikerns självklara
            uppgift att möta konsekvenserna av samhällets förändring, vilket
            sannerligen inte märks i det ärende vi har att behandla nu.
          </note>
          <note n="bca3ffa2">
            Den ekonomiska och miljömässiga utvecklingen har för länge sedan
            sprungit ifrån 1936 års planer på en Öresundsbro. Ändå skall dessa
            realiseras.
          </note>
          <note n="7dca8d46">
            Demokratiskt fattade beslut skall respekteras -
          </note>
          <note n="6651a898">
            javisst. Men denna demokratiska process lämnar mycket övrigt
            att önska.
          </note>
          <note n="05338a3f">
            Broprojektets utveckling har kantats av skandaler.
          </note>
          <note n="a6d4dc10">
            I danska tidningar har man kunnat läsa rubriker som
          </note>
          <note n="732c2976">
            Århundradets skandal och Politiker ljög om Öresundsbron. Beslutsfattarna
            fick inte information om hur osäkra de ekonomiska beräkningarna
            för miljöprojektet är och inte heller om att förutsättningarna
            för brobudgeten ändrats flera gånger genom nedräkning av räntan
            och uppräkning av trafikprognosen.
          </note>
          <note n="0bee6150">
            Miljöskandaler är det också gott om:
          </note>
          <note n="51062987">
            ? t.ex. att den internationella expertpanel som tillsattes för
            att granska nollösningen kördes över i samband med den svenska
            regeringens beslut 1994,
          </note>
          <note n="1e0988a1">
            ? t.ex. att Björn Gillberg och Torkel Carsten har hoppat av som
            miljögranskare då Öresundskonsortiet uppenbarligen inte tog miljöfrågorna
            på allvar,
          </note>
          <note n="944e70c4">
            ? t.ex. att danska staten har stämts av Greenpeace
          </note>
          <note n="9a4514af">
            - dels därför att det inte finns någon miljökonsekvensbeskrivning
            för hela projektet, dels därför att kraftigt förorenade massor
            används för den konstgjorda halvön vid Kastrup. Rättegången skulle
            ha startat i måndags men skjuts upp för komplettering av material
            efter tre års utredande.
          </note>
          <note n="8b7f3d55">
            Ole Krarup, professor i juridik i Köpenhamn, uttryckte vid en
            presskonferens i Sverige häromdagen att det är ett mycket cyniskt
            spel som pågår för att bygget skall komma så långt att det inte
            går att stoppa.
          </note>
          <note n="80102829">
            Någonting ditåt kan man även säga om den svenska regeringens
            agerande. Vid ett flertal tillfällen har kommunikationsministern
            hävdat att ekonomin kring projektet är stabil, trots tecken på
            motsatsen. Då äntligen regeringens skrivelse om ekonomin presenterades
            visade det sig att brokalkylen redan spruckit, och det innan ens
            de egentliga byggarbetena satts i sjön!
          </note>
          <note n="907dcf85">
            De ekonomiska glädjekalkylerna håller alltså inte.
          </note>
          <note n="fc401d10">
            Notan för gigantiska byggnadsprojekt av det här slaget brukar
            sluta på ca 50 % mer än beräknat på grund av successiva fördyringar.
            När broprojektet redan innan det egentliga arbetet kommit i gång
            visar sig bli
          </note>
          <note n="e55b932a">
            2 miljarder eller 10 % dyrare är det ytterst allvarligt.
          </note>
          <note n="ef61f03c">
            Kostnaden för kust-till-kust-delen är i svenska kronor och dagens
            penningvärde uppe i 20 miljarder. Därtill kommer landanslutningarna
            på den svenska sidan, och sanningen är att det inte finns några
            bra lösningar vad gäller landanslutningarna - varken för Malmö
            stad, för regionen, för svenskt näringslivs transportbehov eller
            för brokonsortiets ansträngda ekonomi. Det här finns noggrant
            redovisat i min motion.
          </note>
          <note n="3480a992">
            Regeringen, herr talman, var så uppfylld av förtjusning över
            det här prestigeprojektet att den inte ägnade det redan hårt trafikdrabbade
            Malmöområdet en tanke. Den totala bristen på planering tillsammans
            med ett detaljerat mellanstatligt avtal som har föregripit miljöprövningen
            har skapat detta svåra dilemma, som kan komma att fördyra projektet
            med ca 10
          </note>
          <note n="f5de63db">
            miljarder. Det är heller inget annat än en skandal.
          </note>
          <note n="7acd516a">
            Avsikten med Öresundsförbindelsen var att tillsammans med förbindelser
            över Stora Bält och
          </note>
          <note n="ca3f99b8">
            Fehmarn Bält binda samman Sverige och Danmark med kontinenten
            - något som inte minst företrädare för det sydsvenska näringslivet
            krävde. Men det var då det. Verkligheten förändrades under historiens
            gång. Europas karta ritades om då muren föll. Beslutsfattarna
            tog dock ingen som helst notis om detta faktum. Det gör inte heller
            trafikutskottet i sitt betänkande.
          </note>
          <note n="34130cdb">
            I dag finns inget intresse av att ta omvägen över
          </note>
          <note n="db43ecd1">
            Danmark då man snabbt vill komma till kontinenten.
          </note>
          <note n="779b4815">
            Det blir dyrare och tar längre tid, och väl framme på den tyska
            sidan hejdas både bilar och tåg av trafikinfarkter respektive
            långa köer vid rangerbangården i
          </note>
          <note n="7f88430c">
            Hamburg.
          </note>
          <note n="ae3585f9">
            Det näringslivet behöver av snabba och säkra transporter till
            Europa kan inte tillgodoses på det här sättet. Transportföretagen
            nobbar bron, då direktfärjorna till kontinenten anses helt överlägsna.
            Öresundsbron kommer främst att användas för lokal trafik, säger
            VD-n för ASG European Road Transport som därför nu håller på att
            flytta sin utlandsverksamhet från Malmö till Helsingborg.
          </note>
          <note n="56129ddf">
            Deutsche Bank har i dagarna meddelat att man hoppar av finansieringen
            av Fehmarn Bältförbindelsen, då man anser det omöjligt att få
            ekonomi i den. Detta är något som kommunikationsministern enligt
            uppgift finner "högst bekymmersamt".
          </note>
          <note n="2ee06f8e">
            Månne hon också börjar inse det som vi och så många med oss så
            länge hävdat, nämligen att en bro över
          </note>
          <note n="9c625ca9">
            Öresund blir en lokaltrafikled mellan Malmö och
          </note>
          <note n="2e51bb99">
            Köpenhamn.
          </note>
          <note n="13e89234">
            Sett mot bakgrund av att hela projektet skall finansieras av
            trafikavgifter måste alla broförespråkare få kalla fötter av den
            insikten. Blotta risken för att statsgarantin kan komma att utlösas
            borde ge varje ansvarsfull politiker mardrömmar.
          </note>
          <note n="e628ab45">
            Herr talman! Öresundsbroprojektet är ett resultat av mäktiga
            lobbyister, hemlighållna analyser och odemokratiska beslut. Det
            var omodernt redan innan det beslutades, och det är ett hot mot
            både miljö och ekonomi.
          </note>
          <note n="b9a50d3e">
            Mot bakgrund av det jag nu anfört vore det klädsamt om riksdagen
            kunde enas om att åtminstone rädda vad som räddas kan. Broarbetet
            behöver stoppas upp och en oberoende kommission tillsättas som
            får syna de miljömässiga och ekonomiska konsekvenserna i ett sammanhang
            innan det är för sent. Med största sannolikhet skulle detta leda
            till att avtalet med Danmark måste omförhandlas för att det inte
            skall leda till oöverstigliga kostnader ovanpå det som vi redan
            sett, transportproblem för näringslivet och en fullständigt ohållbar
            miljösituation för de boende i Malmöregionen.
          </note>
          <note n="156ff826">
            Det finns fortfarande tid att åtgärda de problemen.
          </note>
          <note n="05bc80b0">
            Därför, herr talman, yrkar jag bifall till reservationerna 1
            och 2 till trafikutskottets betänkande nr 17.
          </note>
          <note n="99007c61">
            Anf. 84 HANNA ZETTERBERG (v)
          </note>
          <note n="398fab10">
            Herr talman! När det gäller det här betänkandet har vi redan
            haft en s.k. remissdebatt, nämligen när skrivelsen kom till riksdagen.
            Många bra argument framfördes redan då, och de visar att ekonomin
            kring bron inte håller. Att en bro över Öresund inte håller miljömåtten
            har vi också diskuterat tidigare i kammaren. Den som inte följde
            remissdebatten kan jag varmt rekommendera att gå tillbaka och
            läsa det protokollet
          </note>
          <note n="156f42c0">
            - det var en mycket bra debatt.
          </note>
          <note n="e162c442">
            Jag skall försöka att inte upprepa min kritik kring
          </note>
          <note n="0073cd21">
            Öresundsbroprojektets ekonomi, men jag vill markera att utskottet
            i princip har accepterat regeringens skrivelse om projektets ekonomi
            utan några invändningar.
          </note>
          <note n="261f8d39">
            Jag vill också kommentera utskottets sätt att behandla Vänsterpartiets
            yrkande om att kostnaderna skall redovisas i svenska kronor och
            i dagens penningvärde för att man lättare skall få en översikt
            över projektets verkliga kostnader. Denna begäran är inte på något
            sätt orealistisk och innebär inte någon övermäktig uppgift. På
            s. 10 längst ned säger utskottet självt nämligen: "För att underlätta
            en bedömning av projektets aktuella ekonomiska situation är det
            enligt utskottets mening lämpligt att redovisningen fortsättningsvis
            kompletteras med ekonomiska uppgifter även i aktuellt penningvärde
            och i svensk valuta."
          </note>
          <note n="88e5d3cb">
            Trots detta, som jag ser som ett erkännande, avstyrker utskottet
            Vänsterpartiets yrkande, som handlar om just det här. Jag tycker
            att man i stället borde ha tillstyrkt det, eftersom utskottet
            faktiskt har ställt sig bakom det. Någon direkt motivering till
            att man har avstyrkt det hittar jag inte heller i utskottets betänkande,
            men det kanske finns något självändamål i att avstyrka Vänsterpartiets
            yrkanden - vad vet jag?
          </note>
          <note n="85c8c249">
            Jag menar att summan för projektet egentligen också borde ligga
            högre än vad utskottet har räknat fram, om vi skall vara realistiska.
          </note>
          <note n="0ecac058">
            Kust-till-kust-förbindelsen beräknar regeringen i sin skrivelse
            till 14 miljarder. Värdet är i danska kronor och i 1990 års penningvärde.
            Med hjälp av Öresundskonsortiet har Vänsterpartiet räknat om den
            siffran till svenska kronor i dagens penningvärde, och då blir
            summan ungefär 19 miljarder kronor. Utskottet har räknat upp summan
            till 17,6 miljarder kronor.
          </note>
          <note n="ffdfba72">
            För de svenska landanslutningarna, som är nästa del av projektet,
            redovisas i skrivelsen en totalsumma på 1,9 miljarder svenska
            kronor. Den summan är beräknad utifrån prisnivån och värdet av
            kronan i juli
          </note>
          <note n="6cd4b3d4">
            1990. Räknar vi ut kostnaden i dagens penningvärde hamnar vi
            på en summa runt 2,3 miljarder i stället -
          </note>
          <note n="df4919e6">
            detta också enligt Öresundskonsortiet. Det är samma siffra som
            utskottet har angivit.
          </note>
          <note n="5be1cc26">
            För de danska landanslutningarna, som är den sista delen av projektet,
            beräknades i regeringens skrivelse
          </note>
          <note n="5c99049c">
            6,7 miljarder svenska kronor i dagens penningvärde.
          </note>
          <note n="55b36f9f">
            Utskottet anger summan 6,3 miljarder svenska kronor.
          </note>
          <note n="9d5a7dc1">
            Den totala summan skulle enligt mina beräkningar i dagens penningvärde
            hamna på ungefär 27 miljarder svenska kronor. Utskottet landar
            på 26,2. Skillnaden är inte längre lika stor som den var mellan
            mina siffror och regeringens. Men i remissdebatten avfärdade kommunikationsministern
            mig med att säga att jag räknade med äpplen och päron, när jag
            summerade mina beräkningar. Jag hoppas att utskottets nya beräkningar
            kan få Ines Uusmann att fundera en gång till över den verkliga
            summan för projektet.
          </note>
          <note n="ab18f144">
            För att gå vidare i resonemanget kring ekonomin vill jag säga
            att Riksrevisionsverket 1994 räknade ut att en genomsnittlig fördyring
            av infrastrukturprojekt på vägsidan har varit ungefär 86 %. Om
            jag verkligen tar till i underkant och räknar med en fördyring
            av det här projektet på bara 20 % innebär det 5,4 miljarder.
          </note>
          <note n="d1b31e1d">
            Totalsumman skulle då hamna på 32-33 miljarder svenska kronor
            i dagens penningvärde.
          </note>
          <note n="dc3ca55d">
            När det gäller räntekostnaderna för projektet räknar konsortiet
            självt med en total skuld på 30 miljarder, om inget oförutsägbart
            inträffar. Inklusive ränta på dessa lånade pengar hamnar summan
            troligen på upp emot 40 miljarder kronor.
          </note>
          <note n="e6677549">
            I betänkandet redovisas en totalsumma för projektets anläggningskostnader
            på 26,2 miljarder. Jag är glad att summan har skrivits upp, men
            den överensstämmer inte med Ines Uusmanns svar i en interpellationsdebatt
            med Vänsterpartiets Johan Lönnroth den 5
          </note>
          <note n="7c495bd8">
            mars i år. Hon sade då om projektets totalkostnad:
          </note>
          <note n="7c87ba8c">
            "Om man räknar upp de av 1990 års priser som är jämförelsepriser
            enligt det index som man brukar använda är det som Johan Lönnroth
            sade rätt. Man hamnar på 29,5 miljarder."
          </note>
          <note n="33db1a91">
            Jag undrar varför utskottets bedömning av totalkostnaden ligger
            under kommunikationsministerns egna bedömningar i det här fallet,
            även om jag är medveten om att kommunikationsmininstern anger
            olika summor vid olika tillfällen.
          </note>
          <note n="40989ce0">
            Det är inte första gången som Öresundsbron debatteras här i kammaren.
            Vi vet antagligen alla precis vad övriga partiers företrädare
            kommer att säga - vi har hört det förut. Trots det vill jag återigen
            peka på några områden som gör Öresundsbroprojektet till ett vansinnesprojekt.
          </note>
          <note n="05358d69">
            När det gäller den demokratiska processen vill jag påminna om
            att inför beslutet i riksdagen 1991 fanns inte de riktiga ekonomiska
            beräkningarna, och jag menar faktiskt att de fortfarande inte
            finns. Jag tycker att vi redan nu kan se att de ekonomiska beräkningarna
            kommer att leda till att skattebetalarna får stå för notan, trots
            att det i kontraktet för Öresundsbron stod klart och tydligt att
            inga skattepengar skulle föras in i projektet.
          </note>
          <note n="6a319e7b">
            Riksdagsbeslutet föregicks dessutom av ett rådslag inom Socialdemokraterna,
            där medlemmarna röstade om Öresundsbroprojektet. 50 % var för
            en borrad tunnel, och 25 % var för den bro som Socialdemokraternas
            riksdagsgrupp och partiledning sedan tog ställning för. Initiativet
            till bron vet vi kommer från samma människor som ligger bakom
            hela TEN-projektet, dvs. Transeuropeiska nätprojekten i Skandinavien,
            nämligen ERT, European Round Table of Industrialists - en av de
            starkaste lobbygrupperna i vår världsdel.
          </note>
          <note n="8da5fa5f">
            Efter riksdagens beslut prövades detta av Koncessionsnämnden
            enligt naturresurslagen, som avslog projektet med tanke på tre
            områden:
          </note>
          <note n="bfd6f948">
            - Östersjön är särskilt känslig ur ekologisk synpunkt, och den
            kan skadas,
          </note>
          <note n="dd32d693">
            - Lommabukten och Lundåkrabukten samt Limhamnströskeln, som är
            av intresse för yrkesfiskare och naturvård, kan påtagligt skadas,
          </note>
          <note n="f91d718e">
            - hänsyn till samhällets mål vad gäller miljöanpasade transportsystem.
          </note>
          <note n="2d094f68">
            Jag vill påminna om att Koncessionsnämndens beslut i sig räcker
            för att byggandet av Öresundsbron skall vara olagligt.
          </note>
          <note n="ba469b09">
            År 1993 inleddes Vattendomstolens prövning av projektet. Den
            sade ja till projektet, men i dess uppdrag ingår inte att pröva
            t.ex. miljöpåverkan till följd av trafikökning. Vattendomstolen
            underkände då alla förslag till brokonstruktioner på den danska
            sidan, och man har sedan också sagt att någon nollösning inte
            går att garantera.
          </note>
          <note n="037ea09d">
            Öresundsbroprojektet hänger ihop med projekt i
          </note>
          <note n="6ff496c7">
            Stora Bält och på Fehmarn. För bara några dagar sedan kom rapporter
            från Fehmarnförbindelsen att
          </note>
          <note n="919bba13">
            Deutsche Bundesbank dragit sig ur som kreditgivare -
          </note>
          <note n="46c6ecca">
            projektet ses som alltför osäkert. Anledningarna står att läsa
            i Dagens Industri. En av anledningarna är att bygget av tunneln
            under den engelska kanalen har givit banken kalla fötter, och
            det förstår jag. Enligt uppgift beräknades inkomsten för tunneln
            bli 400
          </note>
          <note n="bcefdde1">
            miljoner engelska pund 1995, och redan räntekostnaderna ligger
            på 700 miljoner engelska pund. Det är ett tydligt exempel på hur
            lätt kostnader för sådana stora projekt skenar i väg.
          </note>
          <note n="889448fd">
            En annan anledning till att Deutsche Bundesbank har dragit sig
            ur är projektets egna osäkerheter. Jag citerar Jürgen Krumnow
            i Bundesbank: Prognoserna om ökad biltrafik blir inte mer trovärdiga
            av att det snart finns en färdig förbindelse mellan Danmark och
          </note>
          <note n="4c43c148">
            Sverige.
          </note>
          <note n="a6611ce5">
            Jag har tidigare pratat om de beräkningar som har gjorts för
            Öresundsbron och antalet bilar. Enligt trafikprognoser som gjorts
            kommer trafiken att vara
          </note>
          <note n="d06f5306">
            6 400 personbilar och 1 000 lastbilar per dygn år 2000
          </note>
          <note n="7c77c1de">
            när bron beräknas vara klar. I propositionen har regeringen avrundat
            uppåt och anger en totaltrafik på
          </note>
          <note n="49c4646e">
            8 000-10 000 fordon per dygn.
          </note>
          <note n="5c4c5b23">
            Även brons negativa miljöpåverkan har naturligtvis ekonomiska
            effekter. Vägverket bedömer i sin årsredovisning 1994 att utsläppen
            av koldioxid från vägtrafiken kommer att öka med 8 % från 1994
            till år
          </note>
          <note n="72e94363">
            2000. Det är tvärtemot riksdagens mål och svenska åtaganden t.ex.
            vid Riokonferensen.
          </note>
          <note n="8fe76565">
            Konsortiet räknar också med en ökad trafikvolym på 1,7 %, vilket
            ur miljösynpunkt inte kan accepteras.
          </note>
          <note n="33079eee">
            Med andra ord förstärker Öresundsbrobygget framtida konflikter.
            Möjligheten att nå miljömål, som redan i dag är beslutade och
            som med sannolikhet kommer att behöva skärpas, försvåras och fördyras,
            framför allt för att vi i vår konkreta handling nonchalerar detta,
            bl.a. genom stora satsningar på vägbyggen som förutsätter ökad
            biltrafik. Att stabilisera koldioxidutsläppen och sedan minska
            dem efter år 2000 kommer att bli svårt, om vi inte tar dessa målsättningar
            på allvar redan nu. De fina orden kan ni bespara både mig och
            andra!
          </note>
          <note n="491e5838">
            Jag måste återigen påpeka att alla de senaste utredningarna kring
            trafik, miljö och klimathot pekar på att bränslepriserna måste
            höjas kraftigt och att vägtrafiken inte får fortsätta att öka
            - snarare skall den minska. Senast i morse hörde jag att OECD
            för Sveriges räkning krävde såväl höjda bensinpriser som biltullar,
            m.m. Detta blir en stor konfliktsituation, och att i det här läget
            finansiera ett brobygge med trafikavgifter, och därmed förutsätta
            en ökad biltrafik, är inte lämpligt.
          </note>
          <note n="4450669f">
            Jag läste också i Dagens Industri om Bilspedition
          </note>
          <note n="fa5797be">
            - ett av de stora företagen. Koncernchefen Håkan
          </note>
          <note n="a813f8c2">
            Larsson menade att man skall göra Bilspedition till ett av Europas
            största transportföretag. För att nå dit skall
          </note>
          <note n="145dcc00">
            Bilspedition köpa företag, främst i Tyskland och i
          </note>
          <note n="7359932e">
            Frankrike, men också i USA och i Asien. Bilspedition tänker fortsätta
            att använda färjorna och inte Öresundsbron:
          </note>
          <note n="a3f59574">
            "Det blir både dyrare och tar längre tid än färjorna, säger Bilspeditions
            koncernchef Håkan Larsson, som betonar att lastbilarna kommer
            att ta färjan till kontinentaleuropa också i framtiden.
          </note>
          <note n="50177621">
            Fördelen med färjan är att Bilspedition kan köra sina trailers
            och container utan förare till Europa med färja. - - - Om Öresundsbron
            ska användas måste
          </note>
          <note n="13e0f31f">
            Bilspedition betala en förare hela vägen plus broavgift och färjekostnad
            över Stora Bält i Danmark och
          </note>
          <note n="98b5ed70">
            Fehmarn Bält mellan Danmark och Tyskland. En klart sämre affär,
            anser Bilspedition."
          </note>
          <note n="8feadc8b">
            För att ytterligare komplicera bilden undrar jag hur regeringen
            och regeringens företrädare ser på de larmrapporter som kommer
            från Danmark nu, framför allt om att förorenad jord planeras att
            användas när man bygger den konstgjorda ön. Öresundskonsortiet
            i
          </note>
          <note n="f69de278">
            Danmark har uppenbarligen först planerat att sanera jorden innan
            den skulle fyllas i ön, men sedan insett vilken kostnad det här
            skulle innebära och backat. Nu menar man i stället att "jord är
            jord". Det här skulle kunna få förödande konsekvenser.
          </note>
          <note n="8f3f2d7a">
            För att avrunda mitt inlägg, trots att det finns mycket mer att
            tillägga, har jag en stilla undran. Det är ju så att regering
            och riksdag uppenbarligen inte lyssnar på argument som tar upp
            bristen på demokrati och insyn, som präglat hela projektet från
            början till slut. I
          </note>
          <note n="adfe065a">
            remissdebatten pratade vi länge om miljökontrollanternas avhopp
            i protest. Vi vet också att den internationella expertpanelen
            har kopplats bort, trots att den har ansvar för själva byggnadsfasen.
          </note>
          <note n="74f13de0">
            De lyssnar inte heller på miljöargument, vare sig det gäller
            nollösningar, ökade transporter eller biologisk mångfald. Man
            lyssnar inte heller på Koncessionsnämndens inställning.
          </note>
          <note n="de5a9c1c">
            De lyssnar inte på näringen, som inte längre säger att bron är
            intressant - snarare tvärtom.
          </note>
          <note n="ba7ec1c8">
            De verkar inte blåsa av projektet, trots att
          </note>
          <note n="88de86a6">
            Fehmarnprojektet inte verkar gå i lås.
          </note>
          <note n="99f2b67a">
            De verkar inte oroa sig för ekonomin heller.
          </note>
          <note n="af82b09c">
            Jag undrar bara: Vem är det regeringen och regeringens företrädare
            lyssnar på? Vem är det som vill ha bron? För det är ju uppenbart
            att diskussionen om
          </note>
          <note n="66656941">
            Öresundsbron för länge sedan slutat att vara en debatt där man
            faktiskt lyssnar på argument. Det är något annat som drar, och
            jag undrar vad det är. Jag skulle gärna vilja ha svar på det i
            debatten i dag. Tack!
          </note>
          <note n="2d886e74">
            Anf. 85 ELISA ABASCAL REYES (mp)
          </note>
          <note n="92820a7e">
            Herr talman! Med hänvisning till den remissdebatt som fördes
            den 8 februari kommer jag inte att direkt gå in på de argument
            som gjort att Miljöpartiet har tagit ställning mot bron. De positionerna
            är väl kända, och de reservationer som är fogade till betänkandet
            är rätt utförliga.
          </note>
          <note n="3cd160d0">
            Varje partis position i frågan är sedan mycket länge känd. Egentligen
            vill jag rikta mina ord i dag till dem som kämpat och fortfarande
            kämpar mot bron.
          </note>
          <note n="00401714">
            Den reservation som Miljöpartiet, Centern och Vänstern fogat
            till betänkandet väcker antagligen en del frågor, liksom själva
            hanteringen av betänkandet i utskottet.
          </note>
          <note n="24c999e6">
            Det här ärendet kommer att bli en favorit i repris och återkomma
            varje år till riksdagen. Jag skulle vilja göra en jämförelse som
            jag hoppas inte missbrukas vid något annat tillfälle. Det gäller
            Miljöpartiets ställningstagande i kärnkraftsfrågan.
          </note>
          <note n="a290200f">
            Vi i Miljöpartiet har nämligen som ivriga förespråkare för en
            avveckling fått mycket kritik därför att vi inte deltar i samarbetet
            och hittar en lösning för slutförvaring. Som jag tolkar det skulle
            situationen för kärnkraften vara rätt annorlunda om Miljöpartiet
            skulle ha ett förslag till slutförvaring. Det är just en av anledningarna
            till att vi inte kan samarbeta i den frågan, vi vet inte något
            bra sätt. Visste vi det skulle vi inte tycka som vi gör. Antagligen
            skulle vi det i varje fall, eftersom själva urankedjan i sig är
            ett starkt hot.
          </note>
          <note n="301590ea">
            Det är alltså samma sak med bron. Om vi börjar samarbeta och
            arbetar konstruktivt under projektets gång, kan det också tolkas
            som att vi faktiskt bidrar till att genomföra projektet. Detta
            är självklart en av de svåraste frågorna som vi som politiker
            kommer att behöva arbeta med.
          </note>
          <note n="644e0af2">
            Om det finns någon osäkerhet om var reservationen landar vill
            jag säga att reservationens innehåll måste tolkas som att man
            inte vill ha någon fast förbindelse över sundet i och med att
            vi kräver att man stoppar förhandlingarna.
          </note>
          <note n="1fb9cb62">
            Det är några saker som har nämnts som jag skulle vilja ta upp.
            Den första är skadeståndskravet, som självklart är ett problem.
            Men det är inte oöverkomligt i och med att det här är ett bilateralt
            avtal mellan regeringarna. I och med den samarbetsvilja som visades
            i Visby förra veckan - det kanske man inte skall säga - finns
            det väl ändå en grogrund för att lösa detta på ett vettigt sätt.
          </note>
          <note n="a0db1853">
            Vad gäller de entreprenörer som man har anlitat är det alltså
            själva de fasta kostnaderna som man har intecknat och inte de
            framtida kostnaderna. Det rör sig om en del pengar, det skall
            vi inte sticka under stol med. Men när det gäller de framtida
            kostnaderna - då pratar vi om samhällskostnader och miljökostnader
            -
          </note>
          <note n="814f8d86">
            är det absolut ett pris man får betala för dumhet begången de
            senaste åren.
          </note>
          <note n="8e79e6dc">
            Vi bör redan nu fortsätta arbetet med en planering av en ny trafiklösning
            för Skåneregionen, som är en ansträngd region.
          </note>
          <note n="c793ae32">
            Om nästa fråga blir vad som är nästa steg vill jag svara att
            vi anser att det i det här fallet är möjligt att kombinera ställningstagandet
            att verka aktivt för att stoppa bron och samtidigt ha en kritisk
            granskning av projektet. Då menar jag t.ex. att man redan nu har
            överskridit budgeten med 2 miljarder kronor, att man också påtalar
            helheten, precis som Hanna Zetterberg har sagt, med miljökonsekvenser,
            trafikökningar, infrastruktursystem i Europa, och att man är aktiv
            i de beslut som fattas. Det gäller t.ex. citytunneln och även
            andra delar av projektet som ännu inte är färdigt, främst landanslutningarna
            tänker jag på.
          </note>
          <note n="7e1e8061">
            När det gäller bevakning och kritisk granskning av projektet
            har jag ett exempel framför mig. Det är ett pressmeddelande från
            Miljöpartiet de gröna i Bryssel.
          </note>
          <note n="e252376b">
            Malou Lindholm som är Europaparlamentariker för
          </note>
          <note n="1be337b1">
            Miljöpartiet har ställt en fråga till kommissionen om den förorenade
            jorden till den konstgjorda ön som det nu inte finns någon miljöprövning
            av. Det finns det inte heller för den lagringsplats för jorden
            som man har nu. Det blir intressant att se hur man klarar att
            lösa detta.
          </note>
          <note n="51ddcf51">
            Helheten blir att vi återkommer i frågan, och vi kommer att arbeta
            aktivt i kombinationen att vi vill stoppa projektet, men att den
            kritiska granskningen kommer att fortsätta. Vi kommer att vara
            aktiva i de beslut som fattas, och vi kommer absolut att påtala
            helheten.
          </note>
          <note n="a439ae18">
            För övrigt vet jag inte riktigt vad jag skall säga till mina
            utskottskolleger som har en annan uppfattning.
          </note>
          <note n="cd1eeda2">
            Jag tycker att det mesta redan är sagt. Jag har tappat räkningen
            på hur många gånger jag har varit uppe i talarstolen i den här
            frågan. Det är, precis som Hanna
          </note>
          <note n="526f8cdf">
            Zetterberg säger, tveksamt vilka skäl som föreligger för att
            genomföra projektet.
          </note>
          <note n="db77af58">
            Vi har hört alla skäl emot. När vi hör de skäl som talar för
            projektet är det väldigt lätt att punktera argumenten. Det har
            faktiskt gjorts i de debatter som har hållits utan att man har
            fått ett bra svar tillbaka.
          </note>
          <note n="c747f664">
            Jag har inga större förväntningar på dagens debatt, måste jag
            erkänna.
          </note>
          <note n="26bc5614">
            Jag yrkar givetvis bifall till båda reservationerna.
          </note>
          <note n="63d63327">
            Anf. 86 MONICA ÖHMAN (s)
          </note>
          <note n="e3c2af3f">
            Herr talman! Det finns väl knappast någon fråga som har prövats
            och utretts så som just frågan om
          </note>
          <note n="9d7e7869">
            Öresundsbron. I mer än hundra år har man diskuterat frågan. Olika
            förslag har presenterats. Diskussionerna har varit många och långa.
          </note>
          <note n="256951a4">
            Såväl det danska folketinget som den svenska riksdagen har godkänt
            broavtalet. Här i kammaren fattades det beslut den 12 juni 1991
            med en bred majoritet, 229 ja och 85 nej, och det föreligger därmed
            ett folkrättsligt bindande avtal.
          </note>
          <note n="eb70efc6">
            Beslutet föregicks av ett omfattande och långvarigt utredningsarbete
            i vilket en lång rad av experter på skilda samhällsområden har
            engagerats. Därefter genomfördes remissbehandling och diskussioner
            i olika forum, vilket jag anser borgar för att projektet har blivit
            allsidigt belyst och att byggandet av en fast förbindelse är rätt
            tänkt. Inte minst miljöfrågorna har utretts grundligt. Det är
            nog det största miljöärende som någonsin hanterats i Sverige.
            Tre lagstiftningskomplex har varit inblandade: naturresurslagen,
            vattenlagen och miljöskyddslagen.
          </note>
          <note n="b2200bf3">
            Herr talman! Riksdagen har nu att ta ställning till trafikutskottets
            betänkande nr 17, som behandlar regeringens skrivelse 1995/96:130
            om Öresundsförbindelsens ekonomi, jämte tre motioner som är väckta
            i anledning av denna skrivelse. Riksdagen behandlar också ett
            antal motioner som väcktes under den allmänna motionstiden i januari
            1995.
          </note>
          <note n="e98c8f44">
            Tilläggas kan, som någon av de andra debattörerna har gjort,
            att skrivelsen redan har varit föremål för debatt, i och med den
            remissdebatt man hade i kammaren den 8 februari när skrivelsen
            överlämnades till riksdagen. Egentligen har vi redan gjort det
            som skall göras, tycker jag.
          </note>
          <note n="c560e898">
            När riksdagen fattade detta beslut 1991 förutsatte man att regeringen
            för riksdagen skulle redovisa resultatet av upphandlingen samt
            årligen återkomma till riksdagen med redovisning av hur projektet
            framskrider och i vilken omfattning garantiåtagandet har ianspråktagits.
            Det är just en sådan årlig redovisning som nu behandlas. Vi behandlar
            inte frågan om huruvida bron skall byggas eller inte byggas. Det
            är riksdagen som har beställt den redovisning som vi nu diskuterar.
          </note>
          <note n="b8fbd204">
            Alltsedan beslutet 1991 har det pågått ett mycket intensivt arbete
            med att förbättra och förfina projektet så att det motsvarar de
            höga och angelägna kraven för både miljö och säkerhet. Genomlysningen
            har givit ett bra resultat. Vi får nu en förbindelse som verkligen
            blir en miljömässig satsning för framtiden. Utskottsmajoriteten
            anser också att etableringen av en fast förbindelse över Öresund
            är en viktig framtidssatsning som främjar utvecklingen av effektiva
            kommunikationer mellan Sverige och övriga Europa. Öresundsförbindelsen
            ger även möjlighet till en gynnsam utveckling av de regionala
            kollektivtrafiksystemen.
          </note>
          <note n="fc7958a9">
            Som framgår av regeringens skrivelse är ekonomin för kust-till-kust-förbindelsen
            hållbar. De ökade kostnader man har fått rubbar alltså inte projektets
            räntabilitet. Kostnadsökningen beror framför allt på att projektet
            har miljöanpassats ytterligare och på högre anbud än vad man hade
            väntat sig från anbudsgivarna.
          </note>
          <note n="4016eab1">
            De är riktigt, vilket har sagts från kritiker, att den kvarstående
            reserven är begränsad. Samtidigt måste man komma ihåg att merparten,
            ungefär 85 %, av de stora upphandlingarna har genomförts. Det
            som återstår att upphandla är installationsentreprenaden, där
            inte alls samma osäkerhet som vid de tidigare upphandlingarna
            föreligger.
          </note>
          <note n="3bedbc1f">
            En annan vanlig invändning har gällt trafikprognosen. Många har
            tyckt att prognoserna har varit alltför optimistiska, medan andra
            har befarat att de är alltför låga och menat att bron kommer att
            förorsaka en omfattande ökning av bilismen.
          </note>
          <note n="14c135dc">
            Om man skall försöka hitta någon som har titta på frågan och
            som är väldigt oberoende och inte alls har några bindningar kan
            man titta på vad det amerikanska företaget Standard &amp; Poor´s har
            sagt. Standard &amp;
          </note>
          <note n="ea800847">
            Poor´s har gjort denna kreditvärdering på uppdrag av
          </note>
          <note n="65dc67dd">
            Riksgäldskontoret. Enligt deras utredning är den trafikprognos
            som har gjorts sannolik.
          </note>
          <note n="ca2f32f6">
            De danska landanslutningarna har blivit väsentligt dyrare än
            vad som förutsågs i brobeslutet 1991. Det skall inte läggas Öresundsförbindelsen
            till last. Med de danska förbindelserna kan en besvärande trafikoch
            miljösituation mellan Köpenhamn och Kastrup kanske lösas. Man
            skulle kunna säga att danskarna har passat på att genomföra sin
            Arlandabana samtidigt som Öresundsbron. Självfallet påverkar inte
            dessa fördyringar vare sig kust-till-kust-förbindelsens ekonomi
            eller den svenska delen av projektet.
          </note>
          <note n="9f34f33d">
            När det sedan gäller de svenska landanslutningarna är beredningen
            av tillståndsärendena ännu inte avslutad. Kommunikationskommittén
            har i sitt delbetänkande pekat på att genomgångstrafiken i Skåne
            är ett av de problemområden som måste utredas i ett nationellt
            perspektiv. Enligt utredningen är det angeläget att Öresundsförbindelsen
            får goda järnvägs- och väganslutningar.
          </note>
          <note n="0331410d">
            Även utskottet anser det vara viktigt att de svenska landanslutningarna
            får en effektiv och ändamålsenlig utformning. Med tanke på trafikinvesteringarnas
            ekonomiska, miljömässiga och samhälleliga betydelse är det viktigt
            att beredningsarbetet sker med omsorg.
          </note>
          <note n="294fc7a6">
            Detta kan i sin tur naturligtvis innebära att de svenska landanslutningarna
            blir dyrare än vad man tidigare förutsåg. Det hänger samman med
            vilken lösning man väljer för trafiksystemens allmänna utformning
            i
          </note>
          <note n="4596978a">
            Skåne. Det betyder att eventuella merkostnader kan komma att
            motiveras av såväl lokala och regionala som nationella trafikintressen,
            och de bör alltså inte betraktas som en följd av Öresundsbron.
          </note>
          <note n="4245e593">
            Herr talman! Enligt tidigare praxis redovisar skrivelsen de ekonomiska
            uppgifterna huvudsakligen i
          </note>
          <note n="14b4180b">
            1990 års penningvärde och i dansk valuta. Utskottet anser det
            vara angeläget att likartad praxis tillämpas vid olika redovisningstillfällen.
            Därmed underlättas uppföljningen av hur kostnader och intäkter
            överensstämmer med det ursprungliga beslutsunderlaget. För att
            underlätta inte minst för riksdagens ledamöter att bedöma projektets
            aktuella ekonomiska situation är det enligt utskottets mening
            lämpligt att redovisningen i fortsättningen kompletteras med ekonomiska
            uppgifter även i aktuellt penningvärde och i svensk valuta.
          </note>
          <note n="f8ea049d">
            Jag vill säga till Hanna Zetterberg att det inte är något självändamål
            från majoritetens sida att fälla
          </note>
          <note n="f8650717">
            Vänsterpartiets motion i denna del. Det är motion 45, yrkande
            2, om jag minns rätt. I diskussionen om detta krävde man att de
            siffror som nu ligger på bordet skulle räknas om till aktuell
            valuta. Utskottsmajoriteten sade däremot att siffrorna skulle
            vara omräknade nästa gång regeringen kom tillbaka. Det är det
            som skiljer. Det är anledningen till att Vänsterns motion inte
            kunde bifallas i denna del.
          </note>
          <note n="36353de8">
            Utskottet har även pekat på att det är viktigt med stor uppmärksamhet
            och kontroll när det gäller miljöområdet och att de miljövillkor
            som har ställts efterlevs. Utskottet anser det vara bra om regeringen
            i fortsättningen, vid den årliga redovisningen till riksdagen,
            också tar med övervakningen och kontrollen när det gäller miljödelen.
            På det sättet får vi en helhet
          </note>
          <note n="7d889c54">
            - både ekonomi och miljö samtidigt - och det var de två delarna
            som riksdagen ställde upp som villkor när beslutet fattades.
          </note>
          <note n="46722c65">
            Till detta betänkande har fogats två reservationer, gemensamma
            för Centern, Vänsterpartiet och Miljöpartiet. Reservationerna
            visar en misstro mot de ekonomiska kalkylerna och en misstanke
            att miljökonsekvenserna ger oreparerbara skador. Man anser att
            projektet bör stoppas och att ytterligare utredningar bör komma
            till stånd.
          </note>
          <note n="80f0e32d">
            Det här är återkommande krav från de kritiska röster som har
            höjts mot broprojektet hela den tid det har pågått. Det förefaller
            litet märkligt att man inte accepterar de redovisningar som kommer
            fram. Man har faktiskt också en misstanke mot de myndigheter både
            i Sverige och i Danmark som är satta att övervaka projektet. En
            tanke slog mig när jag lyssnade på de tre debattörerna före mig:
            Hur kommer det sig att de personer som kritikerna är i kontakt
            med är de som har sanningen? Varför lyssnar man inte på dem som
            kommer från den andra sidan och som tycker att det är ett bra
            projekt?
          </note>
          <note n="39244a19">
            En stor majoritet i denna riksdag har alltså sagt ja till Öresundsprojektet.
            Vi ser det som en strategiskt viktig del i arbetet med att knyta
            Sverige närmare
          </note>
          <note n="680ea01c">
            Europa. Det handlar om att bygga broar för framtiden, inte enbart
            för kommunikation utan i betydligt vidare mening. Det handlar
            om vilken tilltro man har till den här regionens utvecklingspotential,
            om att knyta samman utbildningar i de båda länderna, om att skapa
            en gemensam arbetsmarknad osv. Det handlar om att se möjligheter.
            Jag vill påstå att den utskottsmajoritet som lägger fram det här
            för riksdagen har sett dessa möjligheter.
          </note>
          <note n="8f41664c">
            Med detta, herr talman, vill jag yrka bifall till hemställan
            i trafikutskottets betänkande nr 17 i sin helhet och avslag på
            de motioner och reservationer som har fogats till betänkandet.
          </note>
          <note n="de888a87">
            Anf. 87 KERSTIN WARNERBRING (c) replik
          </note>
          <note n="6a251f30">
            Herr talman! Monica Öhman började sitt inlägg med att säga att
            Öresundsbroprojektet har prövats och utretts i över hundra år.
            Men, herr talman, det är ju just det som är problemet, vilket
            jag också började mitt anförande med: Beslutsfattarna har hållit
            fast vid urgamla värderingar som gäller storskalighet och betong
            och varit fullständigt aningslösa inför nutidens miljöproblem.
            Det är ju därför det nu visar sig att det är problem med det här
            projektet.
          </note>
          <note n="312ae36c">
            Monica Öhman fortsätter vidare med att detta skall bli en effektiv
            förbindelse med kontinenten. Men för vem då, Monica Öhman? Allt
            fler människor påpekar att det här bara blir en lokal trafikled
            mellan
          </note>
          <note n="558bfa68">
            Malmö och Köpenhamn. Transportföretagen är fullständigt ointresserade.
            Huruvida SJ och dess danska motsvarighet över huvud taget kommer
            att kunna använda bron råder det fortfarande oklarheter om. Jag
            har läst en doktorsavhandling, som är gjord vid Lunds universitet,
            där man inte har hittat någon över huvud taget som kommer att
            trafikera denna bro, mer än möjligen de teaterbesökare som åker
            till Danmark.
          </note>
          <note n="dd874c33">
            Hur skall de avgifterna räcka till för att finansiera någonting
            som vi nu i regeringens skrivelse ser kommer att bli dyrare, och
            det innan man ens har börjat bygga bron?
          </note>
          <note n="10e18830">
            Monica Öhman tar upp de svenska landanslutningarna. Det är ett
            jättestort problem att de inte var utredda och klara, vare sig
            i fråga om hur de skulle se ut eller hur de skulle finansieras,
            innan det här avtalet skrevs. Nu slänger man in detta ungefär
            som jästen efter degen och tror att man skall rädda situationen
            på det sättet. Det innebär att vi inte kommer att få några vettiga
            trafikplaner i Malmöregionen eftersom man då måste ta hänsyn till
            var bron landar någonstans på den svenska sidan. Det innebär alltså
            stora problem för den verkligt viktiga kollektivtrafiken och regionaltrafiken
            där nere.
          </note>
          <note n="c65b5415">
            Monica Öhman säger att vi som har uttalat oss i riktningen att
            vi anser att broprojektet inte går ihop visar misstänksamhet mot
            myndigheter såväl i Sverige som i Danmark. Men bästa Monica Öhman,
            det är ju det danska riksrevisionsverket som har kommit med den
            skarpaste kritiken mot det här projektet, stött av det svenska
            riksrevisionsverket. Det är faktiskt inte våra påfund.
          </note>
          <note n="598b3d97">
            Anf. 88 MONICA ÖHMAN (s) replik
          </note>
          <note n="ad3308fd">
            Herr talman! Jag tycker att Kerstin Warnerbring ägnar sig åt
            väldigt mycket spekulationer. Ena stunden skall det bli alldeles
            för litet bilar på den där bron så att man inte får ihop avgifterna,
            och nästa stund är det alldeles för mycket trafik, och då är det
            farligt för miljön.
          </note>
          <note n="43a8bad3">
            Jag som norrbottning, längst bort från den tänkta bron, skulle
            inte försvara den om jag inte ansåg att detta är ett framtidsprojekt.
            Jag tror nämligen att det inte bara är den här regionen längst
            ner i Skåne som får nytta av detta, utan att alla i landet får
            nytta av det.
          </note>
          <note n="896b66de">
            Det är viktigt, och det är därför jag försvarar det här också.
          </note>
          <note n="ba72a685">
            När det gäller de svenska landanslutningarna har trafikutskottet
            besökt Lernacken, och där pågår just nu ett ordentligt saneringsarbete.
            Jag måste säga att jag inte är alldeles säker på att det saneringsarbetet
            hade kommit till stånd om det inte var där den svenska landanslutningen
            skall vara.
          </note>
          <note n="a691ce3a">
            När det gäller trafikmiljön i Malmö är det ett problem som hur
            som helst hade måst lösas, så det är inget som man har kastat
            sig in i nu helt plötsligt för att rädda broprojektet. Kommunikationskommittén
            har också pekat på att detta problem måste lösas.
          </note>
          <note n="687d55d4">
            Anf. 89 KERSTIN WARNERBRING (c) replik
          </note>
          <note n="f60e3cd4">
            Herr talman! Det är beklagansvärt att man skall behöva kosta
            på kanske 30-40 miljarder kronor sammanlagt för att få soptippen
            på Lernacken sanerad.
          </note>
          <note n="42064490">
            Det hade blivit betydligt billigare, måste jag säga, om vi hade
            ägnat oss enbart åt det.
          </note>
          <note n="a7c96431">
            Monica Öhman har blivit övertygad - hur vet jag inte, men övertygad
            har hon blivit - om att den här bron skall vara bra för hela Sverige.
            Jag måste ifrågasätta även det argumentet, inte minst på grund
            av det som alla transportfirmor nu säger: att det inte är intressant
            med en transportled över Öresund från Malmö till Köpenhamnstrakten.
            Det är Helsingborg-
          </note>
          <note n="da43858b">
            Helsingör-sträckan som är intressant, därför att det är där 90
            % av alla transporter går. Det är också därför man flyttar sina
            transportföretag upp till Helsingborg.
          </note>
          <note n="a4188346">
            Följaktligen hade resten av Sverige, norr om Skåne, haft lika
            stor nytta av en snabbare förbindelse över
          </note>
          <note n="d790c039">
            Helsingborg-Helsingör som av den över Malmö-
          </note>
          <note n="2e51bb99">
            Köpenhamn.
          </note>
          <note n="234ef699">
            För litet trafik för finansiering ena stunden och för mycket
            trafik nästa, säger Monica Öhman att jag har sagt. Jag har i dag
            inte tagit upp problemet med för mycket trafik, men det är bara
            att konstatera att när
          </note>
          <note n="5403f7b6">
            Deutsche Bundesbank nu drar sig ur Fehmarn Bältförbindelsen kommer
            det att bli ännu mindre trafik över Danmark via den här bron.
            Vi kommer alltså att få mycket få bilar som kan betala avgifterna
            för att finansiera bron. Vad måste man göra då? Jo, man får gå
            emot avtalet, höja avgifterna och försöka få dit fler bilar. Då
            klarar vi inte miljömålen. Men låt mig påminna om det som kommunikationsminister
            Uusmann svarade oss när vi påpekade detta i interpellationsdebatten
            i mars. Hon sade att man kan inte ta hänsyn till ekonomi och miljö
            på samma gång, och det är det regeringen håller på med.
          </note>
          <note n="5b5c1522">
            Anf. 90 MONICA ÖHMAN (s) replik
          </note>
          <note n="56a3f752">
            Herr talman! Nu tycker jag att Kerstin Warnerbring visar på vilken
            nivå den här debatten ligger. 30-
          </note>
          <note n="89abc760">
            40 miljarder för att sanera Lernacken. Jag bryr mig över huvud
            taget inte om att kommentera det.
          </note>
          <note n="02360bb5">
            Jag är övertygad om att Öresundsförbindelsen är bra för nationen
            Sverige. Jag sade att jag som norrbottning har blivit övertygad
            om detta, men skälet för mig är inga teaterbesök i Danmark. Det
            är helt uteslutet att jag skulle använda Öresundsbron för att
            åka över till Danmark för att gå på teater.
          </note>
          <note n="0eb14652">
            Anf. 91 ELISA ABASCAL REYES (mp) replik
          </note>
          <note n="a0b82f3b">
            Herr talman! Jag skall fatta mig mycket kort. Först vill jag
            tacka Monica Öhman för att hon på sitt sätt gör politik av det
            här och talar om framtiden. Här kan vi se en klar politisk skiljelinjen
            vad gäller visionerna med framtiden. Socialdemokraterna har i
            dag gett uttryck för denna genom att tala om gjutjärn och betong.
            Det var tråkigt, för då finns det ingen grund för samarbete mellan
            Socialdemokraterna och litet mer nytänkande partier, i alla fall
            inte om det skall ske på de villkoren.
          </note>
          <note n="2ef1c494">
            Jag vill också kommentera det som har sagts om misstänksamhet
            och om en ordentlig miljöprövning.
          </note>
          <note n="8a5a6e74">
            Detta vill jag göra genom att hänvisa till ett avsnitt i
          </note>
          <note n="bb9af9f4">
            Monica Öhmans eget anförande. Hon räknade upp de statliga instanser,
            myndigheter, som har varit aktiva i
          </note>
          <note n="94297887">
            Öresundsprojektet vad gäller miljöfrågorna. Varför underlät Monica
            Öhman att nämna Koncessionsnämnden?
          </note>
          <note n="b0a5f7ca">
            Anf. 92 MONICA ÖHMAN (s) replik
          </note>
          <note n="01a7762d">
            Herr talman! Miljöpartiet brukar ju säga sig vilja ta ansvar
            för Sverige. Men jag tycker faktiskt att Elisa
          </note>
          <note n="6d7d3cab">
            Abascal Reyes går väldigt långt när hon i det här läget och i
            den här frågan drar sådana växlar att hon säger att det inte kan
            bli tal om något samarbete eftersom
          </note>
          <note n="b63ba052">
            Socialdemokraterna är för betong.
          </note>
          <note n="6b2f5510">
            Jag var med och fattade det här beslutet i riksdagen, och jag
            tycker att vi skall leva upp till beslutet.
          </note>
          <note n="154defcb">
            Vad riksdag och regering har krävt är att man följer den ekonomiska
            utvecklingen av projektet och redovisar det för oss samt att man
            följer den miljömässiga utvecklingen. Justeringar har gjorts under
            resans gång för att miljökraven skall tillgodoses. Det har gjorts,
            och därför har det också uppstått en viss fördyring.
          </note>
          <note n="e9bb97e9">
            Jag tycker faktiskt att man i Miljöpartiet skall vara glad över
            detta.
          </note>
          <note n="94a16dc8">
            Men om man - som jag har påpekat - hela tiden flyttar fram positionerna
            och försöker misstänkliggöra projektet, då blir det så här i debatten.
            Då uppstår de här låsningarna. Då ser man inga möjligheter utan
            bara problem och eländes elände. Jag tror att det var
          </note>
          <note n="0f8d7b35">
            Elisa Abascal Reyes själv som sade att man kommer att göra allt
            för att stoppa projektet. Jo, det är jag övertygad om. Jag tror
            att Miljöpartiet kommer att försöka stoppa projektet även den
            dag då bandet klipps på bron.
          </note>
          <note n="77660d0c">
            Anf. 93 ELISA ABASCAL REYES (mp) replik
          </note>
          <note n="6d6944eb">
            Herr talman! Monica Öhman säger att jag sjunker väldigt lågt
            när jag påstår att Socialdemokraternas framtidsvision utgörs av
            gjutjärn och betong, men det är faktiskt Monica Öhmans egna ord
            jag använder, nämligen det hon sade i slutet av sitt anförande
            om den symbol som bron skulle vara. Jag känner då inte till något
            annat material som bron skulle kunna vara byggd av, Monica Öhman.
          </note>
          <note n="95c86b3e"/>
          <note n="198c9c29">
            När det gäller miljö, helhetssyn och transporter finns det faktiskt
            en statlig instans som har sett på projektet på ett annat sätt
            än vad t.ex. Vattendomstolen hade befogenhet att göra, och det
            är Koncessionsnämnden. Varför nämnde inte Monica Öhmnan Koncessionsnämnden?
          </note>
          <note n="73a7b47d">
            Anf. 94 MONICA ÖHMAN (s) replik
          </note>
          <note n="f16871c9">
            Herr talman! Jag vill ställa en fråga till Elisa
          </note>
          <note n="f45dfe0d">
            Abascal Reyes. Jag sade att jag ser det här som ett framtidsprojekt.
            Jag ser det som en möjlighet. Vad är det som säger att Elisa Abascal
            Reyes har bättre vetskap än jag om hur framtiden ser ut? Vi har
            olika uppfattningar i den här frågan - det är bara att konstatera.
          </note>
          <note n="fdda5c8a">
            Anf. 95 HANNA ZETTERBERG (v) replik
          </note>
          <note n="61ef5110">
            Herr talman! Jag skall börja med att yrka bifall till reservationerna
            1 och 2. Jag glömde nämligen att göra det i mitt anförande.
          </note>
          <note n="f391d807">
            Jag skulle vilja ha en kommentar från Monica
          </note>
          <note n="c9a0045c">
            Öhman vad gäller Standard &amp; Poor´s utredning, som från början
            blev hemligstämplad men som jag sedan har lyckats få i min hand
            - jag vet inte om det är en bedrift eller inte. Det första som
            sades i utredningen var att kreditbetyget ligger betydligt lägre
            utan svenska och danska statens garantier för projektet. Jag skulle
            till att börja med vilja ha en kommentar på det.
          </note>
          <note n="9b4dfe2b">
            Sedan tycker jag att debatten om vem man lyssnar på är ganska
            intressant. Jag avslutade mitt inlägg med att fråga just vem regeringen
            har lyssnat på. Vem har regeringen lyssnat på? Det är uppenbarligen
            inte Riksrevisionsverket, och det är inte Koncessionsnämnden.
          </note>
          <note n="947968dc">
            Det handlar inte heller om att jag har varit i kontakt med några
            nissar eller jeppar som råkar bo i området och som har en sommarstuga
            som måste rivas. Det här handlar om instanser i samhället som
            vi har gett befogenhet att ta ställning i sådana här frågor, och
            när det gäller Koncessionsnämnden skulle vi utifrån enbart deras
            uttalande kunna anse hela bygget som olagligt. Varför har man
            lämnat den principen? Det tycker jag är en jätteviktig diskussion.
          </note>
          <note n="e6686230">
            Jag skulle också vilja kommentera bilismen. Det är klart att
            det kan tyckas larvigt att man å ena sidan säger att det måste
            vara mindre bilar och å andra sidan säger att bron inte kan finansieras
            därför att det är för litet bilar, men det är just det som är
            problemet. Vilka lagar skall gå först? Jag hävdar att de regler
            och direktiv som vi i Sverige har gått med på att följa, som bl.a.
            handlar om klimatkonventioner, Riokonferensen och grundläggande
            miljölagar och överenskommelser, är de som i det här fallet skall
            gå före. Det är det som är Socialdemokraternas dilemma, dvs. att
            man inte kan välja vilket ben man skall stå på.
          </note>
          <note n="6fc750a7">
            Anf. 96 MONICA ÖHMAN (s) replik
          </note>
          <note n="91c63f6f">
            Herr talman! Jag vet inte vem som har ett dilemma här. Det beror
            alldeles på hur man ser på den här saken. Vi har sagt att vi i
            det här projektet måste ta allvarligt på miljöfrågorna, och de
            har utretts. Det har skett kompletteringar under resans gång.
            Det måste
          </note>
          <note n="7d00cd37">
            Hanna Zetterberg hålla med om.
          </note>
          <note n="9da7e8ad">
            Sedan vill jag uppmana Hanna Zetterberg att inte göra något hemlighetsmakeri
            också av Standard &amp;
          </note>
          <note n="b898fb48">
            Poor´s. Det har nämligen inte varit fråga om några större hemligheter.
            Vi fick i utskottet ganska snabbt del av utredningen. I utredningen
            visar man på att det finns svagheter. En av svagheterna är att
            projektet kanske inte hade sett ut på det här sättet om de statliga
            garantierna inte hade funnits i botten. Det säger man i klartext.
            Men man säger också att det finns mycket som är positivt. Man
            pekar på att miljötillstånden är klara, att det finns starka entreprenörer,
            fasta kontrakt, konkurrenskraftiga avgifter, statligt inflytande
            över trafiksystemet, stora tidsvinster, flexibelt avkastningskrav,
            att konsortiet fastställer priserna, möjligheterna till ytterligare
            lån samt upplåningsstrategin. Det här är punkter som man pekar
            på som positiva, det är faktorer som utgör styrkan i projektet.
            Jag ber därför Hanna Zetterberg: Gör inget hemlighetsmakeri av
            Standard &amp; Poor´s!
          </note>
          <note n="76ca4faa">
            Anf. 97 HANNA ZETTERBERG (v) replik
          </note>
          <note n="31137841">
            Herr talman! Det var absolut inte min mening att göra något hemlighetsmakeri
            av utredningen från
          </note>
          <note n="2f62ca8a">
            Standard &amp; Poor´s. Jag ville ha en kommentar på den, och jag
            vet att den från början var hemligstämplad.
          </note>
          <note n="c24e3690">
            Det är bra att den inte är det nu. Det är viktigt att alla människor
            har möjlighet att ta del av det som ligger till grund för regeringens
            och riksdagens beslut.
          </note>
          <note n="ec3308c4">
            Jag vet att det har funnits olika miljökonsekvensbeskrivningar
            kring Öresundsbron och projektet. Det är bra. Men fortfarande
            dyker det hela tiden upp nya problem, som man kanske inte hade
            räknat med från början. Ett exempel är den förorenade jorden,
            som nu plötsligt skall vara byggnadsmaterial i den konstgjorda
            ön. Det är stora problem vi pratar om, som jag också skulle vilja
            ha en kommentar på. Det dyker alltså upp nya problem som är kopplade
            till miljön och som vi behöver tackla.
          </note>
          <note n="3313477e">
            Återigen: Vem är det man skall lyssna på, och vem är det man
            skall ta hänsyn till? Problemet här är att olika typer av beslut
            går emot varandra. Riksdagen har beslutat att trafikfrågor är
            viktiga och att vi måste gå in och begränsa bilismen. Jag vet
            att Anna Lindh har intresserat sig för frågan och att hon nu har
            en kampanj för att höja bensinpriset. Det här är viktiga saker
            i vårt samhälle. I morse hörde jag på radion att
          </note>
          <note n="087f25e7">
            OECD har lagt sig i diskussionen om trafik och miljö i Sverige
            och anser att vi måste höja bensinpriserna.
          </note>
          <note n="fe516db2">
            Frågan är alltså: Vem skall man lyssna på? Det är en fråga som
            var och en får ta ställning till. Jag anser att Koncessionsnämnden,
            Riksrevisionsverket och - i det här fallet - OECD är viktiga instanser,
            eftersom vi uppenbarligen här i kammaren har fattat beslut som
            inte går att förena.
          </note>
          <note n="9b63327e">
            Anf. 98 MONICA ÖHMAN (s) replik
          </note>
          <note n="303e881b">
            Herr talman! Jag vill göra en liten rättelse av det
          </note>
          <note n="826b4832">
            Hanna Zetterberg sade. Hon sade att regeringen hade begärt utredningen
            av Standard &amp; Poor´s, men det är inte riktigt sant.
          </note>
          <note n="1b1124ad">
            Riksgälden har begärt att få den här kreditgranskningen av just
            detta amerikanska företag. Det är neutralt. Det finns varken i
            Danmark eller Sverige och kan knappast ha något intresse av den
            här bron.
          </note>
          <note n="c51cf8df">
            Vem skall vi lyssna på när det gäller trafiken? Det handlar om
            vilken tilltro man har.
          </note>
          <note n="14d19da5">
            Vi i det här huset kommer ganska snart att få ta ställning till
            hur vi skall ha det i framtiden. I och med att Kommunikationskommitténs
            stora trafikpolitiska betänkande växer fram måste Sveriges riksdag
            bestämma sig för om man skall prioritera olika trafikslag eller
            hur man skall göra.
          </note>
          <note n="7f724cda">
            Hanna Zetterberg! Jag är övertygad om att vi har ett gemensamt
            intresse för vår miljö. Vi lever alla i det här landet i den här
            miljön. Miljön är i många stycken global. Vi har ett intresse
            av att begränsa utsläppen, men vi måste också kunna ställa krav
            på att industrin, som tillverkar våra bilar, skall medverka till
            dessa begränsningar. Jag tror inte att lösningen är att försöka
            begränsa människornas möjlighet att ha bil.
          </note>
          <note n="a2fec098">
            Den möjligheten är av speciellt värde för människor i
          </note>
          <note n="4c43c148">
            Sverige.
          </note>
          <note n="80f6ca1e">
            Anf. 99 BERTIL PERSSON (m)
          </note>
          <note n="247dc3c5">
            Herr talman! Man skall bygga broar mellan folk.
          </note>
          <note n="b2e37925">
            Den här debatten förs främst i Stockholm. Det beror på att bromotståndarna
            nere i Skåne är så pass impopulära att de nästan aldrig vågar
            sticka ut hakan.
          </note>
          <note n="d452302d">
            Den här bron är på gång att byggas. Ön vid Saltholm är i det
            närmaste färdig. Terminalen i Kastrup utanför Köpenhamn och anslutningsvägarna
            där är också nära sin fullbordan.
          </note>
          <note n="868da726">
            Olof Johansson lämnade den borgerliga regeringen i protest mot
            bron. Men nu när vi har kommit så här långt märker man inte en
            reaktion från hans sida i det avseendet. Han jobbar vidare tillsammans
            med regeringen som om ingenting hade hänt.
          </note>
          <note n="e8ef62a3">
            Bron mellan Malmö och Köpenhamn är en nyckelfråga, inte bara
            lokalt. Den betyder oerhört mycket också för den svenska industrin
            vad gäller just in time-leveranser när det är kalla och isiga
            vintrar. Vi har haft sådana under 80-talet. Dessutom har vi den
            här vintern haft stopp på alla snabbförbindelser mellan Malmö
            och Köpenhamn i över en månad. Det är problem med att klara av
            den här hanteringen.
          </note>
          <note n="4198f4d9">
            Man skall också komma ihåg att vår dominerande handel sker gentemot
            sydvästra Europa och inte gentemot östra Europa. 3 % av handeln
            sker gentemot östra Europa.
          </note>
          <note n="6e848e9b">
            När det gäller Skånes utveckling har Öresundsregionen möjligheter
            att bli Europas femte K-region.
          </note>
          <note n="fa38e3bc">
            Här finns 3,2 miljoner invånare, en internationell storflygplats
            samt tre universitet och ett fjärde på gång i Malmö. Här finns
            möjligheter att skapa tillväxt, utveckling och kompetens i sådan
            omfattning som bara finns på fyra fem ställen i hela Europa.
          </note>
          <note n="23861ff6">
            En rad beslut har gett oss möjlighet att skapa denna tillväxt,
            kompetenshöjning och K-region. Det handlar om anslutningen till
            den europeiska unionen.
          </note>
          <note n="a05bf726">
            Den här bron ger Skåne en storflygplats på ca 15
          </note>
          <note n="1bad12e7">
            minuters avstånd. Dessutom kopplas de 3-4 universiteten ihop
            med snabba tågförbindelser. Detta ger möjligheter för människor
            att mötas på ett sätt som de annars icke skulle göra.
          </note>
          <note n="0f872aca">
            För stockholmare är det naturligtvis litet jobbigt att det blir
            ytterligare ett kraftcentrum i Sverige, ett ekonomiskt kraftcentrum
            som kan bidra till att skapa välstånd i det här landet. Det påverkar
            inte på något vis Stockholm negativt, men det innebär ändå att
          </note>
          <note n="0ee41d07">
            Stockholmsregionen får en konkurrent. Det kan upplevas besvärande
            för stockholmare.
          </note>
          <note n="d6ea0ec7">
            Vi har jobbat hårt med miljön i Skåne. Vi har minskat svavelutsläppen
            i Skåne till en tredjedel. För närvarande kommer 15 % av svavlet
            från oss själva.
          </note>
          <note n="3d9bb167">
            Resten kommer från gamla kommunistländer. Kväveutsläppen har
            halverats. Utsläppen från den här bron kommer att bli hälften
            jämfört med utsläppen från färjorna. Det intressanta är att de
            nya färjorna som sätts in kommer att släppa ut mer än de som vi
            har i dag. På modellplanet finns elbåtar med en sladd i ändan,
            men i praktiken fungerar inte den typen av lösningar.
          </note>
          <note n="c713b0f9">
            På sikt är det också viktigt att vi får förbindelsen mellan Helsingborg
            och Helsingör. Det är synd att man har avslagit min motion om
            att redan nu sätta i gång den här planeringen. Det är först när
            man knyter ihop den här starka regionen i båda ändarna som man
            kan få full utvecklingskraft och tillväxt i regionen.
          </note>
          <note n="4cbc6128">
            Men det får vi återkomma till.
          </note>
          <note n="0061e722">
            Med hänvisning till mina kontakter med tyska politiker är jag
            alldeles övertygad om att man så småningom bygger förbindelsen
            över Fehmarn Bält.
          </note>
          <note n="483b86ac">
            Oavsett vad banken har svarat nu är jag övertygad om att det
            kommer att bli ett faktum. Då kommer man att kunna ta sig de 30
            milen från Skåne till Hamburg på två timmar med snabbtåg. Det
            är inte längre än till
          </note>
          <note n="625e27b6">
            Nässjö. Det ger helt andra möjligheter för näringslivet i södra
            Sverige att komma i kontakt med den dynamik som kommer att uppstå
            i norra Tyskland. Snabbfärjorna i Trelleborgsläget blir ytterligare
            en förstärkning i det här sammanhanget.
          </note>
          <note n="155fc373">
            Det finns inget bygge som är så utrett som Öresundsbron. Vi har
            varit handlingsförlamade i hundra år. Att nu, som Centern, föreslå
            att man i stället skall lägga brofästet inne i Malmö är inget
            annat än den obotfärdiges förhinder att försöka få utredningskvarnen
            att dra i gång igen.
          </note>
          <note n="51638d13">
            Den här bron skall faktiskt ta emot 10 000 bilar.
          </note>
          <note n="aee79c29">
            Det vet fru Warnerbring. Det är en tredjedel av det antal bilar
            som åker på den väg som fru Warnerbring varje dag åker ner till
            Vellinge. Den vägen är ännu längre än vad den här bron skall vara.
          </note>
          <note n="2b65d85e">
            Man kan konstatera att den här bron har en mycket stor psykologisk
            betydelse. Den här bron kommer att avskaffa den ökänsla som det
            svenska folket har, trots att Sverige hänger fast i f.d. Sovjetunionen.
            Känslan av att vi är här uppe och att de där nere bestämmer, som
            man har kunnat utnyttja politiskt, kommer att bortfalla när vi
            på ett naturligt sätt utan att behöva åka båt rör oss ut i Europa.
          </note>
          <note n="72aa5563">
            Att skilja 3,2 miljoner människor från varandra med färjor är
            värre än att riva slussen och låta människor åka färja mellan
            norra och södra Stockholm. Det handlar om sådana realiteter. De
            opraktiska förhållanden som vi i dag upplever i Skåne skulle man
            få i
          </note>
          <note n="60ae5e0a">
            Stockholm om slussen togs bort.
          </note>
          <note n="bffe1b4a">
            Herr talman! Vi skulle ha haft en väg mellan
          </note>
          <note n="f9963b4c">
            Malmö och Köpenhamn, mellan Lund och Roskilde, om det hade varit
            berg, öken eller skog emellan. Jag tycker inte att litet grunt
            vatten skall få förhindra en naturlig förbindelse mellan 3,2 miljoner
            människor.
          </note>
          <note n="a919b903">
            Anf. 100 ELISA ABASCAL REYES (mp)
          </note>
          <note n="92a2d6e2">
            Herr talman! Bertil Persson har tydligen missuppfattat vilka
            som är kritiska till bron. Det är inte de som är intresserande
            av centralistiska starka regioner. Så har i varje fall inte jag
            tolkat det. Miljöpartiet står inte för det. Därför förstår jag
            inte argumentet att det är något slags Stockholmsnoja att gå emot
            bron. Jag vet människor från Östersund, Göteborg och stora delar
            av Östersjöområdet som är emot bron.
          </note>
          <note n="9b14f087">
            När vi ändå pratar om det, vore det intressant att få veta om
            Bertil Persson talar för hela sitt parti, om jag törs dra den
            vilda slutsatsen att Moderaterna genom Bertil Persson ser på Östersjön
            som litet vatten.
          </note>
          <note n="4157b33e">
            Det bådar inte gott, särskilt inte efter de diskussioner som
            har förts, t.ex. förra fredagen. Jag trodde att det i
          </note>
          <note n="c0e740e0">
            Sveriges riksdag rådde konsensus om att vi hade en annan inställning
            till Östersjön - för övrigt ett av världens absolut mest förorenade
            hav.
          </note>
          <note n="c3b8d46f">
            Anf. 101 BERTIL PERSSON (m) replik
          </note>
          <note n="2e83e0eb">
            Herr talman! Först och främst är det helt klart att vi skall
            rädda Östersjön, och där ställer vi båda upp.
          </note>
          <note n="ee8351dc">
            Behovet av att rädda Östersjön är inte så stort, därför att det
            klarar vi ganska bra; vi hittar en nollösning här.
          </note>
          <note n="8c44f810">
            Det är en fråga om hur mycket man muddrar.
          </note>
          <note n="f43f5737">
            Om man tittar på vad som har hänt i Bält, är den enda bestående
            miljöeffekten att det har blivit mera ejder. Om det är bra eller
            dåligt lämnar jag till andra att avgöra.
          </note>
          <note n="a56822d8">
            När det gäller regionen, är det viktiga för regioner, om vi tittar
            på statistik från USA, från OECD och från
          </note>
          <note n="a838d58e">
            Europa, att man för det första har bra universitet för forskning
            och utbildning. Det är detta vi knyter ihop med bron.
          </note>
          <note n="f6083971">
            För det andra är det viktigt att man har bra förbindelser med
            flyg. Det är i människors möten som kreativitet uppstår. Det är
            det som bron ger oss: den flygplats där folk från universiteten
            i Skåne kan komma ut.
          </note>
          <note n="310144a2">
            För det tredje är en faktor för regional utveckling att det finns
            bra livsmiljöer, i form av bra bostäder, bra fritidsutbud och
            bra kulturutbud. Det har vi i Skåne.
          </note>
          <note n="15c51a14">
            Det är bron som ger oss de möjligheter som vi hittills har saknat
            för att skapa en stark region.
          </note>
          <note n="853abaef">
            Anf. 102 ELISA ABASCAL REYES (mp)
          </note>
          <note n="1ac22b22">
            replik
          </note>
          <note n="9f3b9d4e">
            Herr talman! Universitet kan man stärka på många sätt, t.ex.
            genom ökade forskningsanslag, förbättrade villkor för studerande,
            kreativt utbyte och utveckling över huvud taget av universitetets
            inriktning. Det är absolut inte nödvändigt att ha en bro. Det
            kan jag inte tänka mig.
          </note>
          <note n="3e411b9b">
            Bertil Persson talade om flygplatserna. Man kan väl landa på
            båda sidorna av sundet. Om det är något slags konkurrenssituation
            mellan flygplatserna är det inte heller värt den summa bron skulle
            kosta.
          </note>
          <note n="8f133946">
            Jag återkommer till detta med "Stockholmsnojan", dvs. att vi
            skulle vara mot bron av rädsla för att Malmö konkurrerar ut Stockholm.
            Det är det lustigaste jag har hört på länge.
          </note>
          <note n="71293287">
            Anf. 103 BERTIL PERSSON (m) replik
          </note>
          <note n="9d197ecc">
            Herr talman! Det senare får Elisa Abascal Reyes bedöma själv.
            Jag är helt övertygad om att det finns ett visst inslag av detta
            också.
          </note>
          <note n="4c962cdc">
            Jag återkommer till frågan om universitet och bron. Ju fler människor
            med olika kompetens, idéer och kreativitet som träffas, på ett
            enkelt och praktiskt sätt, desto större kreativitet skapar man.
            Det är just därför som de snabba tågförbindelserna mellan tre,
            snart fyra, universitet är så oerhört värdefulla.
          </note>
          <note n="3bb5b677">
            Att jämföra Sturup med Kastrup är dumheter.
          </note>
          <note n="437e015a">
            Sturup har flyget till Stockholm plus en liten pendel ned till
            Amsterdam. Nu får vi på kortare avstånd från
          </note>
          <note n="5ec1d9fe">
            Lund och Malmö en ordentlig internationell storflygplats, med
            mycket större internationell trafik än på
          </note>
          <note n="5086bede">
            Arlanda. Vi får möjligheter att komma ut till handelsförbindelser
            och till kreativa centra ute i Europa över dagen, på ett sätt
            som vi inte kan i dag. Detta är viktigt för regional utveckling.
          </note>
          <note n="7b0aaf5e">
            Anf. 104 KERSTIN WARNERBRING (c)
          </note>
          <note n="1ac22b22">
            replik
          </note>
          <note n="d6dac628">
            Herr talman! Låt mig först klargöra för Bertil
          </note>
          <note n="050ea01f">
            Persson att jag i det här ärendet för hela Centerpartiets talan.
            Det innebär att jag även för vår partiledares talan. Han har icke
            ändrat åsikt i frågan.
          </note>
          <note n="e5f8060a">
            Bertil Persson säger att man skall bygga broar. Jag träffade
            en synnerligen välkänd framstående företagare i Skåne, som när
            det gällde bro till Köpenhamn tyckte att vad vi behövde var en
            psykologisk bro. Jag tycker att det ligger väldigt mycket i det.
          </note>
          <note n="774e0677">
            Att bygga broar till öar kan kanske vara litet tveksamt, i synnerhet
            med motiveringen att de skall förena oss med kontinenten. Nu har
            jag i och för sig ingenting emot att man bygger broar till öar,
            bara man kan finansiera dem. Jag tycker att det är litet väl mycket
            som tyder på att det är tveksamt om vi kommer att kunna finansiera
            just den bro som vi debatterar i dag.
          </note>
          <note n="9603406c">
            Bertil Persson råkade säga att anslutningsvägarna i
          </note>
          <note n="0c988f75">
            Skåne är nära sin fullbordan. Då lever Bertil Persson i en helt
            annan verklighet än jag. Planeringen är över huvud taget inte
            färdig, och finansieringen är långtifrån fullbordad. Det man talar
            om är en citytunnel.
          </note>
          <note n="2e84d96e">
            Det handlar om att bygga ut kontinentalbanan åtminstone för tre,
            fyra eller fem år, så att den går att använda ett tag, och sedan
            eventuellt bygga ett yttre spår.
          </note>
          <note n="3f4bb981">
            Allt omkring dessa anslutningsvägar är så otroligt olöst och
            ofinansierat, så det är, som jag sade tidigare, en fullständig
            skandal i hela detta projekt.
          </note>
          <note n="e6c9e3be">
            Det roar mig också något att höra Bertil Persson tala om hur
            mycket renare luft vi har fått i sydvästra
          </note>
          <note n="41e451aa">
            Skåne. Han glömde fullständigt bort att tala om att koldioxidutsläppen
            numera ökar och att det marknära ozonet har varit ett mycket stort
            problem inte minst i
          </note>
          <note n="d81646d8">
            Lunda- och Malmöregionerna, framför allt i Lundaregionen, under
            de senaste åren. Båda de sakerna är följder av biltrafiken.
          </note>
          <note n="c582f647">
            Jag återkommer, och jag hoppas på några kommentarer till det
            jag har sagt.
          </note>
          <note n="fcda5aff">
            Anf. 105 BERTIL PERSSON (m) replik
          </note>
          <note n="421c39f9">
            Herr talman! Det var roligt att höra att fru Warnerbring talar
            för hela partiet när hon vill flytta brofästet till Malmö från
            Lernacken. Det måste innebära att partiet också ställer upp för
            bron, och att man bara vill ha en annan landanslutning. Det är
            ju en intressant uppgift.
          </note>
          <note n="96fa35d9">
            Det andra som är intressant är naturligtvis att Olof
          </note>
          <note n="685e2e55">
            Johansson inte har ändrat uppfattning. Då måste jag uppfatta
            det så att han kommer att lämna regeringssamarbetet med Socialdemokraterna,
            på samma sätt som han lämnade det med den borgerliga regeringen
            i protest mot utvecklingen i fråga om Öresundsbron.
          </note>
          <note n="18772e5c">
            Jag har väl uppfattat det korrekt?
          </note>
          <note n="4fc6468a">
            Sedan talade jag om anslutningar på den danska sidan, där man
            är bra på gång. På den svenska sidan har man, tack vare den senfärdighet
            vi har haft, kommit i beråd. Det är en följd av en mycket valhänt
            hantering på den svenska sidan.
          </note>
          <note n="be042284">
            På den danska sidan är debatten litet annorlunda.
          </note>
          <note n="ea837df7">
            Där är dilemmat att man har ersatt ägarna till de villor som
            man har blivit tvungen att riva för de landanslutningar man nu
            har byggt så bra att protesterna handlar om att de som bor närmast
            intill de sålda villorna också vill få sina villor sålda till
            konsortiet.
          </note>
          <note n="d3b0c0de">
            När det gäller renare luft är det jag uppgav om svavel och kväve
            korrekt. Det är riktigt att det inte är så mycket bättre med koldioxiden,
            utan det sker t.o.m.
          </note>
          <note n="e182febb">
            en viss ökning. Men detta är ett globalt problem; det är inte
            ett lokalt Skåneproblem. Det kan man komma till rätta med lika
            väl genom att hålla igen på utbyggnaden av transporterna i Stockholmsregionen.
          </note>
          <note n="4334f8ae">
            Anf. 106 KERSTIN WARNERBRING (c)
          </note>
          <note n="1ac22b22">
            replik
          </note>
          <note n="18c04eca">
            Herr talman! Bertil Persson har läst min motion dåligt. Där talar
            jag inte om broar, utan jag talar om en fast förbindelse. Det
            kan alltså lika gärna vara en tågtunnel det handlar om.
          </note>
          <note n="620ef311">
            Jag kan bara konstatera att Bertil Persson i sitt anförande använder
            sig av precis samma motiveringar som Monica Öhman har i sitt anförande
            när det gäller det här broeländet, nämligen att det inte finns
            någonting som är så utrett; vi har hållit på att utreda det i
            över 100 år. Det förvånar mig inte alls att Bertil Persson och
            Monica Öhman använder sig av precis samma motiveringar; de är
            samma andas barn, som vill ha storskalighet och betong, och de
            har svårligen klarat av att förena ekologi med ekonomi.
          </note>
          <note n="bfdda571">
            Anf. 107 BERTIL PERSSON (m) replik
          </note>
          <note n="53653862">
            Herr talman! Luddigheten från fru Warnerbrings sida består. Nu
            skulle det inte vara en bro utan en tunnel. Min kommentar till
            det är att det är 17 km mellan Malmö och Köpenhamn och 17 km mellan
          </note>
          <note n="35e9edf2">
            Malmö och Lund. Om det hade varit bra att göra en tunnel och
            köra bilarna på tåget, som fru Warnerbring har sagt tidigare,
            hade vi naturligtvis för länge sedan rivit upp motorvägen mellan
            Malmö och Lund, borrat en tunnel till Lunds station och kört bilarna
            på tåget.
          </note>
          <note n="720daaa4">
            Anf. 108 HANNA ZETTERBERG (v) replik
          </note>
          <note n="fc2a420b">
            Herr talman! Jag tänkte fråga Bertil Persson litet om det som
            han var inne på just nu. Han pratar om att det är viktigt med
            kommunikationer. Vi skall bygga upp och stärka regionen. Människor
            skall kunna färdas. Det skall gå bra att åka ned till kontinenten
            på två timmar.
          </note>
          <note n="d52da78e">
            Det låter bra, men jag undrar: Är det verkligen en bro Bertil
            Persson vill ha? Är det verkligen bro han behöver, är det inte
            kommunikation? Det är faktiskt något helt annat. Man kan lösa
            dessa saker på andra sätt.
          </note>
          <note n="152b0d5d">
            Vi skulle seriöst kunna diskutera att bygga en tunnel i stället.
            Det var Bertil Persson inne på alldeles nyss. Hur ställer han
            sig till det? Jag undrar om inte
          </note>
          <note n="cfdc63a3">
            Bertil Persson har blandat ihop detta, och att det egentligen
            är en tunnel han vill ha. Det är nämligen det han argumenterar
            för: tågtrafik snarare än vägtrafik. Det är vägtrafiken som är
            det riktigt stora problemet. Att tåg är bättre för miljön rent
            konkret vet alla, det känner vi alla till.
          </note>
          <note n="f0709996">
            Jag undrar också över det här med utsläpp. Jag har inte den erfarenheten
            att Bertil Perssons partikollegor har samma uppfattning som han.
            De diskuterar väldigt mycket, i bl.a. jordbruksutskottet, om att
            det är viktigt med våtmarker för att kunna fånga upp stora delar
            av utsläppen - som till allra största delen kommer från biltrafiken.
            Det kanske Bertil Persson skulle kunna diskutera inom sitt eget
            parti.
          </note>
          <note n="28ae5b5f">
            Sedan nämnde Bertil Persson i ett replikskifte med
          </note>
          <note n="41955b6b">
            Kerstin Warnerbring detta att man går mycket fortare fram i Danmark.
            Jag undrar om det inte är så att man kan gå fortare fram i Danmark
            eftersom man förhalar vissa saker som vi inte förhalar i Sverige,
            nämligen miljöprövningen. Det är tre år sedan Greenpeace stämde
            den danska staten för att man inte prövade miljöfrågor på ett
            vettigt sätt. Det klart; kör man över alla sådana instanser går
            det ju bra att dundra på och bygga hur mycket man vill.
          </note>
          <note n="53f5e519">
            Anf. 109 BERTIL PERSSON (m) replik
          </note>
          <note n="3c868be1">
            Herr talman! Den första frågan handlade om vilka förbindelser
            man skall ha. För min del är det viktiga att man får en bred förbindelse
            där det finns plats att placera in morgondagens trafiksystem.
            Det är ytan som för mig måste vara bred. Det skall inte vara ett
            smalt litet rör.
          </note>
          <note n="fef9216c">
            Den här förbindelsen skall stå i 70-100 år. Morgondagens trafiksystem
            skall också kunna anpassas till den förbindelse vi nu bygger.
            Därför tycker jag att bredden är viktig. Man skall kunna lägga
            in andra system. Det är inte alls säkert att det kommer att vara
            bilar eller tåg som är aktuella då. Det kan också vara magnetsvävartåg
            och annat. Bredden på förbindelsen är det viktiga. Därför tycker
            jag att den lösning vi genomför är bra.
          </note>
          <note n="39cfa44e">
            Sedan gäller det våtmarker. Det är i och för sig en annan diskussion.
            Vad jag redan nu kan påpeka, även om det alltså är en annan debatt,
            är att våtmarker ju inte tar bort något kväve. De försök som har
            gjorts med våtmarker i Sverige är ineffektiva. Det hade varit
            hemskt roligt, och våtmarkerna hade fungerat alldeles utmärkt,
            om växterna hade växt på vintern och inte på sommaren. Nu är det
            inte så, men det är en annan debatt.
          </note>
          <note n="ece4a8ac">
            Så till detta med miljöprövning. Vi skall hålla koll på miljön.
            Den miljöuppföljning vi gör är viktig. Det är också viktigt att
            dra erfarenheter av de liknande byggen vi har haft, t.ex. bält-förbindelsen
            där ju inga katastrofer har inträffat.
          </note>
          <note n="0c4cab25">
            Anf. 110 HANNA ZETTERBERG (v) replik
          </note>
          <note n="54e725b4">
            Herr talman! Detta är intressant. Jag har inte har pratat så
            mycket om våtmarker, utan det är moderaterna i jordbruksutskottet
            som har hävdat att detta är lösningen för framför allt Skåneregionen.
            Den diskussionen får nog Bertil Persson ta inom sitt eget parti,
            inte med mig i kammaren. Men det hör naturligtvis inte till denna
            debatt, det är sant.
          </note>
          <note n="e8483048">
            Äntligen har jag fått svar på varför vi skall ha en fyrfilig
            bro med en kapacitet på ungefär 50 000 bilar per dygn, när vi
            beräknar att det är ungefär 10 000
          </note>
          <note n="63bc04eb">
            bilar per dygn som kommer att åka på den - och det är den höga
            beräkningen. Det har att göra med hur framtiden ser ut.
          </note>
          <note n="487c024f">
            Jag vet inte, men i diskussionerna om framtiden bilar - jag tror
            att det handlar om någon slags bilar även om de drivs med el eller
            liknande - är dessa mycket mindre än i dag. Argumenten om att,
            som det ser ut i dag, ha en kapacitet på 50 000 bilar på bron
            håller absolut inte. Det hävdar jag fortfarande. Är det snabbtåg
            vi vill ha, går det lika bra med en tunnel.
          </note>
          <note n="1d896fc7">
            Anf. 111 BERTIL PERSSON (m) replik
          </note>
          <note n="5ef3efd2">
            Herr talman! Denna bro, eller denna förbindelse -
          </note>
          <note n="13348b01">
            det är faktiskt både en bro och en tunnel, skall stå i
          </note>
          <note n="b34d5828">
            70-100 år. I dagens läge kommer vi att ha snabba och bra tågförbindelser
            som finansieras av den biltrafik som bär upp bron ekonomiskt.
            Då behöver vi inte belasta vägkostnaderna i andra delar av landet.
            Det är i och för sig rätt upprörande - Skåne får ju alltid för
            liten andel i förhållande till trafikarbetet i andra regioner
            i Sverige.
          </note>
          <note n="12883ec4">
            Varken jag eller någon annan vet hur framtiden kommer att se
            ut. Det enda man kan konstatera är att det är svårt att sia om
            framtiden. Vi kommer att få nya system.
          </note>
          <note n="533b024d">
            Då är det i alla fall bra att de fasta förbindelser som är byggda
            är lätta att anpassa till nya lösningar.
          </note>
          <note n="7be192e3">
            Det är därför en fördel om det finns plats på eller i dem.
          </note>
          <note n="2a7ed295">
            Anf. 112 STEN ANDERSSON (m)
          </note>
          <note n="ccee6212">
            Herr talman! Ordet time-out har i dag använts i debatten. Jag
            anser att det är fråga om ett missbruk av detta uttryck, som ursprungligen
            kommer från amerikansk baseboll och ishockey. Vad time-out handlar
            om är ju att man vill stoppa brobygget, inget annat.
          </note>
          <note n="2d25334f">
            Det är bättre att tala om att en katt är en katt, och ingenting
            annat.
          </note>
          <note n="f33d9285">
            Sedan hörde jag att fru Warnerbring, tror jag att det var, nämnde
            namnet Björn Gillberg. När Björn
          </note>
          <note n="04e8b92c">
            Gillberg för en del år sedan frivilligt accepterade att bli anställd
            av brokonsortiet, nämndes hans namn inte av något av de tre nu
            aktuella partierna i kammaren.
          </note>
          <note n="0593c5e4">
            Nu är han plötsligt comme-il-faut. Det är något egendomligt.
          </note>
          <note n="49fd2f0b">
            En annan sak, herr talman. När man hör debatten, och framför
            allt intensiteten i den, kan man misstänka att det finns bred,
            folklig och stor förankring kring detta lokalt i Malmö, där det
            ena brofästet dock skall landa. Att man alltså skulle vara motståndare
            till bron.
          </note>
          <note n="22243e51">
            När jag då ser på de 20 senaste årens valresultat, noterar jag
            att varken Vänsterpartiet - eller Kommunisterna på den tid de
            hette så, Miljöpartiet eller Centerpartiet har haft någon avancerad
            förankring bland
          </note>
          <note n="8e204b77">
            Malmöborna.
          </note>
          <note n="66782595">
            Detta kan, herr talman, bero på två saker. Jag kan köpa att motståndet
            mot bron är stort bland Malmöborna. Men motståndet mot dessa tre
            partiers politik måste i så fall vara ännu större. Trots att man
            har bombarderat Malmöborna på olika vis; på gator och torg, i
            insändare och artiklar, har man inte lyckats få någon respons
            och förståelse för sina åsikter.
          </note>
          <note n="3015ffb7">
            I den förra debatten, som jag deltog i strax före denna, tror
            jag att det var Centerpartiet som för kammaren försökte klargöra
            vikten av ett lågt ränteläge.
          </note>
          <note n="4b4fc968">
            Man försökte visa hur positivt detta hade utvecklats under framför
            allt det senaste året. Då blir jag litet förvånad när jag läser
            i reservationen i betänkandet att man riskerar att få ett väsentligt
            högre ränteläge. Tror inte Centerpartiet, nu när man närmast har
            gått i halvkoalition med regeringen, på det som sägs om att vi
            kommer att få sänkta räntor i Sverige? Det borde rimligtvis också
            kunna påverka brons finansiering.
          </note>
          <note n="0824e07d">
            Men, herr talman, det som gjorde att jag begärde ordet i denna
            debatt, var att det står i en mening i reservationen att man skall
            utreda konsekvenserna av en borrad tunnel.
          </note>
          <note n="4360ebbe">
            När man har lyssnat på, och följt med i, denna debatt, har det
            alltid från bromotståndarnas sida sagts att en kombinerad bil-
            och järnvägsbro aldrig kommer att betala sig. Notan kommer skattebetalarna,
            framför allt de som bor i övriga Sverige, att få stå för.
          </note>
          <note n="7330bd42">
            Herr talman! Det finns, baserat på all erfarenhet, inte något
            sämre projekt att satsa på än en tunnel. Vi har ett skolexempel
            vid bälten i Danmark, och det mest superba exemplet är tunneln
            som går mellan
          </note>
          <note n="8163bb46">
            Dover och Calais. Där har man bara järnväg, och det går med en
            katastrofal förlust.
          </note>
          <note n="7640646b">
            Skulle det vara så att vi borrade en tunnel från
          </note>
          <note n="37bbf6ea">
            Malmö till Köpenhamn och bara tillät järnvägstrafik och den inte
            skulle finansieras av skattebetalarna, då skulle inte ens mitt
            arvode, som jag i och för sig gärna skulle vilja höja, räcka för
            att jag som resenär skulle ha råd att åka över där. Tala inte
            om att ni vill ha en borrad bro, eller att ni vill utreda en sådan,
            utan begrav den lugnt och stilla där den hör hemma, alltså i papperskorgen.
          </note>
          <note n="0b4ea895">
            Herr talman! Jag tyckte att det var beklagligt att
          </note>
          <note n="e9e61365">
            Miljöpartiets representant förklarade, i och för sig mycket dåligt,
            varför hennes parti inte ville delta i arbetet att försöka lösa
            problemen med det avfall som kommer från kärnkraftverken. Av samma
            skäl vill
          </note>
          <note n="ceb954a4">
            Miljöpartiet inte heller delta i besluten om bron. Det har alltid
            varit så i ett parlament att om man inte får sin vilja igenom
            så deltar man ändå i arbetet för att göra det så bra som möjligt.
            Man kan väl inte bara gömma sig? Jag vet inget parti, med undantag
            av
          </note>
          <note n="68251083">
            Miljöpartiet, som förvisso bekräftar regeln, som säger att man
            drar sig undan allt arbete.
          </note>
          <note n="8cdcb403">
            Till sist vill jag säga att man här i dag har diskuterat vem
            som har initierat Öresundsbroprojektet, vem har bedrivit lobbying,
            och vem har bestämt om det.
          </note>
          <note n="259c8271">
            Monica Öhman sade på ett förtjänstfullt sätt att det endast och
            enbart är en kvalificerad majoritet i Sveriges riksdag som har
            fattat detta beslut.
          </note>
          <note n="4f4391c0">
            Anf. 113 KERSTIN WARNERBRING (c)
          </note>
          <note n="1ac22b22">
            replik
          </note>
          <note n="89093020">
            Herr talman! Sten Andersson tog upp det faktum att jag råkade
            nämna Björn Gillbergs namn i mitt anförande. Jag vill genast påpeka
            att jag över huvud taget inte har värdesatt Björn Gillberg vare
            sig i dag eller någon gång tidigare, utan jag har bara nämnt honom
            i hans egenskap av miljögranskare för detta projekt. Huruvida
            han har varit eller är comme-il-faut har jag inte uttalat mig
            om. Men det faktum att han som miljögranskare har hoppat av indikerar
            att Öresundsbrokonsortiet uppenbarligen inte tog miljöfrågorna
            på allvar. Eftersom dessa miljöfrågor i detta ärende är så oerhört
            viktiga, anser jag att det är värt att notera.
          </note>
          <note n="1a498279">
            När det gäller ränteläget som vi i Centerpartiet har varit mycket
            angelägna om att försöka få ned i det här landet och den koppling
            som Sten Andersson gör till
          </note>
          <note n="72597721">
            Öresundsbroprojektet, vill jag påminna om att Öresundsbroprojektet
            helt och hållet finansieras med utlandslån.
          </note>
          <note n="948e2f79">
            Sten Andersson talade om den borrade bron. Han uttryckte sig
            faktiskt på det sättet. Jag förstår att han menade en borrad tunnel,
            men han sade en borrad bro.
          </note>
          <note n="ff4c486a">
            Jag anser att felet med hela detta broprojekt är att alla tänkbara
            lösningar icke har blivit utredda och penetrerade innan man satte
            i gång projektet. Självklart skulle även den här lösningen ha
            blivit ordentligt utredd.
          </note>
          <note n="7ca8e6f4">
            Dessförinnan kan man inte uttala sig om huruvida den hade blivit
            billigare eller dyrare. De mer privata utredningar av en tunnel
            som har gjorts har kommit fram till att en sådan skulle bli betydligt
            mycket billigare.
          </note>
          <note n="3d3323a1">
            Visst är det en kvalificerad majoritet i riksdagen som har fattat
            beslut om broprojektet så som det nu ser ut. Men den kvalificerade
            majoriteten har blivit förd bakom ljuset på grund av att mängder
            av utredningar och analyser inte var kända när beslutet fattades.
          </note>
          <note n="e24836d6">
            Anf. 114 STEN ANDERSSON (m) replik
          </note>
          <note n="2478a909">
            Herr talman! Jag anser att jag tillhör en majoritet som inte
            har fattat något av den klokskap som fru
          </note>
          <note n="e7de6a24">
            Warnerbring har försökt delge oss. Men jag är inte helt ledsen
            för det konstaterandet.
          </note>
          <note n="bac8c55a">
            Oavsett om man lånar pengarna inom landet eller utanför landet
            måste det vara så att om vi har en bra ekonomi i Sverige, som
            ger en låg svensk ränta, ger det sannolikt en lägre ränta om man
            lånar pengar utomlands. Det är väl en ganska elementär ekonomi.
          </note>
          <note n="7cadb82e">
            Jag förstod mycket väl varför man inte nämnde
          </note>
          <note n="0367d76f">
            Björn Gillberg från bromotståndarnas sida när han frivilligt
            accepterade att bli anställd som konsult hos brokonsortiet. I
            dag nämndes Björn Gillberg när man någon gång fick en chans att
            använda hans namn, vilket man inte kunde göra under tre-fyra år
            tidigare.
          </note>
          <note n="1010ec04">
            Det är klart att man tar chansen när man får den, även om den
            inte kommer så ofta.
          </note>
          <note n="69248fbc">
            Anf. 115 ELISA ABASCAL REYES (mp)
          </note>
          <note n="1ac22b22">
            replik
          </note>
          <note n="4d21f951">
            Herr talman! Debatten som förs i kammaren är en del av den demokratiska
            processen - argumenten och retoriken bakom idéerna och visionerna
            bakom de politiska besluten skall komma väljarna till del. Jag
            hade inte tänkt kommentera Sten Anderssons inlägg, eftersom jag
            inte fann något i det som jag önskade kommentera. Men eftersom
            han nämnde Miljöpartiet är jag tvungen att kommentera det som
            han sade, så att det tas till protokollet och så att det blir
            klart vad vi menar.
          </note>
          <note n="0e6d2c17">
            Jag sade först och främst att om vi trodde att det fanns ett
            säkert sätt att sköta slutförvaringen av kärnavfall, skulle vi
            föreslå det. Men vi har inget sådant förslag. Därför är vi också
            kärnkraftsmotståndare. Om vi trodde att bron skulle kunna vara
            en bra miljölösning skulle vi inte vara motståndare till bron
            heller.
          </note>
          <note n="efef545f">
            Däremot sade jag ingenting om att stoppa huvudet i sanden eller
            något sådant. Jag vågar nog påstå att Sten
          </note>
          <note n="0f516b85">
            Andersson har varit litet ouppmärksam. Miljöpartiet kommer aktivt
            att verka i Öresundsbrofrågan genom att påtala helheten - transportökningen
            inte bara i
          </note>
          <note n="aa95653c">
            Malmöregionen utan även i Östersjön, osv. - dvs. vad det kommer
            att innebära att göra den typen av infrastruktursatsningar.
          </note>
          <note n="13d942b0">
            Miljöpartiet kommer att verka aktivt genom att fortlöpande kritiskt
            granska projektets olika delar. Jag har t.o.m. ett pressmeddelande
            med mig som är ett tydligt exempel på att vi faktiskt agerar på
            det sättet.
          </note>
          <note n="1cba1b36">
            Vi kommer att vara aktiva i de delbeslut som fattas, inte minst
            när det gäller landanslutningar och vissa byggdelar som fortfarande
            inte är färdiga. Att vi skulle stoppa huvudet i sanden ställer
            jag mig fullständigt oförstående till. Jag hoppas att Sten Andersson
            tar tillbaka det.
          </note>
          <note n="897a2b0d">
            Anf. 116 STEN ANDERSSON (m) replik
          </note>
          <note n="612a6ed8">
            Herr talman! Man får ibland acceptera att man hamnar i minoritet.
            Det är vi moderater väl medvetna om. Men vi ingår ändå i olika
            kommittér och utredningar, även när det gäller beslut som vi från
            början har varit emot. Om någon i Miljöpartiets riksdagsgrupp
            komma på en genial idé t.ex. om hur man kan slutförvara kärnkraftsavfallet.
            Skulle Miljöpartiet då inte delge oss andra dessa idéer? Det är
            tydligt att ni inte har dessa idéer i dag, men det kan ju tänkas
            att ni i Miljöpartiet får dem i morgon. Då kan ni väl vara så
            pass generösa att ni delger oss andra den kunskapen?
          </note>
          <note n="cd37b1c5">
            Anf. 117 ELISA ABASCAL REYES (mp)
          </note>
          <note n="1ac22b22">
            replik
          </note>
          <note n="b67fe355">
            Herr talman! Den här debatten handlar inte alls om Miljöpartiets
            ställningstagande när det gäller kärnkraften. Vi i Miljöpartiet
            grundar våra politiska beslut på de fakta som ligger på bordet,
            de utredningar som finns och de slutsatser som man kan dra av
            tillgängliga fakta. Vad Moderaterna grundar sina politiska beslut
            på om det som de möjligtvis kommer att veta i morgon kan jag inte
            svara för.
          </note>
          <note n="89f40645">
            Anf. 118 STEN ANDERSSON (m) replik
          </note>
          <note n="ed57c317">
            Herr talman! Jag är förvånad. Jag tycker att man i en demokrati
            måste acceptera att man ibland hamnar i minoritet. Men man måste
            ändå agera för att göra det bästa möjliga, framför allt från sitt
            eget partis synpunkt. Man kan ju trots allt tillföra åsikter.
            Miljöpartiets representant har här sagt att hon inte är intresserad
            att för sitt partis räkning delta i några sådana projekt framöver.
          </note>
          <note n="44d114cc">
            Anf. 119 HANNA ZETTERBERG (v) replik
          </note>
          <note n="bb9c1419">
            Herr talman! Jag skulle vilja kommentera det som togs upp om
            en av våra reservationer, i vilken vi skriver att vi vill ha en
            ny utredning om en tunnel. Jag tror att det är viktigt att göra
            det nu just i detta läge.
          </note>
          <note n="fe98d105">
            Det har nämligen visat sig att det finns så många problem med
            den bro som man först tänkte bygga.
          </note>
          <note n="7361b5c0">
            Det finns bl.a. ekonomiska problem. Bron är varken ekonomiskt
            eller miljömässigt hållbar enligt den kunskap som vi har i dag.
            Det är därför viktigt att gå vidare och utreda andra alternativ.
            Det visar sig kanske att inte heller en tunnel är miljömässigt
            eller ekonomiskt hållbar. Låt gå för det när man har gjort den
            här utredningen, men vi har än så länge faktiskt egentligen ingenting
            att utgå ifrån. Det vore litet olyckligt om man efter att ha byggt
            bron kommer på att det vore mycket smartare att ha en tunnel.
            Då skulle man vara ute och cykla, eftersom det då är totalt för
            sent. Nu finns det ändå en möjlighet att göra någonting vettigt,
            åtminstone att se på alternativen.
          </note>
          <note n="32cc4b48">
            Sedan vill jag påpeka att det inte bara är de svenska miljökontrollanterna
            som har försvunnit ur arbetet, utan även den internationella expertpanelen
            har blivit frånkopplad från projektet, och det kan ses som ganska
            intressant. Även om jag inte exakt vet vad de här personerna heter,
            känner jag till att de inte längre konkret finns med i arbetet.
          </note>
          <note n="15f258b2">
            Jag vill också kommentera frågan om demokratiskt fattade beslut.
            Från början till slut har diskussionen om Öresundsprojektet faktiskt
            präglats av ickedemokrati och icke-insyn, vilket är beklagligt.
          </note>
          <note n="d75e363d">
            Anf. 120 STEN ANDERSSON (m) replik
          </note>
          <note n="45e88112">
            Herr talman! Jag tar kanske en billig poäng, men jag vill ändå
            säga att respekt för demokratiska beslut väl inte har präglat
            det parti som Hanna Zetterberg representerar i riksdagen.
          </note>
          <note n="e9a5b336">
            Hanna Zetterberg säger att bron inte är ekonomiskt hållbar. Ja,
            det säger hon, men jag känner mängder av personer som anser att
            den är ekonomiskt hållbar. Vi får matcha våra argument mot varandra.
          </note>
          <note n="afb6556e">
            Frågan om en borrad tunnel behöver inte utredas.
          </note>
          <note n="c7c3f278">
            Om man efter år 2010 åker över bron till Danmark och genom den
            borrade tunneln under bältet skall man se att denna är en ekonomiskt
            sett dålig affär. Man kan redan i dag kontrollera finanserna för
            den borrade tunneln mellan Dover och Calais. Den går med oerhörda
            underskott och är en ekonomisk katastrof.
          </note>
          <note n="e4d45969">
            Ni säger i dag att det bara är användarna som skall stå för brons
            kostnader. Skall samma recept tillämpas även för en borrad tunnel,
            blir det totalt omöjligt för den enskilde individen att lösa biljett
            för ett tåg som går genom en sådan tunnel.
          </note>
          <note n="e4f24f9b">
            Anf. 121 HANNA ZETTERBERG (v) replik
          </note>
          <note n="2270d044">
            Herr talman! Om Sten Andersson hade varit litet mer uppmärksam
            hade han kanske hört att jag nämnde just tunneln under Engelska
            kanalen i mitt anförande och sade att dess ekonomi är totalt bristfällig
            och ohållbar. Jag nämnde den som ett exempel på att det för stora
            projekt är mycket svårt dels att beräkna de ekonomiska kostnaderna,
            dels att hålla de ekonomiska kostnaderna nere. Det är svårt med
            stora projekt.
          </note>
          <note n="6c9508ec">
            Men låt oss få en utredning som säger precis det som Sten Andersson
            säger. Om Sten Andersson är så säker, varför inte låta utreda
            detta och ta upp den ordentliga diskussion som han säger sig vilja
            ha?
          </note>
          <note n="7af5b781">
            Jag är nämligen inte helt säker på att resonemanget stämmer.
            De kostnader som Öresundsbron för med sig i dag gäller inte bara
            de direkta kostnaderna för att bygga själva bron utan också konsekvenserna
            av ökad bilism. De konsekvenserna är stora, som det ser ut i dag
            i Sverige.
          </note>
          <note n="4e2afcdd">
            Jag skulle gärna vilja ha en kommentar till det som jag hörde
            på radion i morse om vad OECD tycker att Sverige borde göra och
            inte göra. Det gällde att höja bensinpriserna, minska bilismen,
            biltullar osv.
          </note>
          <note n="cf98a056">
            Jag har inte läst om detta i dess helhet men hörde det alltså
            refereras på radion.
          </note>
          <note n="7816a0ea">
            Kan Sten Andersson förklara vilka kostnader han räknar in i Öresundsbron?
            Jag räknar många olika kostnader som vi inte ser i dag men som
            kommer i framtiden. I det perspektivet är det kanske trots allt
            bättre att ha en tunnel, för där kommer det bara att gå tågtrafik,
            som miljömässigt är mycket mer hållbar och kommer att vara åtminstone
            50-70 år framåt, som
          </note>
          <note n="33f35da6">
            Sten Andersson talade om tidigare - mycket längre än biltrafik.
          </note>
          <note n="942f04b0">
            Anf. 122 STEN ANDERSSON (m) replik
          </note>
          <note n="da8bc6f5">
            Herr talman! Jag hörde inte det program i morse som Hanna Zetterberg
            refererar till och enligt vilket
          </note>
          <note n="ac096a62">
            OECD önskar att de svenska bensinpriserna skall höjas. Jag kan
            tänka mig att det finns ett stort antal länder som har större
            miljöproblem baserade på en stor bilism än vad Sverige har. Om
            OECD har sagt vad det påstås ha sagt, tycker att det är ute och
            slåss i fel härad, som man säger.
          </note>
          <note n="662fc428">
            Jag tycker vidare inte att man behöver utreda någonting som dokumenterat
            och bevisat är dåligt ur ekonomisk synpunkt. Tunnlar har aldrig
            kunnat finansieras där de har byggts. Vi som är broanhängare tror
            - vi säger inte att vi har rätt, men vi tror det - att bron kan
            bli självfinansierande. Däremot kan man inte peka på något enda
            exempel i världen där en tunnel har varit självfinansierande.
          </note>
          <note n="35f01849">
            Anf. 123 LARS-ERIK LÖVDÉN (s)
          </note>
          <note n="3d54b546">
            Herr talman! Jag hade inte förhandsanmält mig till denna debatt,
            och jag är något förvånad över den omfattande diskussionen.
          </note>
          <note n="49955234">
            Det är ett obestridligt faktum att riksdagen har ingått ett folkrättsligt
            bindande avtal med det danska folketinget om att upprätta en förbindelse
            mellan
          </note>
          <note n="5180f9cc">
            Malmö och Köpenhamn. Det är också ett faktum att regeringen 1994
            gav tillstånd till byggandet av förbindelsen och att Koncessionsnämnden
            i sin tur, också sommaren 1994, gav motsvarande tillstånd. Vattendomstolen
            har fastställt de närmare villkoren och lämnat sitt medgivande
            till att bygga den svenska delen av Öresundsförbindelsen.
          </note>
          <note n="a32df126">
            Det är därför något förvånande att debatten nu förts för eller
            emot förbindelsen. Det betänkande som vi har att behandla är en
            redovisning av ekonomin och miljön kring projektet, ett projekt
            som redan är i gång.
          </note>
          <note n="a4ccaf2d">
            Det finns ingenting i det betänkandet som rubbar de förutsättningar
            som var kända för riksdagen när den fattade sitt beslut.
          </note>
          <note n="c9b730ee">
            Öresundsregionen har, som Bertil Persson sade,
          </note>
          <note n="d17debfb">
            3,2 miljoner invånare. Genom Öresundsregionen går en barriär
            av vatten, som det vintertid stundtals är svårt att komma över.
            Det är klart att en fast förbindelse kommer att betyda oerhört
            mycket för utvecklingen i Öresundsregionen som helhet, sysselsättningsmässigt,
            bostadsmässigt, kulturellt, socialt och i hög grad också utbildningsmässigt.
          </note>
          <note n="6570bf1d">
            Det finns i området, som någon talare har sagt, i dag tre universitet,
            och ett fjärde skall byggas. Med en
          </note>
          <note n="cb0ab1da">
            Öresundsbro uppnår man snabba, effektiva och säkra förbindelser
            i regionen mellan Lund, Malmö, Köpenhamn och Roskilde, något som
            man inte har i dag.
          </note>
          <note n="d97c0efa">
            Den dynamik som skapas genom tillkomsten av en sådan förbindelse
            kommer att spela en oerhört stor roll för en positiv utveckling
            av regionen.
          </note>
          <note n="a35a1d5f">
            Jag tror att det var Kerstin Warnerbring som sade att en bro
            inte kommer att spela någon roll för trafiken med kontinenten.
            Nej, kanske en mindre roll för trafiken med kontinenten men en
            större roll för regionens utveckling som sådan. Om Fehmarn Bält-bron
            kommer till någon gång i framtiden - och det tror jag -
          </note>
          <note n="70c23570">
            kommer naturligtvis också kommunikationerna med kontinenten att
            få en helt annan betydelse i Öresundsbroperspektivet.
          </note>
          <note n="2c46aec8">
            Något som jag tycker att ni bortser ifrån i debatten är att Öresundsbroprojektet
            är en mycket stor kollektivtrafiksatsning. Det är en satsning
            på kollektivtrafik att binda samman pendeltågförbindelserna i
            regionen.
          </note>
          <note n="52fbecf2">
            Det är där som den stora resandeströmmen kommer att finnas. Den
            lilla biltrafik om 10 000 bilar per dygn som kalkylen bygger på
            kommer att subventionera tågtrafiken och att möjliggöra projektet
            ekonomiskt, något som inte hade varit möjligt att realisera ekonomiskt
            med tunnelalternativet.
          </note>
          <note n="0bf4091e">
            När man talar om miljöpåverkan får man välja vilket ben man skall
            stå på, Kerstin Warnerbring.
          </note>
          <note n="72021d76">
            Man kan inte å ena sidan säga att miljöpåverkan via luftutsläpp
            blir gigantisk till följd av Öresundsbron och å andra sidan säga
            att det inte är några bilar som kommer att åka på bron för transportföretag
            väljer andra vägar. Man får välja argumentation i diskussionen.
          </note>
          <note n="8d126125">
            Det är fråga om 10 000 bilar per dygn. Mellan
          </note>
          <note n="46ce2dbf">
            Malmö och Vellinge går det 30 000 bilar per dygn.
          </note>
          <note n="92eb05b0">
            Mellan Malmö och Lund, motorvägen, färdas varje dygn 100 000
            bilar. Vi måste inse proportionerna.
          </note>
          <note n="64369015">
            Framför allt innebär Öresundsbron när det gäller luftutsläppen
            en kraftigt mindre påverkan än den nuvarande färjetrafiken.
          </note>
          <note n="94ecc946">
            Jag blir något upprörd när Kerstin Warnerbring säger att vi som
            utgör majoriteten i den här frågan är förda bakom ljuset. Jag
            respekterar Kerstin Warnerbrings uppfattning att hon är motståndare
            till Öresundsbron. Jag tycker att det finns anledning för
          </note>
          <note n="2d5a67ba">
            Kerstin Warnerbring att fundera om hon inte skall acceptera vår
            uppfattning och vår tro på att Öresundsbroprojektet är ett bra
            projekt för regionen och Sverige och inte kasta ifrån sig påståenden
            som att vårt ställningstagande baseras på att vi är förda bakom
            ljuset. Det finns ingen fråga av den här digniteten som är så
            utredd som Öresundsbrofrågan, både ekonomiskt, i förhållande till
            tunnelalternativet och framför allt miljömässigt. Jag är övertygad
            om att projektet står på en fast grund både ekonomiskt och miljömässigt.
          </note>
          <note n="d68e958b">
            Anf. 124 KERSTIN WARNERBRING (c)
          </note>
          <note n="e4fb6756">
            Fru talman! Lars-Erik Lövdén säger mycket riktigt att det är
            ett faktum att beslut om denna bro har fattats. Sedan räknar han
            upp en mängd olika beslut. Ja visst har det fattats beslut, men
            jag förstår inte varför han är förvånad över debatten. Den skrivelse
            som vi debatterar i dag har på flera olika sätt visat att det
            är tveksamt om vi kommer att klara ekonomin omkring den här förbindelsen.
            Det är därför som riksdagen har begärt att med jämna mellanrum
            få in en skrivelse från regeringen där man redovisar de ekonomiska
            förhållandena. Det är precis det vi debatterar.
          </note>
          <note n="51ad2538">
            Vi anser att det är ytterst tveksamt om man kan klara av finansieringen,
            som enligt avtalet skall klaras med bilavgifter. Det är därför
            vi debatterar i dag,
          </note>
          <note n="b5cd13b9">
            Lars-Erik Lövdén.
          </note>
          <note n="735d532c">
            I skrivelsen visar man alltså att projektet har blivit dyrare
            t.o.m. innan bygget har påbörjats ordentligt -
          </note>
          <note n="6ce06368">
            det har inte påbörjats än. Man visar att planeringen i
          </note>
          <note n="e47c4c71">
            Malmöregionen över huvud taget inte är färdig och att det med
            största sannolikhet kommer att bli mycket dyrare än de 1,9 miljarder
            som man räknat med i avtalet. Det torde väl snarare komma upp
            i 10 miljarder innan det här är färdigt. Det visar sig i skrivelsen
            att saneringen av Lernacken blir betydligt mycket dyrare än man
            har trott, osv. Det är därför vi debatterar, Lars-Erik Lövdén.
          </note>
          <note n="94fb5da5">
            Vad sedan gäller att Öresundsbron kommer att rädda kollektivtrafiken
            i Malmö på ett miljömässigt och ekonomiskt synnerligen bra sätt
            tycker jag att
          </note>
          <note n="fb05fa02">
            Lars-Erik Lövdén skall läsa igenom i min motion, så kan han få
            en helt annan insikt i den frågan.
          </note>
          <note n="2951126d">
            Anf. 125 LARS-ERIK LÖVDÉN (s)
          </note>
          <note n="7a0c7636">
            Fru talman! Jag hävdar att det i skrivelsen inte finns någonting
            som visar att inte projektet håller ekonomiskt eller miljömässigt.
            Det har blivit litet dyrare framför allt på grund av de ytterligare
            satsningar som man fått göra för att garantera miljöhänsynen i
            projektet. Men projektet står fortfarande på en fast ekonomisk
            grund, med en avskrivningstid enligt kalkylen på 26 år. Det är
            enligt min bestämda uppfattning ett projekt som både ur miljösynpunkt
            och ekonomisk synpunktstår väl i överensstämmelse med både riksdagens
            beslut och regeringens tillståndsgivning.
          </note>
          <note n="c0115164">
            De årliga skrivelserna är till för att visa öppenhet kring projektet
            och för att riksdagen skall få möjlighet att ta del av hur projektet
            fortskrider. Det vore att ta i väl mycket att ta den skrivelse
            som nu ligger på riksdagens bord som intäkt för att man skall
            avbryta ett projekt som redan är igångsatt och när det inte finns
            några direkta sakliga skäl som talar för ett sådant avbrytande
            av projektet.
          </note>
          <note n="1a979d4a">
            När det gäller kollektivtrafikplaneringen är det riktigt att
            framför allt en fråga ännu inte är fullständigt löst. Det är citytunnelprojektet,
            som kom in väldigt sent i planeringen och som inte var med i den
            ursprungliga överenskommelsen med Danmark. Men det finns en klar
            vilja i regionen, både från Malmös sida och från regionen i övrigt,
            att hitta en finansiering för citytunnelprojektet. Citytunnelprojektet
            är strategiskt viktigt inte bara för Malmö utan för utvecklingen
            av kollektivtrafiken i hela sydvästra Skåne.
          </note>
          <note n="5f32031f">
            Anf. 126 KERSTIN WARNERBRING (c)
          </note>
          <note n="fa55f344">
            Fru talman! Låt mig om igen, jag vet inte för vilken gång i ordningen,
            få visa på det faktum att det inte finns någonting när det gäller
            trafiken i Malmöregionen som är löst. Planerna är lösa, men det
            är ingenting som är löst.
          </note>
          <note n="458f5ab4">
            När Lars-Erik Lövdén påstår att det bara är citytunnelprojektet
            som är ofärdigt vill jag upprepa det jag tidigare sagt. Lars-Erik
            Lövdén har uppenbarligen inte varit här och lyssnat men har ändå
            åsikter om vad man har sagt. Citytunneln, kontinentalbanan, yttre
            spåret, den eventuella rangerbangården syd osv. -
          </note>
          <note n="5caa2bb5">
            ingenting av detta är ännu så länge planlagt och färdigt. Man
            vet inte hur man skall lösa problemen.
          </note>
          <note n="d2ef3be9">
            Framför allt finns det inga som helst lösningar för näringslivets
            problem med transporter över till kontinenten. Det är icke färdigt.
          </note>
          <note n="583695ba">
            När det gäller fördyringarna i projektet - jag talade alldeles
            nyss om vad som står i skrivelsen - kan jag också påminna om att
            15-20 % av upphandlingarna ännu så länge inte är gjorda. Vi vet
            inte vad de kommer att sluta med.
          </note>
          <note n="7dfeed7d">
            På grund av allt detta har jag alltså i mitt anförande ansett
            att det fortfarande i år finns tid att stanna upp för att se på
            en totallösning av landanslutningarna på den svenska sidan och
            se hur finansieringen kan lösas utan att riskera att statsgarantier
            löses ut. Det senare skulle vara förödande för kommande generationer.
            Det tycker jag att vi också skall tänka på och nu medan tid finns
            stanna upp ett ögonblick, för det far inte bron illa av.
          </note>
          <note n="58f37cca">
            Anf. 127 LARS-ERIK LÖVDÉN (s)
          </note>
          <note n="e6c9dc90">
            Fru talman! Till 85 % är Öresundsförbindelserna upphandlade.
            Det återstår 15 %, och det är den del där risken är som minst.
            Det visar väl att beräkningsunderlaget, som redovisas i skrivelsen,
            står på en ganska fast grund. Något annat är det svårt att tolka
            ut.
          </note>
          <note n="444ce20b">
            När det gäller landförbindelserna i Malmöregionen ligger planeringen
            långt framme. Vi vet i Malmö hur vi vill ha anslutningsförbindelserna
            i regionen.
          </note>
          <note n="a7266ee0">
            Det som återstår är att finna den slutliga finansieringen för
            citytunnelprojektet. Vi är beredda från regionens sida att medverka
            långt när det gäller finansieringen. Jag är fullkomligt övertygad
            om att vi relativt snart också kommer i hamn med en lösning för
            finansieringen av den delen. Vi vet hur vi vill ha det, och vi
            skall klara också finansieringen.
          </note>
          <note n="98a0e2d6">
            Överläggningen var härmed avslutad.
          </note>
          <note n="a4365252">
            Beslut
          </note>
          <note n="ffad3717">
            BoU10 De ekonomiska villkoren för det sent byggda bostadsbeståndet,
            m.m.
          </note>
          <note n="66e0d075">
            Mom. 2 (finansieringen av skattelättnaden)
          </note>
          <note n="f43ce214">
            1. utskottet
          </note>
          <note n="060693f4">
            2. res. 1 (mp)
          </note>
          <note n="37ee7e04">
            Votering:
          </note>
          <note n="7caef50b">
            289 för utskottet
          </note>
          <note n="b9e535f1">
            15 för res. 1
          </note>
          <note n="b979a263">
            1 avstod
          </note>
          <note n="9a1282ea">
            44 frånvarande
          </note>
          <note n="e1e889a6">
            Kammaren biföll utskottets hemställan.
          </note>
          <note n="a856b8a6">
            Partivis fördelning av rösterna:
          </note>
          <note n="a88f0f9e">
            För utskottet: 144 s, 69 m, 22 c, 23 fp, 19 v, 12 kds
          </note>
          <note n="20c37148">
            För res. 1: 1 m, 14 mp
          </note>
          <note n="2d8cb49d">
            Avstod: 1 mp
          </note>
          <note n="0a71174f">
            Frånvarande: 17 s, 10 m, 5 c, 3 fp, 3 v, 3 mp, 3 kds
          </note>
          <note n="c000ec86">
            Elisa Abascal Reyes (mp) anmälde att hon avsett att rösta nej
            men markerats ha avstått från att rösta.
          </note>
          <note n="0d48e739">
            Mom. 3 (hanteringen av fastighetsskattefrågan)
          </note>
          <note n="f43ce214">
            1. utskottet
          </note>
          <note n="b779feec">
            2. res. 2 (v)
          </note>
          <note n="37ee7e04">
            Votering:
          </note>
          <note n="f7d8e511">
            287 för utskottet
          </note>
          <note n="ab50954b">
            19 för res. 2
          </note>
          <note n="b7c79eb7">
            43 frånvarande
          </note>
          <note n="e1e889a6">
            Kammaren biföll utskottets hemställan.
          </note>
          <note n="a856b8a6">
            Partivis fördelning av rösterna:
          </note>
          <note n="c7c29f03">
            För utskottet: 145 s, 70 m, 22 c, 23 fp, 15 mp, 12 kds
          </note>
          <note n="0534576f">
            För res. 2: 19 v
          </note>
          <note n="008d3462">
            Frånvarande: 16 s, 10 m, 5 c, 3 fp, 3 v, 3 mp, 3 kds
          </note>
          <note n="4cecdbe5">
            Mom. 4 (bostadsbeskattningen i allmänhet)
          </note>
          <note n="f43ce214">
            1. utskottet
          </note>
          <note n="a98ef419">
            2. res. 3 (m)
          </note>
          <note n="f1ffaefc">
            3. res. 4 (fp, kds)
          </note>
          <note n="d7f4d020">
            Förberedande votering:
          </note>
          <note n="4946bff8">
            71 för res. 3
          </note>
          <note n="50ea4ed3">
            36 för res. 4
          </note>
          <note n="1523c234">
            198 avstod
          </note>
          <note n="9a1282ea">
            44 frånvarande
          </note>
          <note n="7970b472">
            Kammaren biträdde res. 3.
          </note>
          <note n="91704a22">
            Huvudvotering:
          </note>
          <note n="120ece98">
            202 för utskottet
          </note>
          <note n="c9cae46b">
            69 för res. 3
          </note>
          <note n="600810f6">
            35 avstod
          </note>
          <note n="b7c79eb7">
            43 frånvarande
          </note>
          <note n="e1e889a6">
            Kammaren biföll utskottets hemställan.
          </note>
          <note n="a856b8a6">
            Partivis fördelning av rösterna:
          </note>
          <note n="2c441ae4">
            För utskottet: 145 s, 1 m, 22 c, 19 v, 15 mp
          </note>
          <note n="9ede5dc1">
            För res. 3: 69 m
          </note>
          <note n="0485af44">
            Avstod: 23 fp, 12 kds
          </note>
          <note n="008d3462">
            Frånvarande: 16 s, 10 m, 5 c, 3 fp, 3 v, 3 mp, 3 kds
          </note>
          <note n="44367587">
            Mom. 5 (bostadsfinansieringsreglerna på längre sikt)
          </note>
          <note n="f43ce214">
            1. utskottet
          </note>
          <note n="1cb81faf">
            2. res. 5 (v)
          </note>
          <note n="37ee7e04">
            Votering:
          </note>
          <note n="318ce9b1">
            285 för utskottet
          </note>
          <note n="a690f3f6">
            19 för res. 5
          </note>
          <note n="d102e672">
            45 frånvarande
          </note>
          <note n="e1e889a6">
            Kammaren biföll utskottets hemställan.
          </note>
          <note n="a856b8a6">
            Partivis fördelning av rösterna:
          </note>
          <note n="750981b3">
            För utskottet: 143 s, 70 m, 22 c, 23 fp, 15 mp, 12 kds
          </note>
          <note n="63fe37d9">
            För res. 5: 19 v
          </note>
          <note n="c628ead3">
            Frånvarande: 18 s, 10 m, 5 c, 3 fp, 3 v, 3 mp, 3 kds
          </note>
          <note n="eef700de">
            Mom. 11 (förhållandena på bostadsmarknaden)
          </note>
          <note n="f43ce214">
            1. utskottet
          </note>
          <note n="da5eeaba">
            2. res. 8 (v)
          </note>
          <note n="37ee7e04">
            Votering:
          </note>
          <note n="fa8a427d">
            284 för utskottet
          </note>
          <note n="5704c099">
            19 för res. 8
          </note>
          <note n="54c670e8">
            46 frånvarande
          </note>
          <note n="e1e889a6">
            Kammaren biföll utskottets hemställan.
          </note>
          <note n="a856b8a6">
            Partivis fördelning av rösterna:
          </note>
          <note n="e0075873">
            För utskottet: 144 s, 69 m, 21 c, 23 fp, 15 mp, 12 kds
          </note>
          <note n="0d84d85b">
            För res. 8: 19 v
          </note>
          <note n="8f65e1c3">
            Frånvarande: 17 s, 11 m, 6 c, 3 fp, 3 v, 3 mp, 3 kds
          </note>
          <note n="a20d3633">
            Övriga moment
          </note>
          <note n="e1e889a6">
            Kammaren biföll utskottets hemställan.
          </note>
          <note n="f42f5ee8">
            BoU11 Nya regler för bostadsbidrag
          </note>
          <note n="81329c27">
            Mom. 3 (individuella inkomstgränser)
          </note>
          <note n="f43ce214">
            1. utskottet
          </note>
          <note n="4b7206e6">
            2. res. 1 (kds)
          </note>
          <note n="37ee7e04">
            Votering:
          </note>
          <note n="305b3b67">
            266 för utskottet
          </note>
          <note n="0bc1f468">
            23 för res. 1
          </note>
          <note n="6837c141">
            12 avstod
          </note>
          <note n="edbb61fc">
            48 frånvarande
          </note>
          <note n="e1e889a6">
            Kammaren biföll utskottets hemställan.
          </note>
          <note n="a856b8a6">
            Partivis fördelning av rösterna:
          </note>
          <note n="e834901e">
            För utskottet: 144 s, 54 m, 22 c, 23 fp, 19 v, 4 mp
          </note>
          <note n="8ad8470c">
            För res. 1: 1 m, 10 mp, 12 kds
          </note>
          <note n="4763e22e">
            Avstod: 12 m
          </note>
          <note n="c2c26eec">
            Frånvarande: 17 s, 13 m, 5 c, 3 fp, 3 v, 4 mp, 3 kds
          </note>
          <note n="f504d85b">
            Elisa Abascal Reyes (mp) anmälde att hon avsett att avstå från
            att rösta men markerats ha röstat ja.
          </note>
          <note n="e5835d2e">
            Mom. 4 (bostadsbidragen till hushåll med låga inkomster där båda
            arbetar)
          </note>
          <note n="f43ce214">
            1. utskottet
          </note>
          <note n="b779feec">
            2. res. 2 (v)
          </note>
          <note n="37ee7e04">
            Votering:
          </note>
          <note n="0ab8e0f4">
            286 för utskottet
          </note>
          <note n="ab50954b">
            19 för res. 2
          </note>
          <note n="9a1282ea">
            44 frånvarande
          </note>
          <note n="e1e889a6">
            Kammaren biföll utskottets hemställan.
          </note>
          <note n="a856b8a6">
            Partivis fördelning av rösterna:
          </note>
          <note n="634c5734">
            För utskottet: 144 s, 70 m, 22 c, 23 fp, 15 mp, 12 kds
          </note>
          <note n="0534576f">
            För res. 2: 19 v
          </note>
          <note n="0a71174f">
            Frånvarande: 17 s, 10 m, 5 c, 3 fp, 3 v, 3 mp, 3 kds
          </note>
          <note n="3aaa9561">
            Mom. 6 (förmögenhet i egnahem och bostadsrätter)
          </note>
          <note n="f43ce214">
            1. utskottet
          </note>
          <note n="3733ffc2">
            2. res. 3 (mp)
          </note>
          <note n="37ee7e04">
            Votering:
          </note>
          <note n="67c2b698">
            290 för utskottet
          </note>
          <note n="f5f6d3c1">
            16 för res. 3
          </note>
          <note n="b7c79eb7">
            43 frånvarande
          </note>
          <note n="e1e889a6">
            Kammaren biföll utskottets hemställan.
          </note>
          <note n="a856b8a6">
            Partivis fördelning av rösterna:
          </note>
          <note n="9bd1a003">
            För utskottet: 145 s, 70 m, 22 c, 23 fp, 18 v, 12 kds
          </note>
          <note n="dac9ead4">
            För res. 3: 1 v, 15 mp
          </note>
          <note n="008d3462">
            Frånvarande: 16 s, 10 m, 5 c, 3 fp, 3 v, 3 mp, 3 kds
          </note>
          <note n="734e7ed0">
            Mom. 8 (den bostadsbidragsgrundande inkomsten för egenföretagare)
          </note>
          <note n="f43ce214">
            1. utskottet
          </note>
          <note n="edabbd21">
            2. res. 4 (kds)
          </note>
          <note n="37ee7e04">
            Votering:
          </note>
          <note n="f06ede43">
            294 för utskottet
          </note>
          <note n="4fbea022">
            12 för res. 4
          </note>
          <note n="b7c79eb7">
            43 frånvarande
          </note>
          <note n="e1e889a6">
            Kammaren biföll utskottets hemställan.
          </note>
          <note n="a856b8a6">
            Partivis fördelning av rösterna:
          </note>
          <note n="0c284931">
            För utskottet: 145 s, 70 m, 22 c, 23 fp, 19 v, 15 mp
          </note>
          <note n="c345106e">
            För res. 4: 12 kds
          </note>
          <note n="008d3462">
            Frånvarande: 16 s, 10 m, 5 c, 3 fp, 3 v, 3 mp, 3 kds
          </note>
          <note n="8b7ad8a7">
            Mom. 10 (höjning av det särskilda bidraget)
          </note>
          <note n="f43ce214">
            1. utskottet
          </note>
          <note n="1cb81faf">
            2. res. 5 (v)
          </note>
          <note n="37ee7e04">
            Votering:
          </note>
          <note n="0ab8e0f4">
            286 för utskottet
          </note>
          <note n="a690f3f6">
            19 för res. 5
          </note>
          <note n="9a1282ea">
            44 frånvarande
          </note>
          <note n="e1e889a6">
            Kammaren biföll utskottets hemställan.
          </note>
          <note n="a856b8a6">
            Partivis fördelning av rösterna:
          </note>
          <note n="2aa99ea9">
            För utskottet: 145 s, 70 m, 22 c, 22 fp, 1 v, 14 mp, 12
          </note>
          <note n="1b1ae68a">
            kds
          </note>
          <note n="4f0b5ae6">
            För res. 5: 18 v, 1 mp
          </note>
          <note n="f0fbe371">
            Frånvarande: 16 s, 10 m, 5 c, 4 fp, 3 v, 3 mp, 3 kds
          </note>
          <note n="b6fe116e">
            Mom. 11 (bostadsbidragen till ungdomar under 29 år)
          </note>
          <note n="f43ce214">
            1. utskottet
          </note>
          <note n="cb421fd4">
            2. res. 6 (m)
          </note>
          <note n="b1e7502d">
            3. res. 7 (fp, kds)
          </note>
          <note n="d7f4d020">
            Förberedande votering:
          </note>
          <note n="2820b8f4">
            73 för res. 6
          </note>
          <note n="493bf2f8">
            35 för res. 7
          </note>
          <note n="1523c234">
            198 avstod
          </note>
          <note n="b7c79eb7">
            43 frånvarande
          </note>
          <note n="c6017951">
            Kammaren biträdde res. 6.
          </note>
          <note n="91704a22">
            Huvudvotering:
          </note>
          <note n="b3caa041">
            201 för utskottet
          </note>
          <note n="9b74b7ae">
            70 för res. 6
          </note>
          <note n="1ec828bf">
            34 avstod
          </note>
          <note n="9a1282ea">
            44 frånvarande
          </note>
          <note n="e1e889a6">
            Kammaren biföll utskottets hemställan.
          </note>
          <note n="a856b8a6">
            Partivis fördelning av rösterna:
          </note>
          <note n="1a850e76">
            För utskottet: 145 s, 22 c, 19 v, 15 mp
          </note>
          <note n="f630d8f1">
            För res. 6: 70 m
          </note>
          <note n="e88147d1">
            Avstod: 22 fp, 12 kds
          </note>
          <note n="f0fbe371">
            Frånvarande: 16 s, 10 m, 5 c, 4 fp, 3 v, 3 mp, 3 kds
          </note>
          <note n="123772ec">
            Mom. 12 (den högsta bidragsgrundande bostadsytan)
          </note>
          <note n="f43ce214">
            1. utskottet
          </note>
          <note n="9436c224">
            2. res. 9 (fp, kds)
          </note>
          <note n="37ee7e04">
            Votering:
          </note>
          <note n="6155bbf3">
            195 för utskottet
          </note>
          <note n="7cdd45cd">
            35 för res. 9
          </note>
          <note n="c6381cc4">
            72 avstod
          </note>
          <note n="413d2064">
            47 frånvarande
          </note>
          <note n="e1e889a6">
            Kammaren biföll utskottets hemställan.
          </note>
          <note n="a856b8a6">
            Partivis fördelning av rösterna:
          </note>
          <note n="ac27413b">
            För utskottet: 144 s, 1 m, 18 c, 17 v, 15 mp
          </note>
          <note n="8bfc8184">
            För res. 9: 23 fp, 12 kds
          </note>
          <note n="18df93d2">
            Avstod: 69 m, 3 c
          </note>
          <note n="4301e8d5">
            Frånvarande: 17 s, 10 m, 6 c, 3 fp, 5 v, 3 mp, 3 kds
          </note>
          <note n="1aa95c30">
            Mom. 13 (minsta ytgräns m.m. för bostadsbidrag till hushåll med
            enbart umgängesrättsbarn)
          </note>
          <note n="f43ce214">
            1. utskottet
          </note>
          <note n="f8efada3">
            2. res. 10 (mp)
          </note>
          <note n="37ee7e04">
            Votering:
          </note>
          <note n="fb07f8f0">
            292 för utskottet
          </note>
          <note n="712a6318">
            14 för res. 10
          </note>
          <note n="b7c79eb7">
            43 frånvarande
          </note>
          <note n="e1e889a6">
            Kammaren biföll utskottets hemställan.
          </note>
          <note n="a856b8a6">
            Partivis fördelning av rösterna:
          </note>
          <note n="2b8bafe9">
            För utskottet: 145 s, 70 m, 22 c, 23 fp, 19 v, 1 mp, 12
          </note>
          <note n="1b1ae68a">
            kds
          </note>
          <note n="cda66b40">
            För res. 10: 14 mp
          </note>
          <note n="008d3462">
            Frånvarande: 16 s, 10 m, 5 c, 3 fp, 3 v, 3 mp, 3 kds
          </note>
          <note n="57baae0c">
            Mom. 15 (kretsen av bidragsberättigade)
          </note>
          <note n="f43ce214">
            1. utskottet
          </note>
          <note n="2f00875e">
            2. res. 11 (m, kds)
          </note>
          <note n="8620775a">
            Kammaren biföll utskottets hemställan med acklamation.
          </note>
          <note n="41be886a">
            Mom. 19 (analyser av förslagens ekonomiska konsekvenser)
          </note>
          <note n="f43ce214">
            1. utskottet
          </note>
          <note n="1c6f6842">
            2. res. 12 (v, kds)
          </note>
          <note n="37ee7e04">
            Votering:
          </note>
          <note n="311f58a6">
            262 för utskottet
          </note>
          <note n="6b918619">
            42 för res. 12
          </note>
          <note n="d102e672">
            45 frånvarande
          </note>
          <note n="e1e889a6">
            Kammaren biföll utskottets hemställan.
          </note>
          <note n="a856b8a6">
            Partivis fördelning av rösterna:
          </note>
          <note n="912080ba">
            För utskottet: 143 s, 70 m, 22 c, 23 fp, 4 mp
          </note>
          <note n="6c1fc35e">
            För res. 12: 19 v, 11 mp, 12 kds
          </note>
          <note n="c628ead3">
            Frånvarande: 18 s, 10 m, 5 c, 3 fp, 3 v, 3 mp, 3 kds
          </note>
          <note n="9fe205e3">
            Mom. 20 (skattesystemet och bostadsbidragen)
          </note>
          <note n="f43ce214">
            1. utskottet
          </note>
          <note n="9d03ee16">
            2. res. 13 (v)
          </note>
          <note n="37ee7e04">
            Votering:
          </note>
          <note n="f7d8e511">
            287 för utskottet
          </note>
          <note n="2565f532">
            19 för res. 13
          </note>
          <note n="b7c79eb7">
            43 frånvarande
          </note>
          <note n="e1e889a6">
            Kammaren biföll utskottets hemställan.
          </note>
          <note n="a856b8a6">
            Partivis fördelning av rösterna:
          </note>
          <note n="c7c29f03">
            För utskottet: 145 s, 70 m, 22 c, 23 fp, 15 mp, 12 kds
          </note>
          <note n="6a179415">
            För res. 13: 19 v
          </note>
          <note n="008d3462">
            Frånvarande: 16 s, 10 m, 5 c, 3 fp, 3 v, 3 mp, 3 kds
          </note>
          <note n="a20d3633">
            Övriga moment
          </note>
          <note n="e1e889a6">
            Kammaren biföll utskottets hemställan.
          </note>
          <note n="ebb36d99">
            TU17 Öresundsförbindelsen
          </note>
          <note n="305e376d">
            Mom. 1 (Öresundsförbindelsens genomförande)
          </note>
          <note n="f43ce214">
            1. utskottet
          </note>
          <note n="0187ff25">
            2. res. 1 (c, v, mp)
          </note>
          <note n="37ee7e04">
            Votering:
          </note>
          <note n="387618f7">
            246 för utskottet
          </note>
          <note n="06c88d66">
            57 för res. 1
          </note>
          <note n="1064417f">
            2 avstod
          </note>
          <note n="9a1282ea">
            44 frånvarande
          </note>
          <note n="e1e889a6">
            Kammaren biföll utskottets hemställan.
          </note>
          <note n="a856b8a6">
            Partivis fördelning av rösterna:
          </note>
          <note n="e20bed2c">
            För utskottet: 145 s, 70 m, 1 c, 19 fp, 11 kds
          </note>
          <note n="d72bb507">
            För res. 1: 21 c, 1 fp, 19 v, 15 mp, 1 kds
          </note>
          <note n="94b0fbd7">
            Avstod: 2 fp
          </note>
          <note n="f0fbe371">
            Frånvarande: 16 s, 10 m, 5 c, 4 fp, 3 v, 3 mp, 3 kds
          </note>
          <note n="78868155">
            Per-Ola Eriksson (c) anmälde att han avsett att rösta nej men
            markerats ha röstat ja.
          </note>
          <note n="493a3dd7">
            Mom. 2 (projektuppföljning)
          </note>
          <note n="f43ce214">
            1. utskottet
          </note>
          <note n="88bad387">
            2. res. 2 (c, v, mp)
          </note>
          <note n="37ee7e04">
            Votering:
          </note>
          <note n="387618f7">
            246 för utskottet
          </note>
          <note n="7f316aa1">
            58 för res. 2
          </note>
          <note n="1064417f">
            2 avstod
          </note>
          <note n="b7c79eb7">
            43 frånvarande
          </note>
          <note n="e1e889a6">
            Kammaren biföll utskottets hemställan.
          </note>
          <note n="a856b8a6">
            Partivis fördelning av rösterna:
          </note>
          <note n="38c92386">
            För utskottet: 145 s, 70 m, 20 fp, 11 kds
          </note>
          <note n="718ad07e">
            För res. 2: 22 c, 1 fp, 19 v, 15 mp, 1 kds
          </note>
          <note n="94b0fbd7">
            Avstod: 2 fp
          </note>
          <note n="008d3462">
            Frånvarande: 16 s, 10 m, 5 c, 3 fp, 3 v, 3 mp, 3 kds
          </note>
          <note n="a2bc8f58">
            Mom. 3
          </note>
          <note n="e1e889a6">
            Kammaren biföll utskottets hemställan.
          </note>
          <note n="ff7f5800">
            Beslut om samlad votering
          </note>
          <note n="9b9b23cc">
            Kammaren medgav på förslag av talmannen att trafikutskottets
            betänkande TU18 och justitieutskottets betänkanden JuU19 och JuU20
            fick avgöras i ett sammanhang efter avslutad debatt.
          </note>
          <note n="af06e66f">
            8 § Vägverkets sektorsansvar inom vägtransportsystemet m.m.
          </note>
          <note n="c221ef51">
            Föredrogs
          </note>
          <note n="82c704ea">
            Trafikutskottets betänkande 1995/96:TU18
          </note>
          <note n="1cc003ab">
            Vägverkets sektorsansvar inom vägtransportsystemet m.m. (prop.
            1995/96:131)
          </note>
          <note n="849a20d1">
            Anf. 128 ULLA LÖFGREN (m)
          </note>
          <note n="830770d7">
            Fru talman! Vägverket har allt sedan början av
          </note>
          <note n="43566732">
            1990-talet fått utökade arbetsuppgifter som rör vägtransportsystemet
            som helhet. Det har skett genom att vissa myndigheter har lagts
            ned eller genom att nya arbetsuppgifter har lagts på verket.
          </note>
          <note n="7879dec5">
            Detta betänkande är en sammanfattning och ett klargörande av
            Vägverkets roll och ansvar. Man kan säga att Vägverkets myndighetsroll
            klargörs och stärks i och med det beslut som vi i dag kommer att
            fatta.
          </note>
          <note n="c438630c">
            Inom ett av de områden som enligt betänkandet skall omfattas
            av Vägverkets sektorsansvar har vi moderater funnit anledning
            att reagera. Det gäller kollektivtrafikens konkurrenskraft. Vad
            som har fått oss att reagera är inte att Vägverket i sin planerings-
            och utredningsverksamhet för vägtrafiken särskilt skall beakta
            kollektivtrafik på väg eller att man skall förbättra förutsättningarna
            för kollektivtrafik med tanke på dess roll för transportförsörjningen
            och ett miljöanpassat vägtransportsystem.
          </note>
          <note n="1273e69e">
            Vad vi däremot vänder oss mot är regeringens syn på hur detta
            kan göras. Jag citerar:
          </note>
          <note n="b2d6f0df">
            "Vägverket bör i detta sammanhang och som en del i sin sektorsroll
            överväga hur ekonomiska styrmedel kan användas."
          </note>
          <note n="08884081">
            Fru talman! Att stärka busstrafikens konkurrenskraft genom exempelvis
            subventioner kan leda till att ekonomiskt och miljömässigt bättre
            transportalternativ väljs bort av resenärerna. Det är inte vad
            vi önskar.
          </note>
          <note n="e5f3f227">
            Vägverkets mandat har i denna del således blivit för starkt.
            Vi vill i stället eftersträva konkurrensneutralitet mellan de
            olika trafikslagen, och därför har vi fogat en reservation till
            betänkandet.
          </note>
          <note n="4c316863">
            I och med att, som jag sade inledningsvis, Vägverkets myndighetsroll
            genom dagens beslut ytterligare klargörs och stärks, aktualiseras
            åter frågan om att
          </note>
          <note n="4213726f">
            Vägverkets produktionsdivision borde ges en självständigare roll.
            Det är inte lyckligt som det är i dag att produktionsdivisionen
            och väg- ch trafikdivisionen är samma myndighet. Det innebär för
            Vägverket ett undergrävande av trovärdigheten i myndighetsutövandet
            och stärker definitivt inte produktionsdivisionens konkurrenskraft
            och trovärdighet på entreprenadmarknaden.
          </note>
          <note n="bbd41bdd">
            Under flera år har de statliga verken utvecklats i riktning mot
            ett tydligare och mera renodlat myndighetsansvar. Detta förändringsarbete
            har dock avstannat beträffande Vägverket efter föregående års
            riksdagsbeslut om att inte genomföra en bolagisering av verkets
            produktionsdivision. Det mest beklämmande i detta sammanhang är
            att det inte är omsorgen om produktionsdivisionen och dess möjligheter
            att överleva konkurrensutsättningen eller omsorgen om Vägverket
            som myndighet med ett stort och brett ansvar inom hela vägtrafiksystemet
            som styr socialdemokraterna. Det är ideologiska låsningar och
            partiinterna stridigheter som har satt p för en logisk och nödvändig
            delning av Vägverket.
          </note>
          <note n="0c6140e2">
            I dag finns möjligheten att återställa ordningen och rätta till
            det felaktiga beslutet från i fjol. Det sker enklast genom att
            även Socialdemokraterna ställer sig bakom den gemensamma reservationen
            från m, fp och c till detta betänkande.
          </note>
          <note n="44a7fd53">
            Därmed tänkte jag sluta, fru talman, och yrkar bifall till reservation
            2.
          </note>
          <note n="7a350195">
            Anf. 129 LENNART FREMLING (fp)
          </note>
          <note n="d4b9d79a">
            Fru talman! Det är positivt att regeringen i propositionen visar
            en ambition att skapa bra ordning inom kontrollen av yrkestrafiken.
            Kontrollerna utförs inom polisen. Det är naturligt att det är
            en polisiär uppgift att genomföra kontrollerna. Vägverkets sektorsansvar
            innebär dock ett orimligt kontaktarbete med nuvarande polisorganisation
            eftersom avtal måste träffas med varje länspolisdistrikt. För
            att kontrollverksamheten skall fungera effektivt måste det skapas
            ett centralt ansvar inom polisen. Det måste alltså ligga inom
            polisens ansvar att ge allmänna råd och distribuera rättspraxis
            för polisens egen verksamhet. Det är inte rimligt att denna arbetsuppgift
            ankommer på
          </note>
          <note n="4be3ab11">
            Vägverket, som då skulle gå förbi Rikspolisstyrelsen.
          </note>
          <note n="9de127e3">
            Här behövs ett omtänkande inom polisens organisation.
          </note>
          <note n="04e8615d">
            Regeringen bör därför avväga en central ledning av polisens arbete
            med trafikövervakning, lämpligen genom att inrätta en särskild
            enhet för trafikövervakning inom Rikspolisstyrelsen. Denna enhet
            bör ges ett ledningsansvar för all trafikövervakning, alltså inte
            bara yrkestrafiken utan även flygande inspektion, dvs.
          </note>
          <note n="32b826f6">
            teknisk fordonskontroll, nykterhetskontroller, hastighetskontroller
            m.m.
          </note>
          <note n="9b083f77">
            Trafikövervakning är ett av de effektivaste sätten att öka trafiksäkerheten.
            Därför är det naturligtvis viktigt att Vägverket som sektorsmyndighet
            medverkar i planering och uppläggning av olika övervakningsinsatser.
            Men det direkta ledningsansvaret måste ändå samlas på ett ställe,
            dvs. Rikspolisstyrelsen.
          </note>
          <note n="1dffc868">
            Ett ytterligare argument för en centralisering är att det finns
            vissa internationella överenskommelser om gemensamma gränsöverskridande
            trafikövervakningsinsatser, som får svårt att fungera om den utländska
            myndigheten hänvisas till att diskutera med ett stort antal lokala
            svenska polismyndigheter.
          </note>
          <note n="eb1c5a59">
            Därför yrkar jag bifall till reservation 4, som handlar om ledningsansvaret
            för övervakning av vägtrafiken.
          </note>
          <note n="ee9278fb">
            Ulla Löfgren har redan talat om bolagisering av
          </note>
          <note n="0c37a39d">
            Vägverkets produktionsdivision. Därför nöjer jag mig med att
            instämma i bifallsyrkandet till reservation 2.
          </note>
          <note n="bf7d6bf8">
            Anf. 130 ELISA ABASCAL REYES (mp)
          </note>
          <note n="2ff506e4">
            Fru talman! Det är viktigt att arbetet inom de statliga verken
            bedrivs med en så bred helhetssyn som möjligt. Med anledning av
            den trafikpolitiska utvecklingen blir det mer uppenbart att Vägverkets
            uppgifter berör flera områden som man rimligen bör få ansvar för,
            så småningom, när det blir möjligt. Miljöaspekter är ett sådant
            exempel på nya hänsyn som bör vägas in i Vägverkets arbete, och
            då inom Vägverkets ansvar för det statliga vägnätet.
          </note>
          <note n="93b24f7c">
            Regeringens förslag, som har utmynnat i en proposition, är att
            verkets ansvarsområden skall utökas.
          </note>
          <note n="e20e8465">
            Men vi hittar flera frågetecken som gör att vi inte kan stödja
            propositionen.
          </note>
          <note n="3e5829a8">
            Först och främst saknas det en tydlig precisering av vad Vägverkets
            ansvar för miljöfrågorna skulle bestå i och hur uppgifterna skulle
            fördelas mellan olika verk, myndigheter och nivåer. I dag bedrivs
            miljöfrågorna på trafikområdet inom flera myndigheter på olika
            nivåer. Det är naturligtvis viktigt att en myndighet får ett övergripande
            ansvar. Men vilka konsekvenser regeringens förslag skulle ge redovisas
            faktiskt inte i propositionen som ligger till grund för betänkandet.
          </note>
          <note n="14933ea5">
            Det finns en risk för att det lokala och regionala arbetet som
            redan påbörjats hamnar på efterkälken på grund av ändrad resursfördelnig.
            Det lokala och regionala perspektivet är oerhört viktigt, inte
            minst med tanke på den kompetens som integreras genom ett fortlöpande
            arbete.
          </note>
          <note n="fdf76e3b">
            Vidare måste det även påpekas att det i samhället råder delade
            meningar om vad som avses med miljövänliga trafiklösningar. Ett
            exempel på detta är att
          </note>
          <note n="d0516844">
            Vägverket förordat utbyggnad av motorvägar som miljöförbättrande
            åtgärder, stick i stäv med vad andra organisationer med hög trovärdighet
            men även Miljöpartiet har hävdat. I dag finns enligt vår bedömning
            den största kompetensen på miljöområdet inte inom
          </note>
          <note n="0db5b3cd">
            Vägverket.
          </note>
          <note n="9534eede">
            Regeringen bör ytterligare precisera hur Vägverkets miljöansvar
            skall utformas innan ett resonabelt beslutsunderlag föreligger.
            I den preciseringen bör regeringen även tala om hur man tänker
            sig att det lokala och regionala miljöarbetet skall fortlöpa inom
            det här området och vilka uppgifter som skall flyttas från Naturvårdsverket
            till Vägverket.
          </note>
          <note n="a44c3fb9">
            I övrigt delar vi regeringens bedömning att Vägverket aktivt
            bör verka för ett miljöanpassat vägtransportsystem, just i syfte
            att bidra till att de miljö- och trafikpolitiska målen uppnås.
          </note>
          <note n="ce7107aa">
            Kollektivtrafiken har i dag en annan huvudman än
          </note>
          <note n="70b6af4d">
            Vägverket. Vi instämmer även här i regeringens bedömning att
            Vägverket bör utveckla sin utredningskompetens inom kollektivtrafikområdet.
            Det är dock inte nödvändigt att det sker samtidigt som man övertar
            det övergripande ansvaret. Regeringens förslag om ett centralt
            ansvar kan vara negativt för kollektivtrafikens utveckling.
          </note>
          <note n="e46fdd3d">
            I Uppsala pågår för närvarande väldigt intressanta försök beträffande
            kollektivtrafiklösningar. I Stockholm kunde kollektivtrafikens
            konkurrenskraft ha stärkts om utlovade medel hade utbetalats.
            Så har inte skett.
          </note>
          <note n="f399c6aa">
            Vi föreslår att ansvaret för kollektivtrafikens konkurrenskraft
            stärks genom att varje enskild huvudman får utveckla kollektivtrafiken
            i enlighet med behoven inom varje län.
          </note>
          <note n="b609a4c3">
            Vägverkets utökade sektorsansvar bör inte finansieras med medel
            från anslaget till drift och underhåll.
          </note>
          <note n="8d06d64e">
            De medel som finns inom det anslaget skall, bedömer vi, oavkortat
            gå till vad de är ämnade för, om inte helt oförutsedda saker inträffar
            som på grund av samhällsintressen gör det befogat att ta medlen
            i anspråk även när det kan vara annan huvudman.
          </note>
          <note n="2b9914e1">
            Vidare saknas, har vi upptäckt, uppgifter i propositionen om
            hur mycket mera medel Vägverket kan komma att behöva inom anslaget
            för administration för att täcka kostnaderna för ökade utgifter
            i samband med det utökade sektorsansvaret.
          </note>
          <note n="d1acf169">
            Vi anser att Vägverket bör bedriva sitt arbete i enlighet med
            de trafik- och miljöpolitiska målen. Vi tycker dock inte att Vägverket
            som organisation skall expandera alltför mycket kostnadsmässigt.
            Vägverkets huvudansvar är, och bör i huvudsak vara, det statliga
            vägnätet. I enlighet med den politik som vi förespråkar bör ansvaret
            framför allt omfatta drift och underhåll. Det skall omfatta så
            litet nyutbyggnad som möjligt.
          </note>
          <note n="653dc4d5">
            Vi anser att regeringen bör redovisa i vilken omfattning kostnaderna
            på Vägverket kan tänkas öka innan man går till beslut. Vi menar
            också att just anslaget A 2 bör användas väldigt restriktivt för
            övriga ändamål.
          </note>
          <note n="51cc6b7a">
            Vad gäller bidrag från Europeiska unionen anser vi inte att regeringen
            skall bemyndigas att besluta om ansökningar om Europeiska gemenskapens
            bidrag till de svenska delarna av de transeuropeiska transportnätverken.
            Den här medelstilldelningen skall genomgå sedvanlig demokratisk
            ordning och behandlas av respektive beslutande församling. Det
            är oerhört viktigt i detta sammanhang att den demokratiska ordningen
            behålls för att nå en så lokal beslutsnivå som möjligt.
          </note>
          <note n="2b26cc90">
            Att exempelvis, som i det här fallet, en minoritetsregering i
            samarbete med statliga verk skulle ha bemyndigande att ansöka
            om medel till vissa projekt är, tycker vi, odemokratiskt, även
            om det rör medelstilldelningsprojekt som beslutats av Europeiska
            unionen.
          </note>
          <note n="94241b3b">
            Därför yrkar vi avslag också i den delen.
          </note>
          <note n="2c5d757c">
            Beträffande det lilla avsnittet om Haningeledens vägstandard
            har ju Huddinge kommun överklagat
          </note>
          <note n="5abe6f7a">
            Vägverkets förslag om en 13-metersstandard i stället för en 9-metersstandard.
            Vi anser att deras ord bör väga tungt i detta sammanhang. För
            att undvika toppstyrning och centralt fattade beslut utan hänsyn
            till i första hand dem som berörs skall inte detta, menar vi,
            bifallas. Vi yrkar alltså avslag på regeringens förslag i det
            avseendet, särskilt med hänvisning till att finansieringen i fråga
            om hela Dennispaketet ännu inte är löst. Inga statliga garantier
            bör utfästas på de grunderna.
          </note>
          <note n="b29c24f2">
            Miljöpartiet kommer att yrka avslag på trafikutskottets hemställan
            i dess helhet vad gäller detta betänkande. Det innebär att vi
            i Miljöpartiet stöder motionen.
          </note>
          <note n="e7aae27f">
            Anf. 131 HANS STENBERG (s)
          </note>
          <note n="65a88c16">
            Fru talman! Inledningsvis vill jag redovisa några av de viktigaste
            avsnitten i betänkandet. Sedan tänkte jag kommentera de reservationer
            som finns.
          </note>
          <note n="463c5ce2">
            Det övergripande målet för trafikpolitiken är att erbjuda medborgarna
            och näringslivet i landets alla delar en tillfredsställande, säker
            och miljövänlig trafikförsörjning till lägsta möjliga samhällsekonomiska
            kostnad.
          </note>
          <note n="130c3de6">
            Trots att Vägverket inte förfogar över alla medel för att nå
            fastställda mål skall man ha ett resultatansvar för att målen
            inom vägtransportsystemet nås.
          </note>
          <note n="36b2ab18">
            Vägverket skall således inte bara ha ansvar för sina myndighetsuppgifter
            och det statliga vägnätet utan skall också ha ett samlat ansvar
            för hela vägtransportsystemet. Detta sektorsansvar gäller såväl
            miljöpåverkan, trafiksäkerheten och tillgängligheten som framkomligheten
            och effektiviteten.
          </note>
          <note n="370cce3e">
            Vägverket skall också svara för frågor som rör väginformatik,
            fordon, kollektivtrafik, handikappanpassning, yrkestrafik samt
            tillämpad forskning och utvecklingsverksamhet inom transportområdet.
          </note>
          <note n="749f4ec8">
            Vägverket bör vidare vara samlande och pådrivande inom ramen
            för det sektorsansvar som nu läggs på Vägverket. Däremot skall
            Vägverket inte ta operativt ansvar inom områden där det finns
            annan huvudman som har ett entydigt ansvar. Det tycker jag att
          </note>
          <note n="de577e47">
            Elisa Abascal Reyes skall lägga på minnet. Hon antydde ju i sitt
            anförande att Vägverket skulle ta över ansvaret från andra intressenter.
            Så är det alltså inte.
          </note>
          <note n="495c5c99">
            Det är där det saknas ett entydigt ansvar som Vägverket skall
            gå in och stötta.
          </note>
          <note n="783db7f3">
            Tanken är att Vägverket på lämpligt sätt skall verka för att
            en fungerande samverkan åstadkoms. Tillsammans med andra aktörer
            skall man driva utvecklingen på ett strategiskt och offensivt
            sätt. Som en del av denna samordning ingår att Vägverket har möjlighet
            att träffa överenskommelser med berörda aktörer för att därigenom
            klargöra mål, ansvar, samverkansformer och det sätt på vilket
            det hela skall följas upp.
          </note>
          <note n="51887fc6">
            Vidare läggs det fast att Vägverket aktivt skall verka för ett
            miljöanpassat vägtrafiksystem. Det innebär faktiskt att Vägverket
            måste fördjupa sitt engagemang i miljöfrågorna samt driva på och
            följa utvecklingen inom området.
          </note>
          <note n="f2fbb643">
            Vägverket bör också fortsätta sitt arbete med att vara samlande
            och pådrivande så att trafiksäkerhetsarbetet kan bedrivas ännu
            effektivare och ännu mera resultatinriktat. I det perspektivet
            är det nödvändigt att
          </note>
          <note n="25d1dd35">
            Vägverket kan träffa överenskommelser också med andra aktörer
            inom trafiksäkerhetsområdet än bara polis, kommun och frivilligorganisationer.
            Så har det ju hittills varit.
          </note>
          <note n="210a50b1">
            Vägverket bör driva på så att fordonsutvecklingen och utvecklingen
            inom väginformatiken går i sådan riktning att de trafikpolitiska
            och miljöpolitiska målen kan uppnås. Man bör också ta till vara
            de ökade möjligheter att påverka fordonsutvecklingen som det svenska
            EU-medlemskapet nu faktiskt ger. Därigenom kan gemensamma och
            högt ställda krav på fordonens säkerhets- och miljöprestanda uppnås.
            Detta arbete bör naturligtvis omfatta alla typer av fordon.
          </note>
          <note n="1fe29941">
            Fru talman! En viktig del av Vägverkets ansvar, vilket nämnts
            av två av de tidigare talarna, bör vara att verka för att kollektivtrafikens
            konkurrenskraft stärks inom vägtransportsystemet. Detta bör ske
            genom en bred samverkan med berörda aktörer, varvid man ser till
            att kollektivresenärernas behov beaktas inom det området.
          </note>
          <note n="d88b006d">
            Vägverket bör inom ramen för sitt ansvar också verka för att
            hänsyn tas till funktionshindrades behov inom hela vägtransportsystemet
            samt att handikappanpassningen av kollektivtrafiken samordnas.
            I det sammanhanget är det viktigt att de funktionshindrades behov
            beaktas vid planering av byggande. För att olika grupper av funktionshindrade
            skall kunna delta i samhällslivet på samma villkor som andra medborgare
            krävs det faktiskt att vägtransportsystemets alla delar är tillgängliga
            för dessa grupper. Här har det funnits - och finns fortfarande
            - ganska stora brister.
          </note>
          <note n="f8650e59">
            Beträffande yrkestrafiken skall Vägverket verka för en trafiksäker,
            miljövänlig och effektiv yrkestrafik som bedrivs under lika konkurrensvillkor
            mellan företagen. De negativa effekterna på liv, hälsa, miljö
            och energiförbrukning kan minimeras genom att man tillämpar den
            kunskap och teknik som faktiskt finns tillgänglig.
          </note>
          <note n="ca94b255">
            Slutligen bör Vägverket aktivt verka för att forsknings-, utvecklings-
            och demonstrationsverksamheten inom vägtransportområdet kommer
            till stånd. Detta bör ske med tanke på att man på så vis kan nå
            de trafik- och miljöpolitiska målen.
          </note>
          <note n="c82461ac">
            Jag tycker att man bör betona att Vägverkets insatser i det sammanhanget
            måste vara ett komplement till den forskning som Kommunikationsforskningsberedningen
            ansvarar för. I dagsläget får det inte vara så att Vägverket skall
            gå in och ta över Kommunikationsforskningsberedningens ansvar.
          </note>
          <note n="afaafd44">
            Fru talman! Jag vill avsluta med att kommentera de reservationer
            som finns i anslutning till betänkandet.
          </note>
          <note n="87913398">
            Miljöpartiet föreslår i sin reservation avslag på hela propositionen
            med hänvisning till att det inte går att förena ansvaret för statens
            väghållning med målet att transportsystemets miljöpåverkan bör
            minska. Man kräver också ytterligare preciseringar när det gäller
            hur miljöarbetet skall gå till inom Vägverket.
          </note>
          <note n="61e1c001">
            Vi socialdemokrater menar att om det skall vara möjligt att nå
            målet att minska trafikens miljöpåverkan måste hela tiden miljöeffekterna
            beaktas i samband med utformningen av transportsystemen. Därför
            tycker vi att det är självklart att Vägverket skall åläggas ett
            ansvar också för miljöfrågorna och därmed ta ett helhetsansvar
            för hela vägtransportsystemet.
          </note>
          <note n="f884030b">
            De borgerliga partierna föreslår en bolagisering av
          </note>
          <note n="400384c3">
            Vägverkets produktionsdivision. I den moderatmotion som ligger
            till grund för reservationen föreslås också en privatisering av
            produktionsdivisionen.
          </note>
          <note n="12cf7f4a">
            Den här frågan hör ju till gamla skivbekanta. Ulla
          </note>
          <note n="29196630">
            Löfgren och jag har debatterat den här frågan tidigare i vinter.
            Därför är ju ståndpunkterna ganska välkända vid det här laget,
            och jag tänker inte ta upp kammarens tid med att än en gång upprepa
            samma argument som vi radade upp för några månader sedan. Jag
            nöjer mig med att konstatera att läget inte har förändrats sedan
            vi diskuterade detta senast. Dessutom kan vi konstatera att vi
            socialdemokrater inte delar de borgerliga partiernas, enligt min
            uppfattning, litet ljusblå tro på att alla problem kan lösas genom
            avregleringar och privatiseringar.
          </note>
          <note n="820dda98">
            I reservation 3 för moderaterna ett litet märkligt och i mitt
            tycke haltande resonemang som landar i att
          </note>
          <note n="3028b295">
            Vägverket inte skall verka för att stärka kollektivtrafiken.
            Resonemanget haltar betänkligt. Det är på sitt sätt litet skrämmande
            att riksdagens näst största parti förespråkar en politik som så
            uppenbart struntar i de miljöintressen vi ändå alla gemensamt
            borde slåss för.
          </note>
          <note n="6c77b133">
            Slutligen föreslår Folkpartiet i sin reservation att en central
            ledning av Polisens trafikövervakning inrättas. Man kan ha en
            viss sympati för det förslaget. Men
          </note>
          <note n="01c5915b">
            Rikspolisstyrelsen arbetar för närvarande på regeringens uppdrag
            med att reformera trafikövervakningen.
          </note>
          <note n="b88b907b">
            Därmed anser vi socialdemokrater att vi skall invänta effekterna
            av det arbetet innan vi i riksdagen går in och förändrar och petar
            i organisationen.
          </note>
          <note n="28880588">
            Fru talman! Jag vill yrka bifall till hemställan i utskottets
            betänkande och avslag på samtliga reservationer.
          </note>
          <note n="23180e0c">
            Anf. 132 ULLA LÖFGREN (m) replik
          </note>
          <note n="711a05ae">
            Fru talman! Jag skall börja bakifrån med kollektivtrafiken. Hans
            Stenberg tycker att det är synd att riksdagens näst största parti
            skall ha en sådan inställning till miljöfrågorna. Då blir jag
            nästan full i skratt. I
          </note>
          <note n="2a271b7e">
            denna fråga har vi samma uppfattning som Miljöpartiet, nämligen
            att vi har länshuvudmännen för kollektivtrafiken, och de är bättre
            på att bedöma vilken sorts kollektivtrafik som är mest miljövänlig.
            Om man styr över detta så att Vägverket får möjligheter att med
            ekonomiska styrmedel prioritera vägtrafiken kan det faktiskt ske
            på bekostnad av ett miljövänligare kollektivtrafikalternativ.
          </note>
          <note n="2ba58dc9">
            När det gäller bolagiseringen av Vägverkets produktionsdivision
            tycker jag att det är litet märkligt att socialdemokraterna i
            riksdagen har samma inställning som för ett halvår sedan. Det
            har nämligen kommit till min kännedom att Vägverket och SEKO-facket
            har ändrat uppfattning. Nu har man uppvaktat Vägverket om att
            en bolagisering bör genomföras.
          </note>
          <note n="7d0b626c">
            Anf. 133 HANS STENBERG (s) replik
          </note>
          <note n="eaa4c9df">
            Fru talman! Det är självklart så att länstrafikbolagen och i
            vissa fall kommunerna skall ha huvudansvaret för kollektivtrafiken.
            Något annat föreslås inte heller i propositionen.
          </note>
          <note n="f107af7b">
            Vad som föreslås är att Vägverket skall ha möjlighet att tillsammans
            med andra aktörer vara med och stötta en utveckling av kollektivtrafiken.
            Jag har väldigt svårt att förstå hur ett stöd till kollektivtrafiken
            skulle kunna vara negativt. På det området har vi
          </note>
          <note n="40ac8928">
            SLTF som under lång tid har varit paraplyorganisation för länshuvudmännen.
            SLTF har sedan ett par år tillbaka delvis splittrats i och med
            att de kommunala trafikbolagen har lämnat SLTF. Man har sämre
            ekonomiska resurser än tidigare.
          </note>
          <note n="f2bba3e3">
            Därför finns det all anledning att staten går in och stöttar
            ytterligare. Länshuvudmännen har ytterligt knappa resurser. Vi
            vet allihop hur situationen är ute i kommuner och landsting. Det
            finns inget överflöd på pengar där. Jag har mycket svårt att förstå
            hur man, om man vill stötta kollektivtrafiken, kan anse att det
            är fel att staten och Vägverket går in och subventionerar kollektivtrafiken.
          </note>
          <note n="5d9da1c0">
            Anf. 134 ULLA LÖFGREN (m) replik
          </note>
          <note n="c93292af">
            Fru talman! Det är det som oroar, Hans Stenberg.
          </note>
          <note n="2744e5cd">
            Om man lägger ett så tungt ansvar på Vägverket, som ju ändå är
            ett sektorsorgan för vägtrafiken, får man väl förmoda att de tänker
            ta det på allvar. Jag vill återigen citera regeringen som säger:
            "Vägverket bör i detta sammanhang och som en del i sin sektorsroll
            överväga hur ekonomiska styrmedel kan användas"
          </note>
          <note n="ca89b80c">
            för att stimulera kollektivtrafiken på väg.
          </note>
          <note n="de9d290f">
            Men det är ju inte säkert att det är kollektivtrafik på väg som
            är det bästa ur miljösynpunkt. Därför bör inte detta ligga på
            något särintresse. Jag tycker att
          </note>
          <note n="0dfe0e53">
            SLTF:s roll också har speglat ett särintresse. Jag tycker att
            detta borde ligga lokalt och regionalt i stället där man bättre
            kan göra dessa överväganden.
          </note>
          <note n="53a94f8f">
            Anf. 135 HANS STENBERG (s) replik
          </note>
          <note n="e49ba672">
            Fru talman! Nu finns det ju även kollektivtrafik som varken är
            lokal eller regional, Ulla Löfgren. Vi har bl.a. en hel del långväga
            busstrafik.
          </note>
          <note n="a95c9c4b">
            Dessutom finns det all anledning att även stimulera kollektivtrafik
            på väg. Konkurrensen för kollektivtrafiken handlar inte om buss
            kontra järnväg. Den stora och svåra konkurrensen för kollektivtrafiken
            är buss kontra privatbilism. Om vi nu stöttar kollektivtrafiken
            och får fler människor att åka buss minskar vägslitaget, vi får
            ner energiförbrukningen och vi får en bättre miljö genom att vi
            minskar utsläppen.
          </note>
          <note n="96c0fa48">
            Dessutom får vi positiva sociala effekter genom att man genom
            ett breddat underlag ger fler människor tillgång till kollektivtrafik.
          </note>
          <note n="2be22e94">
            I dag är det väldigt många människor i landet som har svårt att
            ta sig mellan olika platser därför att man inte har bil och därför
            att det inte finns kollektivtrafik.
          </note>
          <note n="10debabd">
            Den gruppen skall vi inte heller glömma.
          </note>
          <note n="504208b0">
            Här har vi faktiskt en situation där alla goda krafter måste
            hjälpas åt. Därför är det viktigt att vi försöker samordna detta
            på bästa sätt. Där har Vägverket en viktig roll att spela. Vi
            tycker att det är viktigt att
          </note>
          <note n="ab0367f1">
            Vägverket åläggs att ta det ansvaret också tillsammans med andra
            aktörer. De skall inte ta över från de andra, utan hjälpa till
            och samordna.
          </note>
          <note n="efee62ad">
            Anf. 136 ELISA ABASCAL REYES (mp)
          </note>
          <note n="7fc1b847">
            Fru talman! Jag vill först och främst uttrycka min glädje över
            att jag har lyckats dra samma slutsatser beträffande kollektivtrafiken
            som Ulla Löfgren, som jag politiskt har väldigt stor respekt för.
          </note>
          <note n="9e85b8eb">
            Hans Stenberg säger att trafikhuvudmännen inte har ekonomiska
            möjligheter att utveckla sin kollektivtrafik, och att de är hårt
            ansträngda. Då kan man t.ex., som Miljöpartiet har föreslagit,
            öka LTA-anslaget.
          </note>
          <note n="ee41e633">
            Vi menar att det inte finns något underlag för att säga att det
            finns tillräcklig kompetens för att stärka kollektivtrafiken som
            sådan inom Vägverket. Vi anser att det är fel att verket, som
            regeringen också skriver, övertar ett ansvar samtidigt som de
            utvecklar sin utövningskompetens.
          </note>
          <note n="957d69a9">
            Det stämmer inte helt och hållet att busstrafiken bara konkurrerar
            med vägtrafiken. Busstrafiken konkurrerar också med spårtrafik,
            inte minst i Mellansverige, inte långt ifrån där Hans Stenberg
            själv bor.
          </note>
          <note n="51d58fe4">
            Två andra anledningar till att Miljöpartiet inte vill bifalla
            propositionen är avsnittet om EU och avsnittet om Haningeleden.
            Vad gäller miljö är det självklart att dessa frågor skall ha en
            väldigt hög prioritet inom
          </note>
          <note n="7266d009">
            Vägverkets arbete. Miljöpartiet har aldrig någonsin påstått att
            det inte skulle vara på det sättet. Men är
          </note>
          <note n="2f8f6f52">
            Vägverket redo? Finns det kapacitet för att ta det övergripande
            ansvaret och leda utvecklingen vad gäller miljö och trafik? Vi
            är inte säkra på det. Vi har nämligen inte fått något bevis på
            det hittills.
          </note>
          <note n="836d8c0b">
            Anf. 137 HANS STENBERG (s)
          </note>
          <note n="bd075220">
            Fru talman! Jag tror att man gör en liten tankevurpa från Miljöpartiets
            sida här. Om man kräver att
          </note>
          <note n="21905f78">
            Vägverket skall vara helt fullfjädrat på alla områden för att
            kunna gå in och ta ett ansvar kommer man aldrig fram. Det viktiga
            är att peka ut en färdriktning, och säga att i den vill vi gå.
          </note>
          <note n="b6681a26">
            Genom att ålägga Vägverket ett samlat ansvar för dessa frågor
            tvingar man verket att noga tänka igenom kollektivtrafikens roll
            och konkurrenskraft i hela uppbyggnaden av vägtrafiksystemet.
            Jag tror att det finns en oerhört viktig roll för Vägverket att
            spela här.
          </note>
          <note n="3feab685">
            Jag har mycket svårt att förstå att det skulle finnas någon motsättning
            mellan Vägverkets uppdrag och möjlighet att gå in och stötta kollektivtrafik
            på väg, och det uppdrag som länshuvudmännen har. Detta skall naturligtvis,
            i de fall det sker, ske i samarbete med berörda länshuvudmän.
            Vägverket skall ju inte gå in och ta över länshuvudmännens ansvar.
          </note>
          <note n="1c0d1526">
            Jag tror mig kunna kollektivtrafikfrågorna väldigt väl, efter
            ett tiotal år i ett kommunalt trafikbolags styrelse och efter
            att tidigare ha suttit i ett länstrafikbolags styrelse. Om jag
            skulle sitta i en sådan styrelse nu skulle jag med glädje hälsa
            möjligheten för Vägverket att vara med som ännu en aktör på området
            -
          </note>
          <note n="e6cee07b">
            att kunna hjälpa till och stötta kollektivtrafiken. Jag ser alltså
            ingen motsättning här.
          </note>
          <note n="7b38cf09">
            Anf. 138 ELISA ABASCAL REYES (mp)
          </note>
          <note n="815ab17f">
            Fru talman! Jag glömde nämna anslaget A2, som
          </note>
          <note n="cea084fc">
            Miljöpartiet inte tycker skall användas till annat än vad rubriken
            anger att det skall användas till, nämligen drift och underhåll.
          </note>
          <note n="f4421edf">
            Beträffande kollektivtrafiken kan vi inte anse det rimligt att
            Vägverket skall överta ett övergripande ansvar. Det är faktiskt
            det som det handlar om, och inte det som Hans Stenberg säger,
            att detta skall ske i samråd, och att man skall hjälpa till. Vi
            tycker att det är centralism, och vi tycker att utredningskompetensen
            skall kunna utvecklas inom varje region och stärka regionernas
            självstyre. Det är också helt i linje med en rapport från Boverket.
            Detta är våra skäl.
          </note>
          <note n="7f39055c">
            Jag tycker inte att man kan säga att miljöaspekterna och miljötänkandet
            inom Vägverket förbättras genom att man ger verket ansvaret innan
            man är säker på att det finns förutsättningar för verket att skaffa
            sig kompetensen inom rimlig tid. Det finns statliga myndigheter
            som är verkliga spjutspetsar, och som har kompetensen. Därför
            menar vi att det är opraktiskt och onödigt att lägga över ansvaret
            på Vägverket.
          </note>
          <note n="d55058d7">
            Det finns också ett annat aber som är ganska tungt i sammanhanget.
            Det är det faktum att Vägverket är medlem i en branschorganisation
            som inte har miljösyften högt upp på dagordningen.
          </note>
          <note n="8abd433d">
            Anf. 139 HANS STENBERG (s)
          </note>
          <note n="bbf584fb">
            Fru talman! Elisa Abascal Reyes säger att Vägverket kommer att
            överta det övergripande ansvaret.
          </note>
          <note n="a3815f29">
            Men i dag är det faktiskt ingen som tar det övergripande ansvaret.
            Länshuvudmännen tar sitt ansvar inom respektive län, men ingen
            känner ansvar för helheten. Här tycker jag att staten skall ta
            ett ansvar, och då är det naturligt att Vägverket är statens förlängda
            arm i sammanhanget.
          </note>
          <note n="b6ca7179">
            Jag har respekt och förståelse för att man värnar om A2-anslaget
            till drift och underhåll av vägar. Naturligtvis finns det anledning
            att vara orolig för att anslaget är för litet. Vi vet också att
            Kommunikationskommittén har lagt fram ett betänkande som innebär
            en väsentlig uppräkning av A2-anslaget som andel av de totala
            väganslagen.
          </note>
          <note n="26a4c9d1">
            I kommande budgetarbete måste man självfallet beakta att Vägverket
            inom sitt drifts- och underhållsanslag även skall bekosta det
            övergripande sektorsansvaret. Det måste vara en avvägning mellan
            vad man vill lägga på drift och underhåll, och vad man vill lägga
            på nyinvesteringar. Om man lägger in nya saker i drift och underhåll
            måste detta självfallet beaktas i samband med att budgeten fastställs.
          </note>
          <note n="98a0e2d6">
            Överläggningen var härmed avslutad.
          </note>
          <note n="a5e44e3f">
            (Beslut fattades efter 10 §.)
          </note>
          <note n="423eb1a9">
            9 § Säkerhetsskydd
          </note>
          <note n="c221ef51">
            Föredrogs
          </note>
          <note n="0ac6d212">
            Justitieutskottets betänkande 1995/96:JuU19
          </note>
          <note n="26c78df0">
            Säkerhetsskydd (prop. 1995/96:129)
          </note>
          <note n="77edca95">
            Anf. 140 ALICE ÅSTRÖM (v)
          </note>
          <note n="e71a55ab">
            Fru talman! Jag skall börja med att yrka bifall till reservationerna
            nr 1, 6 och 12. Detta innebär givetvis att Vänsterpartiet även
            står bakom de andra reservationerna, men för att spara tid i kammaren
            är det dessa tre reservationer som Vänsterpartiet yrkar bifall
            till.
          </note>
          <note n="754381fe">
            I dag skall vi debattera betänkandet Säkerhetsskydd. Det är ett
            positivt betänkande, där regleringarna när det gäller säkerhetsskyddsförordningen
            och personalkontrollkungörelsen ses över. Dessa regleringar läggs
            nu ihop i en ny lagstiftning som heter säkerhetsskydd.
          </note>
          <note n="8dfef81b">
            Detta är väldigt positivt. Vi i Vänsterpartiet anser dock att
            man gör detta litet grand i fel ordning. Säkerhetsskyddet och
            personalkontrollen bygger till allra största delen på polisregistret.
            Det är nu under översyn, och ett förslag som skall handla om vad
            som skall finnas i registret, och vilka olika delar det skall
            ha, väntas först nästa år. Där finns såväl analysregister som
            andra olika delar.
          </note>
          <note n="f18f65e0">
            Det känns litet avigt. Det är ungefär som om man skulle bygga
            ett hus och börja med vinden i stället för grunden. I personalkontrollen
            och säkerhetsskyddet är nämligen Polisens register den viktigaste
            grunden för den information man bygger upp regelverket kring.
          </note>
          <note n="6161a9be">
            Det blir fel att bygga upp ett regelverk som vi i dag inte riktigt
            vet vad det kommer att grunda sig på.
          </note>
          <note n="43de5a06">
            Detta gör att det blir ganska svårt att ta ställning till om
            detta verkligen är ett bra regelverk. Är det fullständigt? Eller
            kommer det nya bitar i det nya registerförslaget som innebär att
            vi behöver reglera detta på ett annat sätt?
          </note>
          <note n="06ba6ce2">
            På grund av detta har Vänsterpartiet yrkat avslag på propositionen.
            Vi vill vänta på den nya polisregisterlagstiftningen, för att
            man i grund och botten skall kunna bygga upp ett effektivt säkerhetsskydd
            från denna.
          </note>
          <note n="50bffa04">
            Utskottsmajoriteten kommer att ställa sig bakom förslaget om
            det nya säkerhetsskyddet. Det finns ändå en del punkter som Vänsterpartiet
            vill peka på där det är viktigt att man ser över och gör förändringar.
            Den ena delen handlar om säkerhetsskyddsavtal mellan myndigheter
            och en anbudsgivare eller leverantör. Det finns enligt regeringen
            ingenting som hindrar att säkerhetsskyddet kan utökas eller att
            det i övrigt preciseras vad som behövs i en särskild upphandling.
          </note>
          <note n="c9d23513">
            Detta kan enligt Vänsterpartiets uppfattning kunna tolkas som
            att kommersiella skäl skall godtas för skyddsklassning. Vi har
            haft ett exempel där det skett en diskussion kring detta, nämligen
            DAFA-fallet. Vi i
          </note>
          <note n="2742d1df">
            Vänsterpartiet kan inte acceptera en bestämmelse som kan ges
            en sådan innebörd.
          </note>
          <note n="1073db62">
            Nu kan sägas att det bara finns en teoretisk möjlighet att det
            av kommersiella skäl kommer att finnas krav på ett avtal mellan
            myndigheter och anbudsgivare. Men det kan även gälla huruvida
            homosexuella skall ses som en säkerhetsrisk i ett företag. Det
            är teoretiska diskussioner. Men när man har en lag som bygger
            på att det finns en personkontroll, och där det finns integritetsaspekter,
            är det viktigt att den lagen är så klar och tydlig att det inte
            kan tolkas in att någonting annat än säkerhetsaspekter skall godtas
            som skäl för skyddsklassning. Regeringen bör därför återkomma
            med en förändrad formulering just i den delen så att den risken
            inte kan uppkomma.
          </note>
          <note n="276279d8">
            När det gäller riktlinjer för vilka beslut som skall fattas i
            säkerhetsskyddsfrågor är det av mycket stor vikt att regeringen
            när den till myndigheter delegerar rätten att bestämma om placering
            i säkerhetsklass anger mycket klara riktlinjer för vad som skall
            gälla för placeringen. Det gäller särskilt beträffande de lägre
            säkerhetsklasserna. I dag finns det en oro även bland de myndigheter
            som skall handskas med detta att det kommer att fattas slentrianmässiga
            beslut om säkerhetsklassningar och att det blir ett så stort antal
            kontroller att själva kvaliteten på kontrollen kan bli lidande.
            Det är därför oerhört viktigt att det blir tydliga och klara riktlinjer
            i den här frågan.
          </note>
          <note n="734a8db8">
            Vi i Vänsterpartiet ställer oss väldigt positiva till att man
            inrättar en registernämnd. Vi anser att det är otroligt viktigt
            att nämnden inrättas som ett överprövningsorgan i förhållande
            till Rikspolisstyrelsen. Registernämnden bör ha en kvalificerad
            och bred sammansättning. Vi skulle gärna se att det t.ex. fanns
            några jurister, historiker, sociologer och statsvetare i nämnden.
            Det är angeläget att nämndens ledamöter är helt oberoende av statsmakten
            och polisen och att de i sin yrkesutövning är vana vid en hög
            grad av självständighet och kritiskt tänkande.
          </note>
          <note n="dbb6d3a0">
            Där ser jag positivt på att utskottsmajoriteten i betänkandet
            skriver att det är av stor vikt att regeringen till ledamöter
            av nämnden utser personer som inte bara har gott omdöme utan som
            även har stark personlig integritet och åtnjuter allmänhetens
            respekt.
          </note>
          <note n="30edc0fc">
            Där har vi i Vänsterpartiet till viss del blivit tillmötesgångna
            i den frågan. Men vi skulle gärna se att registernämnden utvecklades
            på ett annat sätt än det föreslagna.
          </note>
          <note n="40850aaf">
            När det gäller registerkontroll vid utländska förhållanden kan
            vi i Vänsterpartiet notera att det här döljer en koppling till
            Schengen- och Europol- konventionen som inte preciseras och som
            inte finns med i propositionen. Men eftersom riksdagen inte har
            tagit ställning till detta bör den inte i dag besluta om de föreslagna
            regeländringarna.
          </note>
          <note n="b1abe7ce">
            När det gäller riktlinjerna för Säkerhetspolisens register är
            det viktigt att den parlamentariska insynen i Säkerhetspolisens
            registreringsverksamhet förbättras. Därför anser vi i Vänsterparitet,
            precis som Säpokommittén gjorde, att de hemliga föreskrifterna
            skall ändras och bli årliga riktlinjer för Säkerhetspolisen utfärdade
            av regeringen efter samråd med Utrikesnämnden. Vi skulle gärna
            se att den förändringen kommer till stånd.
          </note>
          <note n="1f39e85f">
            Fru talman! Med detta yrkar jag återigen bifall till reservationerna
            1, 6 och 12, men vi står givetvis bakom också de andra reservationerna.
          </note>
          <note n="45c28f66">
            Anf. 141 KIA ANDREASSON (mp)
          </note>
          <note n="39ef330b">
            Fru talman! Regeringen har nu beslutat att föreslå riksdagen
            en ny reglering av den s.k. personalkontrollen. Personalkontrollkungörelsen
            innebär att tusentals tjänster skyddsklassats. Den som söker en
            tjänst kontrolleras mot Säpos register och kan nekas jobb utan
            möjlighet att försvara sig mot de hemliga anklagelserna. En bestämmelse
            säger visserligen att uppgifterna skall kommuniceras med, dvs.
            delges, den som kontrolleras. Men det är en bestämmelse som Säpo
            aldrig har följt.
          </note>
          <note n="f61ee129">
            Det fall som drevs längst gick till Europadomstolen. Det kallas
            för Leandermålet. Det är just en konsekvens av detta. Det gällde
            en snickare som fick jobb i Karlskrona på ett marinmuseum men
            sparkades sedan kan kontrollerats av Säpo. Han hade inga möjligheter
            att försvara sig mot påståendena om att han skulle vara en fara
            för rikets säkerhet. Han vet ännu i dag inte vad han anklagades
            för. Det är just sådana konsekvenser som Miljöpartiet inte tycker
            är särskilt positiva. Det gäller människor som blir koncentrerade
            på sådana här saker och som aldrig får någon rätt.
          </note>
          <note n="3aac1726">
            Genom att det nu blir en lag kommer personalkontrollen också
            att bli riksdagens angelägenhet och inte som tidigare en fråga
            utanför parlamentarisk kontroll.
          </note>
          <note n="430c93a1">
            Det är en klar förbättring och leder förhoppningsvis till en
            större öppenhet och bättre insyn i systemet med personalkontroll.
            Men som alltid i sådana här frågor kvarstår allvarliga problem.
            Det är synd att regeringen nu inte en gång för alla tagit chansen
            att åtgärda dem.
          </note>
          <note n="8182b07c">
            Fru talman! Jag skall förklara vad jag menar och försöka peka
            på några områden där förbättringar måste ske. I utredningarna
            har man medgett omfattningen av kontrollen. Över 400 000 tjänster
            och uppdrag är placerade i skyddsklasser med rätt och plikt till
            personalkontroll omfattande närmare 100 olika myndigheter och
            med stöd av avtal mer än 5 000
          </note>
          <note n="38b08384">
            privata bolag. Antalet kontroller uppgick under den senaste perioden,
            1993/94, till knappa 135 000, och i inte mindre än 2 306 fall
            kom kontrollen att medföra att man beslöt utlämna uppgifter om
            den kontrollerade.
          </note>
          <note n="33505edd">
            Den svenska personalkontrollen är alltså omfattande. Det gäller
            inte minst om man jämför internationellt. Det oroväckande är härvid
            den bristande kontrollen över systemet. Trots att utredningar
            ligger till grund för regeringens proposition finns det inte någon
            samlad förteckning över antalet skyddsklassade tjänster.
          </note>
          <note n="44814024">
            Av den enkät som Säpokommittén gjorde framgår bl.a. att flera
            myndigheter uppenbarligen saknar fullständig kontroll.
          </note>
          <note n="a9ec0548">
            Vid en bedömning av hur personalkontrollsystemet skall vara utformat
            i framtiden måste en utgångspunkt vara att så långt som möjligt
            begränsa användningen av ett sådant system. Nuvarande system innebär
            först och främst ett ansenligt ianspråktagande av resurser, såväl
            hos Säpo som hos de personalkontrollerande myndigheterna. Framför
            allt medför det stora antalet personalkontroller med åtföljande
            hantering av känslig information betydande risker från rättssäkerhets-
            och integritetssynpunkt för dem som blir kontrollerade. Miljöpartiet
            anser därför att regeringen måste överväga om inte det totala
            antalet skyddsklassade tjänster där kontrollen är så grundlig
            som i dag skall minska.
          </note>
          <note n="7fb15902">
            Fru talman! Regeringens förslag till ny kommunikationsregel är
            identisk med personalkungörelsens nuvarande, trots att f.d. Säpochefen
            Börjesson i sin utredning klart markerat att huvudregeln måste
            vara att kommunikation skall ske.
          </note>
          <note n="00ab13f0">
            Det måste vara självklart att den som uppgiften avser skall veta
            vilka uppgifter om henne som anses vara av sådan betydelse att
            de anses innebära att man inte kan antas vara medborgerligt pålitlig,
            som det heter i dessa sammanhang. Innan man kommunicerar uppgifterna
            med den kontrollerade kan eventuella förväxlingar och andra missförstånd
            redas ut, vilket också kunde ha skett i Leanderfallet.
          </note>
          <note n="14b6a1a0">
            Dessutom är det en klar fördel om man kan undvika onödiga hemlighetsmakerier,
            vilka ger näring åt de ständigt återkommande diskussionerna om
            åsiktsregistrering.
          </note>
          <note n="8c3e82fd">
            Fru talman! I realiteten innebär ett beslut om att lämna ut uppgifter
            ur Säkerhetspolisens register att den kontrollerade med några
            få undantag inte kommer att få tjänsten. Alla tveksamma utlämnandebeslut
            fattas med stöd av politikerna i Rikspolisstyrelsen efter beslut
            av regeringen själv. Vilken säkerhetschef eller personalchef väljer
            i ett sådant läge bland flera arbetssökande den som Säpo och kanske
            t.o.m. regeringen betraktar som en säkerhetsrisk? Hela frågeställningen
            blir uppenbart retorisk.
          </note>
          <note n="dae1ef47">
            Vi anser därför att ett beslut att inte kommunicera uppgifterna
            med den kontrollerade skulle kunna överklagas till domstol. Den
            föreslagna registernämnden kan inte ersätta den fristående roll
            en domstol har.
          </note>
          <note n="1edb4ee1">
            För att inte riskera att den polisiära säkerhetstjänsten upplevs
            som en stat i staten kan det för ett demokratiskt samhälle vara
            viktigt med en prövning i domstol.
          </note>
          <note n="90c37a5b">
            De ärenden där en underställning skulle bli aktuell torde komma
            att bli alltför få för att några större olägenheter skulle kunna
            uppkomma för de domstolar som har att pröva frågan.
          </note>
          <note n="fa961463">
            En ordning med domstolsprövning av redovisat slag gäller i dag
            i ärenden om hemlig teleavlyssning och hemlig teleövervakning.
          </note>
          <note n="b9f530c9">
            När det gäller register där det på grund av att de hålls hemliga
            är omöjligt för den enskilde medborgaren att använda sig av de
            lagar och regler som berättigar honom eller henne till att ha
            tillgång till innehållet i myndigheternas handlingar är det desto
            mer nödvändigt att det finns ett effektivt rättsmedel inför en
            oberoende domstol.
          </note>
          <note n="f7884728">
            Det måste alltså vara ett absolut krav att en domstol skall kunna
            avgöra en registeruppgifts värde och också om det förekommit ett
            rent skrivfel eller en identitetsförväxling. Den enskilde måste
            ha rätt att föra talan mot uppgifterna i ett register som är resultatet
            av ett grundläggande misstag även om källan till informationen
            hålls hemlig och endast är känd för den oberoende domstol som
            är behörig att avgöra överklagandet.
          </note>
          <note n="af4e38f9">
            Man kan i detta sammanhang se på en annan EU-
          </note>
          <note n="d119bdd3">
            medlem, nämligen Tyskland, ett land som verkligen haft stora
            problem med både inhemsk terrorism och omfattande spioneri. Där
            får man i yrkesförbudsfallen ta del av vad som hålls emot en när
            ens medborgerliga pålitlighet är satt i fråga. Man har också möjlighet
            att få beslutet prövat i flera instanser.
          </note>
          <note n="d5d0bac8">
            Miljöpartiet anser slutligen att det bör införas en bestämmelse
            om att uppgifter som har hämtats ur ett registerkontrollärende
            inte får användas för andra ändamål än dem som har föranlett kontrollen,
            eftersom uppgifterna kan vara av mycket känslig natur för den
            enskilde.
          </note>
          <note n="ed239b2f">
            Säkerhetsskyddsutredningen har föreslagit en uttrycklig regel
            som säger just detta, och remissinstanser har också tillstyrkt
            utredningens förslag. Regeringen har dock avslagit förslaget utan
            närmare förklaring. Man säger att det här finns i 14 kap. sekretesslagen.
            Jag anser att utredningens förslag bör tas in i en speciell paragraf
            i säkerhetsskyddslagen.
          </note>
          <note n="e12e9f53">
            Fru talman! Jag yrkar bifall till reservationerna 3,
          </note>
          <note n="c76d8653">
            7, och 9 men står naturligtvis bakom samtliga Miljöpartiets reservationer.
            Jag kommer också att stödja
          </note>
          <note n="f3fc316d">
            Vänsterns reservationer 6 och 12.
          </note>
          <note n="ff8e5f6a">
            Anf. 142 LARS-ERIK LÖVDÉN (s)
          </note>
          <note n="338691ef">
            Fru talman! Det förslag till säkerhetsskyddslag som riksdagen
            nu behandlar grundas på Säpokommitténs förslag och Säkerhetsskyddsutredningens
            betänkande.
          </note>
          <note n="80857921">
            Jag menar att det är ett väsentligt framsteg att den nuvarande
            personalkontrollkungörelsen ersätts av en lagstiftning som Sveriges
            riksdag får möjlighet att ta del av och fatta beslut om. Det har
            varit otillfredsställande att de viktiga frågorna om personalkontroll
            har handlagts i kungörelseform och alltså beslutats av regeringen.
            Därför hälsar jag personligen med stor tillfredsställelse det
            förslag som regeringen har lagt fram.
          </note>
          <note n="92b8a68c">
            Regeringen föreslår att det skyddsvärda intresset för säkerhetsskyddet
            utvidgas så att det förutom rikets säkerhet också omfattar bl.a.
            ett skydd mot terrorism
          </note>
          <note n="6ef88af2">
            - en viktig faktor i sammanhanget. Andra förändringar som föreslås
            är att bestämmelserna om personalkontroll även skall omfatta anställda
            vid kommuner och landsting, detta med tanke på att kommuner och
            landsting har fått en annan och viktigare roll när det gäller
            vårt totalförsvar.
          </note>
          <note n="9c349ca9">
            Utskottsmajoriteten tillstyrker regeringens förslag i dess helhet.
          </note>
          <note n="ddc1177b">
            Till utskottets betänkande har det avgivits ett antal reservationer
            från Vänsterpartiet och Miljöpartiet. Jag skall kommentera några
            av dessa reservationer.
          </note>
          <note n="1704b78c">
            I reservation 1 föreslås avslag på propositionen med hänvisning
            till att förslaget bör behandlas i sammanhang med Registerutredningens
            förslag, när denna är klar med sitt arbete. Registerutredningen,
            menar jag, har knappast en sådan betydelse för de övergripande
            ställningstagandena att det finns skäl att nu avvakta med att
            i lag reglera frågan om personalkontroll och säkerhetsskydd. Jag
            tycker det är angeläget att vi gör det så snart som möjligt. De
            eventuella konsekvenser som följer av Registerutredningen - jag
            är inte säker på att det blir några över huvud taget -
          </note>
          <note n="7f3a7d3c">
            får man då beakta i det sammanhanget. När det gäller säkerhetslagstiftningens
            övergripande inriktning kan denna knappast påverkas av Registerutredningens
            vidare arbete. Därför yrkar jag avslag på den reservationen.
          </note>
          <note n="11d6f07c">
            När det sedan gäller reservation 2 om säkerhetsskyddsavtal gjorde
            Alice Åström en parallell med det s.k. DAFA-ärendet. Det är inte
            riktigt adekvat i det här sammanhanget. DAFA Data AB hade rätt
            att företa personalkontroll och också att själv göra skyddsklassningen,
            dvs. bestämma över antalet skyddsklassade tjänster. Det som avslöjades
            i det fallet och som naturligtvis var otillfredsställande var
            att DAFA hade gjort det enkelt för sig och skyddsklassat alla
            tjänster. Detta har dock inte riktigt relevans för frågan om hur
            säkerhetsskyddsavtalen skall upprättas. Skall det vara någon mening
            med säkerhetsskyddsavtalen, som inte bara reglerar personalkontroll
            utan även andra säkerhetsskyddsaspekter som tillträdesskydd och
            liknande, måste man från fall till fall kunna ingå sådana avtal
            och också kanske ställa kraven högre än de minimikrav som finns
            i själva lagstiftningen.
          </note>
          <note n="835e551b">
            När det gäller Miljöpartiets reservation nr 3 om indelning i
            säkerhetsklasser är det min och utskottsmajoritetens uppfattning
            att när man nu går över i det nya systemet med säkerhetsskyddsklasser
            måste man också verka för att minimera antalet skyddsklassade
            tjänster. Vi har i dag ett ganska stort antal skyddsklassade tjänster
            - 400 000 i skyddsklass 2, tror jag att det var enligt den enkät
            som Säpo-kommittén gjorde.
          </note>
          <note n="8783ede6">
            Att antalet är så stort beror på att alla värnpliktiga också
            är föremål för personalkontroll - det måste man komma ihåg. Det
            är nog ingen här i kammaren som vill släppa på kravet att värnpliktiga
            skall kontrolleras, exempelvis med avseende på om de har begått
            särskilt allvarliga brott med vapen inblandade och liknande.
          </note>
          <note n="967c2815">
            Detta är en faktor som spelar roll när det gäller omfånget på
            antalet skyddsklassade tjänster. Vid den genomgång som myndigheterna
            nu måste göra för att kunna gå över till det nya systemet är det
            dock angeläget att man prövar möjligheterna att så långt det går
            begränsa antalet skyddsklassade tjänster. Det säger också utskottet
            i sitt betänkande. Det är väl också en uppgift för regeringen
            när man utfärdar närmare föreskrifter om hur den här skyddsklassningen
            skall gå till att se till att man får myndigheterna och andra
            att visa återhållsamhet.
          </note>
          <note n="4a41fe16">
            Också när det gäller frågan om kommunikation har Vänsterpartiet
            reserverat sig. Där slås det nu fast i lagstiftningen att man
            skall kommunicera uppgifterna, dock naturligtvis inte utan undantag.
            Är det uppgifter som exempelvis skulle röja Säkerhetspolisens
            källor, den närmare inriktningen av Säkerhetspolisens verksamhet,
            arbetsmetoder, spaning och utredning eller t.o.m. pågående förundersökningar
            kan man ju inte gärna kommunicera dem till den enskilde - det
            säger sig självt. Men huvudprincipen framöver skall vara kommunikation,
            så att den enskilde får möjlighet att yttra sig och anföra synpunkter
            på de uppgifter som framkommit vid personalkontrollen.
          </note>
          <note n="4973d563">
            Eftersom Leanderfallet har åberopats vill jag inom parentes påpeka
            att Sverige i det fallet blev friat i
          </note>
          <note n="8bea816d">
            Europadomstolen. Om man ser på utländska system finner man att
            det inte är så att man där kommunicerar alla uppgifter, av det
            naturliga skälet att alla uppgifter inte kan kommuniceras.
          </note>
          <note n="b9a16399">
            Jag ser det som mycket angeläget att vi snabbt får till stånd
            en registernämnd. De planer som nu gäller är att en sådan skall
            kunna inrättas från den 1 juli i år. En registernämnd med en lämplig
            sammansättning skulle väsentligt öka både insynen i och kontrollen
            över personalkontrollen och Säkerhetspolisens register i övrigt.
            Jag tror att det är angeläget att den kommer till stånd och att
            den får den sammansättning som utskottsmajoriteten uttalar sig
            för, med personer med gott omdöme och stark personlig integritet.
          </note>
          <note n="bb482e7a">
            Fru talman! Med dessa korta kommentarer till några av de reservationer
            som är fogade till utskottets betänkande vill jag yrka bifall
            till utskottets hemställan och avslag på reservationerna.
          </note>
          <note n="3c00a6a6">
            Anf. 143 ALICE ÅSTRÖM (v)
          </note>
          <note n="82723e32">
            Fru talman! Det gäller frågan om kommunicering.
          </note>
          <note n="103ada2f">
            Vi i Vänsterpartiet är mycket klart medvetna om att det finns
            fall där man inte kan lämna ut uppgifterna, just av de skäl som
            Lars-Erik Lövdén nämnde från talarstolen. Men det är ändå skillnad
            mellan att säga
          </note>
          <note n="4e6e4f38">
            "om hans eller hennes intresse av att få yttra sig skäligen bör
            ha företräde framför det intresse som sekretessen skall skydda"
            och att säga "om inte synnerliga skäl talar häremot". Just de
            uppgifter som Lars-Erik
          </note>
          <note n="458a26f0">
            Lövdén räknade upp kan givetvis vara synnerliga skäl som talar
            emot, men vi tycker inte att man allmänt kan ha det förhållandet
            till bestämmelserna i sekretesslagen. Det finns även fall där
            det här bör prövas på ett helt annat sätt, men det innebär inte
            att man släpper kontrollen fullständigt.
          </note>
          <note n="98a0e2d6">
            Överläggningen var härmed avslutad.
          </note>
          <note n="a5e44e3f">
            (Beslut fattades efter 10 §.)
          </note>
          <note n="65d521b7">
            10 § Teleoperatörernas skyldigheter vid hemlig teleavlyssning
            och hemlig teleövervakning
          </note>
          <note n="c221ef51">
            Föredrogs
          </note>
          <note n="464f4863">
            Justitieutskottets betänkande 1995/96:JuU20
          </note>
          <note n="6669c403">
            Teleoperatörernas skyldigheter vid hemlig teleavlyssning och
            hemlig teleövervakning (prop.
          </note>
          <note n="ad253b80">
            1995/96:180)
          </note>
          <note n="609d57fc">
            Anf. 144 ALICE ÅSTRÖM (v)
          </note>
          <note n="cd9cf92a">
            Fru talman! I det här ärendet behandlas en motion från Folkpartiet,
            som har tagit upp frågan om överskottsinformation vid användning
            av olika tvångsmedel. Det är en fråga som har varit uppe vid flera
            tillfällen. Redan för 20 år sedan uttalade sig Lagrådet om detta
            i ett yttrande till justitieutskottet. Lagrådet ifrågasatte huruvida
            det kunde anses förenligt med regeringsformen att utan direkt
            stöd i lag utnyttja avlyssnat material för annat ändamål än det
            som föranlett tillståndet till avlyssningen. Lagrådet anförde
            också en rad skäl av mer praktisk natur för lagregleringen.
          </note>
          <note n="650f0e9c">
            Under de här 20 åren har kontrollen av människorna inte blivit
            mindre utan större. Användningen av hemlig telefonavlyssning har
            inte blivit mindre -
          </note>
          <note n="8300b093">
            nu har vi också kameraövervakning, och vi diskuterar även frågor
            som buggning. Men fortfarande finns det ingen reglering av användandet
            av överskottsinformationen t.ex. vid hemlig telefonavlyssning.
            Det är en ytterst aktuell fråga.
          </note>
          <note n="bac1c4f6">
            I ett rättssamhälle är det oerhört viktigt att man har en balans
            mellan effektivitet i brottsbekämpningen och skyddet för den personliga
            integriteten. Om man nu anser att polisen skall få använda sig
            av effektiva tvångsmedel är det oerhört viktigt för rättssäkerhetens
            skull att det också finns ett mycket väl ordnat regelsystem kring
            det här.
          </note>
          <note n="599ac905">
            Det anförs att det är svårigheter att genomföra ett förslag om
            att reglera överskottsinformation. Om man nu vid en hemlig telefonavlyssning
            som rör ett narkotikabrott skulle få uppgifter som handlar om
            en grov misshandel eller någonting annat skulle man då inte få
            använda den informationen. En lagreglering skulle medföra så strikta
            regler kring det här att man inte kunde klara upp brott. Då tror
            jag att det är viktigt att man också pekar på att det här inte
            skulle behöva innebära att all användning av överskottsinformation
            i fortsättningen skulle bli omöjlig. Men att det, som det nu är,
            inte finns någon typ av reglering av vilken typ av information
            man får använda, vilket straffvärde brottet i fråga skall ha,
            hur informationen får lagras och användas är ytterst otillfredsställande.
          </note>
          <note n="a238a414">
            Med hänsyn till att de här signalerna var så tydliga redan för
            20 år sedan ser vi från Vänsterpartiet det som ytterst otillfredsställande
            att man fortfarande inte har kommit med någon reglering. Därför
            yrkar jag bifall till reservationen. Vi stöder därmed Folkpartiets
            motion i denna fråga.
          </note>
          <note n="b4f1e7c3">
            Anf. 145 KIA ANDREASSON (mp)
          </note>
          <note n="423763c2">
            Fru talman! Jag yrkar bifall till reservationen. Den gäller förslag
            till lagreglering av polisens användning av överskottsinformation,
            som vi hörde Alice Åström prata om här. Det är väl inte så mycket
            att tillägga.
          </note>
          <note n="eb979b19">
            Det väsentligaste är att användningen av överskottsinformationen
            lagregleras.
          </note>
          <note n="5676cf6a">
            För att få avlyssna en person krävs det i dag att han eller hon
            är skäligen misstänkt för brott av en viss svårighetsgrad. Tillstånd
            att avlyssna personer prövas av rätten på ansökan av åklagare.
            Det betyder då mycket hur det extra material som kommer fram handhas.
            Det är viktigt att uppgifter som inte har samband med brottet
            men som ändå bedöms som intressanta ur någon aspekt inte får disponeras
            fritt.
          </note>
          <note n="5ffd1b04">
            Som vi hörde här och som jag vill understryka går vi mot ett
            ökat kontrollsamhälle. Vi har fått indikationer på det genom att
            vi nu har fattat beslut om hemlig fjärrstyrd övervakningskamera.
            Användningen av det överskottsmaterial som uppkommer där är inte
            heller lagreglerad. Det är mycket integritetskränkande, eftersom
            man för kameran mot t.ex. en port eller ett hus, där vanligt folk
            passerar hela tiden. Hur handskas man med den information som
            man får där?
          </note>
          <note n="bf46ae65">
            Till detta kommer att Registerutredningen, där
          </note>
          <note n="97ca5bac">
            Mats Börjesson sitter, har lagt fram förslag om väldigt många
            register.
          </note>
          <note n="17c6fa8e">
            Den information som vi kan få med tvångsmedel kan lagras i olika
            register. Jag tycker att det är synnerligen allvarligt.
          </note>
          <note n="d1736b7b">
            Jag behöver inte gå in detaljerat på 20 års svängande fram och
            tillbaka. Många gånger under de 20 år då frågan har varit uppe
            har man sagt: Javisst, det här skall lagregleras. Det är viktigt
            att vi gör det. Sedan kommer en ny utredning och säger: Nej, det
            är nog inte så farligt.
          </note>
          <note n="785cae17">
            Så håller det på fram och tillbaka. Den senaste gången var det
            Polisrättsutredningen. Där sade man:
          </note>
          <note n="7e80079c">
            Nja, det finns nog inte några skäl för att göra det. Men då sade
            faktiskt flera remissinstanser att man visst tyckte att det behövdes.
          </note>
          <note n="c37751c5">
            Men eftersom det har varit så här fram och tillbaka kommer vi
            inte att släppa frågan. Det visar ju tydligt att den här frågan
            är aktuell fortfarande, och jag hoppas att Justitiedepartementet
            tar det ad notam. De behöver komma till skott, för de överväger
            ju nu hur de skall göra. Jag hoppas att de genom denna reservation,
            som är gemensam för Vänsterpartiet, Folkpartiet och Miljöpartiet,
            kan komma till skott och se att detta verkligen behöver regleras.
          </note>
          <note n="15881c10">
            Anf. 146 MARGARETA SANDGREN (s)
          </note>
          <note n="9a7cdb50">
            Fru talman! Vi behandlar nu justitieutskottets betänkande nr
            20 om teleoperatörernas skyldigheter vid hemlig teleavlyssning
            och hemlig teleövervakning.
          </note>
          <note n="9e1e0113">
            Inledningsvis vill jag yrka bifall till utskottets hemställan
            och avslag på reservationen.
          </note>
          <note n="e809d2cb">
            Jag vill något kort ändå beröra vad detta betänkande huvudsakligen
            innehåller. Det behandlar regeringens förslag att de teleoperatörer
            som tillhandahåller telefonitjänst, mobil teletjänst eller fasta
            teleförbindelser, och vilkas verksamhet är av betydande omfattning,
            skall svara för att deras telesystem är uppbyggda och utformade
            på ett sådant sätt att tvångsmedel på teleområdet, hemlig teleavlyssning
            och hemlig teleövervakning, kan verkställas.
          </note>
          <note n="92ab6cca">
            De tvångsmedel som hemlig teleavlyssning och hemlig teleövervakning
            utgör är av utomordentligt stor betydelse som instrument för inhämtande
            av uppgifter vid bekämpande av allvarlig brottslighet.
          </note>
          <note n="4074e89f">
            Den snabba tekniska utvecklingen på teleområdet och den avreglerade
            telemarknaden, bl.a. innebärande fler aktörer på marknaden, har
            ändrat förutsättningarna och försvårat möjligheterna att genomföra
            beslut om dessa tvångsmedel.
          </note>
          <note n="165f8c83">
            I propositionen, vars förslag också utskottet ställt sig bakom,
            föreslås lagändringar som ålägger teleoperatörerna en skyldighet
            att se till att deras telesystem möjliggör att tvångsmedel på
            teleområdet alltid kan verkställas. Det gäller de teleoperatörer
            som beviljats tillstånd enligt 5 § telelagen att inom ett allmänt
            tillgängligt telenät tillhandahålla telefonitjänst, mobil teletjänst
            eller fasta teleförbindelser. Detta innebär att teleoperatörerna
            kontinuerligt, t.ex. vid byte till ny teknik, måste se till att
            möjligheterna finns till hemlig teleavlyssning och teleövervakning.
          </note>
          <note n="d06a5f43">
            Teleoperatörerna föreslås vidare svara för att innehållet i och
            uppgifter om telemeddelanden som avlyssnas eller hämtas in görs
            tillgängliga, så att informationen enkelt kan tas om hand. Det
            skall också åligga teleoperatörerna att se till att systemen är
            utformade så att verkställandet av beslut om hemlig teleavlyssning
            och hemlig teleövervakning inte röjs.
          </note>
          <note n="7249dc42">
            Teleoperatörerna skall svara för de kostnader som hänför sig
            till anpassning av telesystemen, medan
          </note>
          <note n="65fa75b0">
            Polisen även i fortsättningen skall ersätta teleoperatörerna
            för de kostnader som uppkommer vid varje enskild verkställighet.
          </note>
          <note n="3f8b5173">
            De nya bestämmelserna föreslås träda i kraft den 1
          </note>
          <note n="4b961e06">
            juli 1996. Det föreslås också en övergångsperiod fram till den
            1 juli 1997 för att teleoperatörer som före ikraftträdandet fått
            tillstånd att driva televerksamhet skall ges tillfälle att anpassa
            systemen.
          </note>
          <note n="4e83ab3c">
            Fru talman! Det som jag nu har redovisat, betänkandets huvudsakliga
            innehåll, råder det inga delade meningar om i utskottet. Däremot
            har en motion avlämnats rörande lagreglering av polisens användning
            av s.k. överskottsinformation.
          </note>
          <note n="a9217efe">
            I propositionen på s. 20 berörs frågan om överskottsinformation
            med anledning av att några av remissinstanserna i sina yttranden
            över departementspromemorian kritiserat att promemorian inte behandlar
            frågan om s.k. överskottsinformation. Regeringen anför att frågan
            bör övervägas i ett bredare sammanhang och närmast med anledning
            av Polisrättsutredningens slutbetänkande Tvångsmedel. Detta betänkande
            har remissbehandlats och övervägs nu i
          </note>
          <note n="d8fe7056">
            Justitiedepartementet. Polisrättsutredningen anser dock att det
            inte finns skäl att reglera polisens rätt att använda överskottsinformation.
          </note>
          <note n="a409fae9">
            Frågan om användande av s.k. överskottsinformation är ingalunda
            ny, precis som Kia Andreasson nyss nämnde. Redan 1976 uttalade
            Lagrådet i ett yttrande till justitieutskottet i samband med riksdagsbehandlingen
            av proposition 1975/76:202 med förslag om regler för telefonavlyssning
            vid undersökning i brottmål skäl för en sådan lagreglering och
            lade också fram ett förslag i frågan.
          </note>
          <note n="48d1ed38">
            Justitieutskottet ansåg då bl.a. att problematiken med överskottsinformation
            inte var begränsad till telefonavlyssning, utan samma svårigheter
            kunde uppkomma vid andra tvångsmedel, såsom brevkontroll, husrannsakan
            eller ingripande enligt bevissäkringslagen. Redan då anförde utskottet
            att här borde eftersträvas en generell lösning för olika typer
            av tvångsmedel.
          </note>
          <note n="2e7e5099">
            Därefter har frågan behandlats av Tvångsmedelskommittén, av Narkotikakommissionen
            och av
          </note>
          <note n="720ae780">
            Edenmankommissionen. Vid alla dessa berörda utredningsarbeten,
            som remissbehandlats, har en stor majoritet av remissinstanserna
            intagit en negativ hållning till en lagreglering. Senast, alltså
            innan behandlingen av dagens betänkande, redovisade regeringen
            sin inställning i frågan i en proposition från
          </note>
          <note n="54eeca32">
            1988/89 om vissa tvångsmedelsfrågor och anförde då att detta
            var en fråga som lämpade sig mindre väl för lagstiftning. Bl.a.
            menade departementschefen att
          </note>
          <note n="dc3128b6">
            Tvångsmedelkommitténs förslag skulle kunna få negativa följder
            för möjligheterna att komma till rätta med allvarlig brottslighet
            i vissa fall.
          </note>
          <note n="153d0698">
            Jag föreställer mig också att det inte är alldeles enkelt att
            lagreglera om s.k. överskottsinformation, t.ex. vilket slags information
            som får användas eller inte användas, och att det bl.a. är skälet
            till att man inte redan har genomfört detta. Med en begränsning
            eller avgränsning av vilken information som får användas dyker
            det förmodligen upp nya problem och gränsdragningstvister.
          </note>
          <note n="63e22711">
            Frågan gäller också principen om överskottsinformation över huvud
            taget: vad för slags information, var eller hur man har fått del
            av den samt frågan om det inte är rimligt att polisen i vissa
            fall skall få använda sig av sådan information för att komma åt
            grov brottslighet.
          </note>
          <note n="b9b4da5a">
            Jag har full respekt för den personliga integriteten, men jag
            kan också tänka mig att allmänhetens förtroende skulle kunna svikta
            om polisen inte tog till vara sådan information som var viktig
            för att bekämpa brottsligheten.
          </note>
          <note n="7615b760">
            I betänkandet säger en majoritet av utskottet att man för närvarande
            inte har något att invända mot nuvarande ordning och hänvisar
            till vad departementschefen anförde i 1989 års ärende samt att
            utskottet inte finner någon anledning att nu aktualisera frågan.
          </note>
          <note n="9bb43f30">
            Frågan om användande av överskottsinformation kommer att övervägas
            i samband med att Polisrättsutredningens betänkande om tvångsmedel
            kommer upp till behandling. En lagrådsremiss planeras att läggas
            fram under hösten.
          </note>
          <note n="23427d82">
            Jag vill än en gång yrka bifall till utskottets hemställan och
            avslag på reservationen.
          </note>
          <note n="adf2d5bf">
            Anf. 147 ALICE ÅSTRÖM (v)
          </note>
          <note n="3fcdfe4d">
            Fru talman! När det gäller överskottsinformationen och lagregleringen
            anförde Margareta Sandgren att även allmänheten skulle kunna tappa
            tilltron till polisen om den inte använde sig av de uppgifter
            den får och att det är givet att polisen måste kunna använda de
            här uppgifterna för att kunna bekämpa grov brottslighet.
          </note>
          <note n="fedf4025">
            Jag tycker att det är viktigt att också markera att en lagreglering
            gällande överskottsinformation inte skulle behöva innebära att
            all slags information inte skulle få användas. Men det är också
            en ganska viktig anledning till att vi har reglerat när man får
            använda hemlig telefonavlyssning. Att man måste gå till domstol
            för att få tillstånd att använda hemlig telefonavlyssning är just
            därför att det är så integritetskränkande och ett sådant stort
            ingrepp. Därför är det oerhört viktigt att man inte skall kunna
            använda sig av vilken information som helst som man får fram,
            utan att det också finns reglerat på något sätt. Det är på precis
            samma sätt som att domstolar i dag reglerar polisernas möjlighet
            att använda sig av det här medlet.
          </note>
          <note n="27362823">
            Anf. 148 MARGARETA SANDGREN (s)
          </note>
          <note n="391011e8">
            Fru talman! Det är viktigt. Det finns en lagreglering som gäller
            användandet av dessa tvångsmedel.
          </note>
          <note n="873df01a">
            När man har fått sådana uppgifter som kan vara till gagn för
            förundersökningen skall övriga uppgifter förstöras. Jag hyser
            faktiskt den största tilltro till att polisen hanterar den information
            som man kan komma att få vid en avlyssning på ett försiktigt och
            väldigt förnuftigt sätt. Jag hyser inga större farhågor.
          </note>
          <note n="38b7aeb7">
            Som jag sade tror jag att det blir väldigt svårt att göra avgränsningar.
            Både Kia Andreasson och Alice
          </note>
          <note n="f363dbfc">
            Åström säger att man visst skall få tillgång till viss information,
            men att det skall göras begränsningar eller avgränsningar. Jag
            tror att det blir väldigt svårt att göra just dessa avgränsningar.
            Det blir tvister om huruvida den eller den informationen skall
            få användas.
          </note>
          <note n="31607a7c">
            Anf. 149 ALICE ÅSTRÖM (v)
          </note>
          <note n="d40da4ed">
            Fru talman! Jag vill bara säga till Margareta Sandgren att jag
            inte alls tror att det skulle vara så svårt att lagreglera. Det
            har inte varit speciellt svårt att lagreglera användningen av
            hemlig telefonavlyssning vad gäller vilka grunder, vilken typ
            av brott, vilka straffsatser och vilken misstankegrad som skall
            föreligga när man ansöker om att få avlyssna. Det finns ju reglerat.
            Jag tror inte att det skulle vara så svårt att reglera vilken
            typ av uppgifter och vilket straffvärde som skall gälla för att
            man skall kunna använda sig av avlyssning.
          </note>
          <note n="3cc8f76e">
            Anf. 150 MARGARETA SANDGREN (s)
          </note>
          <note n="117203e4">
            Fru talman! Jag tror inte att man kan jämföra de två delarna,
            dvs. användande av tvångsmedel och användande av överskottsinformation.
            Om det vore så enkelt som Alice Åström säger tror jag att man
            hade kommit fram till en sådan lagreglering.
          </note>
          <note n="e1a3a0f2">
            Anf. 151 KIA ANDREASSON (mp)
          </note>
          <note n="135accdc">
            Fru talman! Argumentet att vi skall lita på polisen håller inte,
            Margareta Sandgren. Först ger vi dem restriktioner vad gäller
            användningen av tvångsmedel, och sedan skall vi plötsligt lita
            på dem fullständigt. Då hade vi inte behövt ha tillstånd över
            huvud taget. Med den utgångspunkten hade de kunnat få avlyssna
            och använda tvångsmedel fritt.
          </note>
          <note n="492d3eb5">
            Det är klart att polisen vill ha alla medel, för det underlättar
            ju deras arbete. Det förstår vi. Men vi som politiker måste se
            helheten och även vanliga medborgares rättigheter i detta samhälle.
            Det är därför denna lagreglering är nödvändig.
          </note>
          <note n="9dbe7d26">
            Anf. 152 MARGARETA SANDGREN (s)
          </note>
          <note n="3069d236">
            Fru talman! Det är oroande om Kia Andreasson inte litar på polisen.
            Det tycker jag är allvarligt. Den information som efter tvångsmedlets
            användande inte är till nytta för förundersökningen skall förstöras.
            Det finns inga större farhågor när det gäller att informationen
            skulle användas otillbörligt eller att man skulle kränka den personliga
            integriteten på det sättet.
          </note>
          <note n="7787e7fe">
            Anf. 153 KIA ANDREASSON (mp)
          </note>
          <note n="aa15005c">
            Fru talman! Jag sade inte att jag inte litar på polisen, men
            jag tycker inte att vi kan ge en myndighet så stora befogenheter.
            Den åsikten har vi aldrig tidigare haft, och det tycker jag verkligen
            inte att vi skall ha nu heller.
          </note>
          <note n="62b7c11c">
            Det som inte riktigt har kommit fram är det ytterligare tvångsmedel
            som används vid hemlig kameraövervakning. Det måste beaktas att
            vi har fått ytterligare ett tvångsmedel som är väldigt ingripande.
            Det har inte gjorts under de tidigare utredningarna. Bara detta
            faktum borde göra att det sker en lagreglering.
          </note>
          <note n="36ce13a9">
            Nu gäller det även bilder och inte bara ljud.
          </note>
          <note n="b478453e">
            Anf. 154 MARGARETA SANDGREN (s)
          </note>
          <note n="4332625a">
            Fru talman! Jag sade också i mitt anförande att
          </note>
          <note n="c8526a82">
            Polisrättsutredningens betänkande har remissbehandlats. Det övervägs
            nu i departementet. Vi får anledning att återkomma till detta
            under hösten. Då läggs en lagrådsremiss fram, och då får vi ta
            del av remissinstansernas synpunkter på detta område. Vi får anledning
            att återkomma till denna diskussion.
          </note>
          <note n="98a0e2d6">
            Överläggningen var härmed avslutad.
          </note>
          <note n="a4365252">
            Beslut
          </note>
          <note n="8ce4a9d7">
            TU18 Vägverkets sektorsansvar inom vägtransportsystemet m.m.
          </note>
          <note n="3f8d7832">
            Mom. 1, 7, 8 och 9 (Vägverkets sektorsansvar, förarprövningen,
            användningen av anslaget A 2. Drift och underhåll av statliga
            vägar och vissa bemyndiganden)
          </note>
          <note n="f43ce214">
            1. utskottet
          </note>
          <note n="060693f4">
            2. res. 1 (mp)
          </note>
          <note n="37ee7e04">
            Votering:
          </note>
          <note n="f7d8e511">
            287 för utskottet
          </note>
          <note n="b9e535f1">
            15 för res. 1
          </note>
          <note n="413d2064">
            47 frånvarande
          </note>
          <note n="e1e889a6">
            Kammaren biföll utskottets hemställan.
          </note>
          <note n="a856b8a6">
            Partivis fördelning av rösterna:
          </note>
          <note n="d811d5fe">
            För utskottet: 146 s, 70 m, 21 c, 21 fp, 18 v, 11 kds
          </note>
          <note n="e8267836">
            För res. 1: 15 mp
          </note>
          <note n="f8189bc6">
            Frånvarande: 15 s, 10 m, 6 c, 5 fp, 4 v, 3 mp, 4 kds
          </note>
          <note n="45d07561">
            Mom. 3 (bolagisering av Vägverkets produktionsdivision)
          </note>
          <note n="f43ce214">
            1. utskottet
          </note>
          <note n="c0bddce4">
            2. res. 2 (m, c, fp)
          </note>
          <note n="37ee7e04">
            Votering:
          </note>
          <note n="fdb3e206">
            165 för utskottet
          </note>
          <note n="f68ab8d8">
            124 för res. 2
          </note>
          <note n="973d5beb">
            14 avstod
          </note>
          <note n="54c670e8">
            46 frånvarande
          </note>
          <note n="e1e889a6">
            Kammaren biföll utskottets hemställan.
          </note>
          <note n="a856b8a6">
            Partivis fördelning av rösterna:
          </note>
          <note n="daeaaf37">
            För utskottet: 145 s, 18 v, 2 mp
          </note>
          <note n="5c8f5eb8">
            För res. 2: 71 m, 21 c, 21 fp, 11 kds
          </note>
          <note n="2c8ec6b7">
            Avstod: 1 s, 13 mp
          </note>
          <note n="37949df4">
            Frånvarande: 15 s, 9 m, 6 c, 5 fp, 4 v, 3 mp, 4 kds
          </note>
          <note n="40f122d8">
            Eva Arvidsson (s) anmälde att hon avsett att rösta ja men markerats
            ha avstått från att rösta.
          </note>
          <note n="9e070474">
            Marianne Samuelsson anmälde att hon avsett att avstå från att
            rösta men markerats ha röstat ja.
          </note>
          <note n="bab7de5c">
            Mom. 6 (ledningsansvaret för trafikövervakningen)
          </note>
          <note n="f43ce214">
            1. utskottet
          </note>
          <note n="9b8b77f6">
            2. res. 4 (fp)
          </note>
          <note n="37ee7e04">
            Votering:
          </note>
          <note n="010819cf">
            267 för utskottet
          </note>
          <note n="c12c0949">
            21 för res. 4
          </note>
          <note n="973d5beb">
            14 avstod
          </note>
          <note n="413d2064">
            47 frånvarande
          </note>
          <note n="e1e889a6">
            Kammaren biföll utskottets hemställan.
          </note>
          <note n="a856b8a6">
            Partivis fördelning av rösterna:
          </note>
          <note n="9e8d0ff2">
            För utskottet: 146 s, 71 m, 21 c, 18 v, 11 kds
          </note>
          <note n="39533500">
            För res. 4: 21 fp
          </note>
          <note n="fafbc039">
            Avstod: 14 mp
          </note>
          <note n="39fd49b5">
            Frånvarande: 15 s, 9 m, 6 c, 5 fp, 4 v, 4 mp, 4 kds
          </note>
          <note n="a20d3633">
            Övriga moment
          </note>
          <note n="e1e889a6">
            Kammaren biföll utskottets hemställan.
          </note>
          <note n="a2f6c5e3">
            JuU19 Säkerhetsskydd
          </note>
          <note n="1734e446">
            Mom. 1 (avslag på proposition 1995/96:129)
          </note>
          <note n="f43ce214">
            1. utskottet
          </note>
          <note n="f60e9b50">
            2. res. 1 (v)
          </note>
          <note n="37ee7e04">
            Votering:
          </note>
          <note n="fa8a427d">
            284 för utskottet
          </note>
          <note n="d73debb0">
            19 för res. 1
          </note>
          <note n="54c670e8">
            46 frånvarande
          </note>
          <note n="e1e889a6">
            Kammaren biföll utskottets hemställan.
          </note>
          <note n="a856b8a6">
            Partivis fördelning av rösterna:
          </note>
          <note n="3a6eb810">
            För utskottet: 146 s, 71 m, 21 c, 21 fp, 14 mp, 11 kds
          </note>
          <note n="2df4b1f3">
            För res. 1: 18 v, 1 mp
          </note>
          <note n="37949df4">
            Frånvarande: 15 s, 9 m, 6 c, 5 fp, 4 v, 3 mp, 4 kds
          </note>
          <note n="c881a530">
            Mom. 3 (indelningen i säkerhetsklasser m.m.)
          </note>
          <note n="f43ce214">
            1. utskottet
          </note>
          <note n="3733ffc2">
            2. res. 3 (mp)
          </note>
          <note n="37ee7e04">
            Votering:
          </note>
          <note n="f7d8e511">
            287 för utskottet
          </note>
          <note n="4cc9ca57">
            15 för res. 3
          </note>
          <note n="413d2064">
            47 frånvarande
          </note>
          <note n="e1e889a6">
            Kammaren biföll utskottets hemställan.
          </note>
          <note n="a856b8a6">
            Partivis fördelning av rösterna:
          </note>
          <note n="d811d5fe">
            För utskottet: 146 s, 70 m, 21 c, 21 fp, 18 v, 11 kds
          </note>
          <note n="c1b2c57e">
            För res. 3: 15 mp
          </note>
          <note n="f8189bc6">
            Frånvarande: 15 s, 10 m, 6 c, 5 fp, 4 v, 3 mp, 4 kds
          </note>
          <note n="48a88478">
            Mom. 6 (kommunicering med den kontrollerade)
          </note>
          <note n="f43ce214">
            1. utskottet
          </note>
          <note n="8ddcc94f">
            2. res. 6 (v)
          </note>
          <note n="37ee7e04">
            Votering:
          </note>
          <note n="e7596875">
            269 för utskottet
          </note>
          <note n="febdf3f9">
            33 för res. 6
          </note>
          <note n="413d2064">
            47 frånvarande
          </note>
          <note n="e1e889a6">
            Kammaren biföll utskottets hemställan.
          </note>
          <note n="a856b8a6">
            Partivis fördelning av rösterna:
          </note>
          <note n="4b4c9968">
            För utskottet: 145 s, 71 m, 21 c, 21 fp, 11 kds
          </note>
          <note n="c2368ec1">
            För res. 6: 18 v, 15 mp
          </note>
          <note n="fff2db79">
            Frånvarande: 16 s, 9 m, 6 c, 5 fp, 4 v, 3 mp, 4 kds
          </note>
          <note n="49f842e5">
            Mom. 7 (domstolsprövning av kommuniceringsfrågan)
          </note>
          <note n="f43ce214">
            1. utskottet
          </note>
          <note n="daf61350">
            2. res. 7 (mp)
          </note>
          <note n="37ee7e04">
            Votering:
          </note>
          <note n="7caef50b">
            289 för utskottet
          </note>
          <note n="13842d05">
            15 för res. 7
          </note>
          <note n="d102e672">
            45 frånvarande
          </note>
          <note n="e1e889a6">
            Kammaren biföll utskottets hemställan.
          </note>
          <note n="a856b8a6">
            Partivis fördelning av rösterna:
          </note>
          <note n="8698f14c">
            För utskottet: 146 s, 71 m, 21 c, 21 fp, 18 v, 12 kds
          </note>
          <note n="b0744865">
            För res. 7: 15 mp
          </note>
          <note n="a3042a14">
            Frånvarande: 15 s, 9 m, 6 c, 5 fp, 4 v, 3 mp, 3 kds
          </note>
          <note n="fe27769d">
            Mom. 9 (skyddet för inhämtade uppgifter)
          </note>
          <note n="f43ce214">
            1. utskottet
          </note>
          <note n="df987311">
            2. res. 9 (mp)
          </note>
          <note n="37ee7e04">
            Votering:
          </note>
          <note n="e6cc0adf">
            273 för utskottet
          </note>
          <note n="5afa607b">
            30 för res. 9
          </note>
          <note n="54c670e8">
            46 frånvarande
          </note>
          <note n="e1e889a6">
            Kammaren biföll utskottets hemställan.
          </note>
          <note n="a856b8a6">
            Partivis fördelning av rösterna:
          </note>
          <note n="ea963d2f">
            För utskottet: 146 s, 71 m, 21 c, 21 fp, 2 v, 12 kds
          </note>
          <note n="5d12d017">
            För res. 9: 16 v, 14 mp
          </note>
          <note n="9ea8f83c">
            Frånvarande: 15 s, 9 m, 6 c, 5 fp, 4 v, 4 mp, 3 kds
          </note>
          <note n="0edf4106">
            Mom. 13 (riktlinjer för Säkerhetspolisens register)
          </note>
          <note n="f43ce214">
            1. utskottet
          </note>
          <note n="4f33a423">
            2. res. 12 (v)
          </note>
          <note n="37ee7e04">
            Votering:
          </note>
          <note n="e7596875">
            269 för utskottet
          </note>
          <note n="2d3c0cfa">
            33 för res. 12
          </note>
          <note n="413d2064">
            47 frånvarande
          </note>
          <note n="e1e889a6">
            Kammaren biföll utskottets hemställan.
          </note>
          <note n="a856b8a6">
            Partivis fördelning av rösterna:
          </note>
          <note n="580110b7">
            För utskottet: 145 s, 70 m, 21 c, 21 fp, 12 kds
          </note>
          <note n="d8055ac0">
            För res. 12: 18 v, 15 mp
          </note>
          <note n="4acc5a31">
            Frånvarande: 16 s, 10 m, 6 c, 5 fp, 4 v, 3 mp, 3 kds
          </note>
          <note n="a20d3633">
            Övriga moment
          </note>
          <note n="e1e889a6">
            Kammaren biföll utskottets hemställan.
          </note>
          <note n="2ccc618b">
            JuU20 Teleoperatörernas skyldigheter vid hemlig teleavlyssning
            och hemlig teleövervakning
          </note>
          <note n="2d90c3c5">
            Mom. 2 (överskottsinformation)
          </note>
          <note n="f43ce214">
            1. utskottet
          </note>
          <note n="76dd9360">
            2. res. (fp, v, mp)
          </note>
          <note n="37ee7e04">
            Votering:
          </note>
          <note n="94f75ac9">
            248 för utskottet
          </note>
          <note n="d9657f02">
            53 för res.
          </note>
          <note n="b979a263">
            1 avstod
          </note>
          <note n="413d2064">
            47 frånvarande
          </note>
          <note n="e1e889a6">
            Kammaren biföll utskottets hemställan.
          </note>
          <note n="a856b8a6">
            Partivis fördelning av rösterna:
          </note>
          <note n="129e66d5">
            För utskottet: 146 s, 70 m, 20 c, 12 kds
          </note>
          <note n="da560b89">
            För res.: 20 fp, 18 v, 15 mp
          </note>
          <note n="9863dbf8">
            Avstod: 1 c
          </note>
          <note n="f601c25c">
            Frånvarande: 15 s, 10 m, 6 c, 6 fp, 4 v, 3 mp, 3 kds
          </note>
          <note n="a20d3633">
            Övriga moment
          </note>
          <note n="e1e889a6">
            Kammaren biföll utskottets hemställan.
          </note>
          <note n="4737c536">
            Beslut om uppskjuten votering
          </note>
          <note n="d6ad0eb7">
            På förslag av andre vice talmannen medgav kammaren att återstående
            ärenden på dagens föredragningslista fick avgöras i ett sammanhang
            vid morgondagens sammanträde.
          </note>
          <note n="aa25c69f">
            11 § Några frågor om rättsprövning m.m.
          </note>
          <note n="c221ef51">
            Föredrogs
          </note>
          <note n="2b3ae694">
            Konstitutionsutskottets betänkande 1995/96:KU25
          </note>
          <note n="11bfa034">
            Några frågor om rättsprövning m.m. (prop.
          </note>
          <note n="ce491cdc">
            1995/96:133)
          </note>
          <note n="0f3ef358">
            Anf. 155 JERRY MARTINGER (m)
          </note>
          <note n="f28e83a9">
            Fru talman! I konstitutionsutskottets betänkande
          </note>
          <note n="94e4ff0e">
            1995/96:KU25 behandlas regeringens förslag om att permanenta
            den från år 1988 tidsbegränsade lagen om rättsprövning av vissa
            förvaltningsbeslut, den s.k.
          </note>
          <note n="c7ae227d">
            rättsprövningslagen.
          </note>
          <note n="b528c615">
            Inledningsvis vill jag på mitt partis vägnar framhålla att vi
            sätter stort värde på att rättsprövningslagen nu permanentas.
            Den hittills tidsbegränsade lagstiftningen har enligt min mening
            närmast varit att betrakta som en nödlösning. Vi får nämligen
            inte glömma bort varför det här provisoriet ursprungligen kom
            till.
          </note>
          <note n="8e501bee">
            Efter det att Sverige ratificerade Europakonventionen om skydd
            för de mänskliga rättigheterna och de grundläggande friheterna
            år 1952 har Europadomstolen vid upprepade tillfällen konstaterat
            att Sverige har brustit i sina konventionsåtaganden enligt konventionens
            artikel 6 som anger att envar, när det gäller prövning av hans
            eller hennes civila rättigheter och skyldigheter, skall vara berättigad
            till en opartisk och offentlig rättegång inom skälig tid och inför
            en oavhängig och opartisk domstol som upprättats enligt lag.
          </note>
          <note n="d066f465">
            Att Sverige lever upp till konventionsåtagandena är än mer angeläget
            i dag, eftersom Europakonventionen sedan den 1 januari 1995 utgör
            en integrerad del av svensk lag. Genom inkorporeringen är konventionen
            direkt tillämplig och kan åberopas av var och en inför svenska
            förvaltningsmyndigheter och domstolar.
          </note>
          <note n="2e681b69">
            Vi hade dock önskat att regeringens förslag på några viktiga
            punkter hade gått längre. När det gäller rättsprövningslagens
            tillämpningsområde har vi i en reservation tillsammans med Folkpartiet,
            Miljöpartiet och Vänsterpartiet framhållit betydelsen av att frågan
            om lagens tillämpningsområde ytterligare övervägs, särskilt vad
            gäller gynnande beslut.
          </note>
          <note n="30d7929b">
            Skälet till att vi här har reserverat oss är att en förutsättning
            för rättsprövning hittills har varit att förvaltningsärendet gäller
            något förhållande som rör tillämpningen av civilrättsliga eller
            betungande offentligrättsliga normer, dvs. de förhållanden som
            avses i 8 kap. 2 och 3 §§ i regeringsformen.
          </note>
          <note n="e77ffa01">
            Det här innebär de facto en inskränkning i förhållande till Europakonventionens
            artikel 6 som talar om
          </note>
          <note n="5365ed94">
            "civila rättigheter och skyldigheter", som enligt vår och också
            många remissinstansers mening sträcker sig betydligt längre än
            vad som kommer till uttryck i regeringsformens civilrättsliga
            eller betungande offentligrättsliga normer.
          </note>
          <note n="12bc2b0c">
            Regeringen säger sig dock inte vara beredd att föreslå en ändring
            som närmare ansluter sig till Europakonventionens krav. Vi moderater
            menar att det nu är hög tid att i den svenska lagstiftningen fullt
            ut knyta an till Europakonventionens civila rättigheter och skyldigheter,
            i synnerhet som konventionen nu är svensk lag.
          </note>
          <note n="5c7e08fa">
            Detta skulle underlätta för svensk rättspraxis att utvecklas
            i samklang med utvecklingen av praxis enligt konventionen. Den
            nuvarande skillnaden för rättsprövningslagens tillämpningsområde
            i förhållande till konventionen, och som regeringen vill hålla
            fast vid, innebär att vi tvingas leva med en i mitt tycke onödig
            oklarhet, som dessutom riskerar att få till följd att Sverige
            på nytt fälls för brott mot Europakonventionen och därmed också
            kan kritiseras för att vi som land inte lever upp till vår egen
            lagstiftning. Jag tycker att det vore minst sagt pinsamt att behöva
            uppleva något sådant.
          </note>
          <note n="76d0bf12">
            För att stärka den enskildes rättssäkerhet och för att anpassa
            svensk lag till våra internationella åtaganden är det enligt oss
            moderater också nödvändigt att komplettera regeringens förslag
            med en regel om generell möjlighet till dröjsmålstalan i förvaltningsärenden.
            I dag finns ingen generell möjlighet för enskilda att gå till
            domstol och få en myndighets långsamma handläggningstider prövade.
            Den som är missnöjd med en myndighets handläggningstid i sitt
            ärende är hänvisad till framför allt JO och JK. Men det innebär
            ingen garanti för att beslut kommer till stånd i den enskildes
            ärende. Inte heller har kravet i t.ex. 7 § förvaltningslagen,
            om att myndigheter skall handlägga sina ärenden med skyndsamhet,
            kommit att utgöra någon garanti för att så verkligen sker. Jag
            tror att vi alla kan skriva under på att det är på det sättet.
          </note>
          <note n="d7bc183f">
            För dem som utsätts för en orimligt lång handläggningstid av
            ett förvaltningsärende torde de medel som i dag står till buds
            framstå som tämligen värdelösa. De inte alltför få människor som
            råkar ut för detta har de facto ingen instans att vända sig till
            som på allvar tar sig an och prövar om myndigheten på grund av
            passivitet eller slarv, eller både-och, underlåtit att i rimlig
            tid fatta beslut i ärendet. Det skapar inte bara otrygghet för
            dem som drabbas, utan det kan också innebära förluster, då det
            bl.a. kan försvåra planeringen av t.ex. investeringar, för att
            nu bara ta ett exempel.
          </note>
          <note n="e16dc6bd">
            Fru talman! Jag yrkar bifall till reservationerna 1
          </note>
          <note n="a0112041">
            och 3 till betänkandet.
          </note>
          <note n="52e749d0">
            Anf. 156 KENNETH KVIST (v)
          </note>
          <note n="238d22a9">
            Fru talman! Jag kan till fullo instämma i det som
          </note>
          <note n="e4140024">
            Jerry Martinger har sagt. Det tillhör inte vanligheten att vänster
            och höger möts, men i en sådan här fråga gör vi det.
          </note>
          <note n="94108cc1">
            Jag anser att det är av utomordentlig vikt att Sverige lever
            upp till sina förpliktelser enligt de internationella konventioner
            som vi inte bara har skrivit på utan dessutom har införlivat med
            svensk lag. Det gör att rättsprövningslagens tillämpningsområde
            också måste följa Europakonventionens stadganden.
          </note>
          <note n="d9c0acba">
            När det gäller reservation nr 3 har jag samma mening som Jerry
            Martinger. Det finns ett talesätt:
          </note>
          <note n="20491438">
            Långsam rättvisa är ofta ingen rättvisa. Det betyder att den
            som får rätt ibland inte har någon glädje av detta, om beslutet
            kommer alldeles för sent. Då måste det finnas en möjlighet att
            föra dröjsmålstalan.
          </note>
          <note n="ee2e8dbc">
            När det gäller reservation nr 2 går Jerry Martingers och mina
            åsikter möjligen isär, eftersom han inte är med om den, men där
            är Folkpartiet och Miljöpartiet överens med oss i Vänsterpartiet.
            Det gäller frågan om fullföljdshänvisning. Alla människor har
            inte samma kännedom och samma insikt om sina rättigheter och om
            sina möjligheter. Vi skall ju inte bara ha likhet inför lagen,
            utan vi bör också så långt möjligt ha lika möjligheter att använda
            lagen. Därför menar vi att det är nödvändigt med en obligatorisk
            fullföljdshänvisning, som gör att man har rätt att få reda på
            när man har möjlighet att ansöka om rättsprövning.
          </note>
          <note n="ad49c2ae">
            När det gäller utskottets argumentering på denna punkt, är det
            ju fromma förhoppningar som odlas i utskottsmajoritetens yttrande,
            som på intet sätt är bindande för myndigheterna. Det faktiska
            utfallet av att de "bör" uttala osv. är att den här informationen
            nog i allmänhet inte lämnas. Då blir det som vi har varnat för
            i motionen och i reservationen, dvs. att det är de mest välinformerade
            eller de som ser till att de har välinformerade advokater som
            kommer att kunna utnyttja den här möjligheten.
          </note>
          <note n="05e3c5cf">
            Det argumenteras också kring detta och sägs att det inte är någonting
            som omedelbart ges. Nej, det är sant, men motsvarande företeelse
            finns också inom hovrätten. Det ges en besvärshänvisning till
            Högsta domstolen, trots att det också i det fallet fordras ett
            prövningstillstånd innan frågan tas upp där. Jag ser egentligen
            inte att det som utskottsmajoriteten där presterar är ett argument
            i saken.
          </note>
          <note n="13c25a98">
            Med dessa ord vill jag, fru talman, yrka bifall till reservationerna
            nr 1 och 3, men också till reservation nr 2.
          </note>
          <note n="9433e8cd">
            Anf. 157 PETER ERIKSSON (mp)
          </note>
          <note n="f64834fe">
            Fru talman! Både Jerry Martinger och Kenneth
          </note>
          <note n="c87201d4">
            Kvist har tagit upp de frågor som jag tänkte ta upp, och de har
            gjort det på ett bra sätt. Jag skall därför inte bli långrandig.
          </note>
          <note n="0af66510">
            Sverige har en inte alltför ärofylld historia när det gäller
            Europadomstolen, utan vi har blivit fällda ett antal gånger. De
            åtgärder som har vidtagits i Sverige, bl.a. rättsprövningslagen,
            för att komma till rätta med de brister som finns i det svenska
            rättssystemet, är tyvärr inte så långt gångna att vi kan säga
            att vi inte skall behöva bli fällda av Europadomstolen fler gånger.
            Även med de ändringar som sker nu kvarstår allvarliga brister.
            Rättsprövningsinstitutet utgör inte en tillräcklig garanti för
            att motsvara Europakonventionens krav på domstolsprövning av förvaltningsbeslut.
          </note>
          <note n="927cf46f">
            Särskilt i ett läge när vi har införlivat Europakonventionen
            med svensk lag tycker man att en utgångspunkt borde vara att försöka
            täcka in alla delar av konventionen, så att Sverige inte skall
            bli dömt därför att det finns brister i det svenska rättssystemet.
          </note>
          <note n="a234c4e5">
            Därför vill jag att vi skall få in också gynnande beslut fullt
            ut i rättsprövningslagens tillämpningsområde. Det är det som reservation
            1 gäller. Vi har skrivit en motion om det, och vi har nu reservationen
            tillsammans med Vänsterpartiet och Moderaterna.
          </note>
          <note n="d3708089">
            Jag vill också yrka bifall till reservation 2. Det är väldigt
            många som inte känner till möjligheterna till prövning genom Europakonventionen.
            Jag tycker därför att det finns en särskild anledning för myndigheterna
            att ha en klar fullföljdshänvisning när någon får myndighetsbeslut
            emot sig. Därför vill vi be att regeringen skall återkomma till
            riksdagen med ett förslag om hur en sådan fullföljdshänvisning
            skall se ut.
          </note>
          <note n="99e1df30">
            Jag yrkar alltså bifall till reservationerna 1 och 2.
          </note>
          <note n="fb1a84da">
            Anf. 158 BARBRO HIETALA
          </note>
          <note n="b1d2524f">
            NORDLUND (s)
          </note>
          <note n="8a18b552">
            Fru talman! Vid tiden för införandet av rättsprövningslagen framhölls
            det klart att rättsprövning är ett rättsinstitut som öppnar en
            särskild väg till förvaltningsdomstol när den vanliga överklagandevägen
            inte står till buds.
          </note>
          <note n="7ff530d3">
            Lagen om rättsprövning infördes för att säkerställa att svensk
            rätt motsvarar Sveriges åtaganden enligt artikel 6 i den europeiska
            konventionen, alltså till skydd för de mänskliga rättigheterna
            och de grundläggande friheterna. I proposition 133 föreslår regeringen
            att rättsprövningslagen skall permanentas.
          </note>
          <note n="6e48e778">
            Vidare föreslås också att en ny bestämmelse om möjlighet till
            muntlig förhandling i rättsprövningsärenden skall införas. Snart
            åtta års tillämpning av rättsprövningslagen har givit goda erfarenheter.
          </note>
          <note n="23d8a180">
            Fru talman! Av föregående talares inlägg i detta ärende framgår
            det tydligt på vilka punkter i utskottets betänkande det finns
            reservationer. Jag skall kort kommentera motionerna och utskottsmajoritetens
            ställningstagande.
          </note>
          <note n="bcdfcb34">
            För det första: Tre motioner tar upp frågan om vidgat tillämpningsområde.
            I propositionen gör regeringen den bedömningen att rättsprövningslagens
            tillämpningsområde för närvarande inte bör utvidgas.
          </note>
          <note n="bed2158f">
            Som rättsläget ser ut nu talar det faktiskt för att svensk rätt
            uppfyller kraven på rätt till domstolsprövning. Sverige lever
            upp till sina förpliktelser. Det finns inget som talar för motsatsen.
            Vi gör det dels genom möjligheten till ordinär, vanlig domstolsprövning,
            dels genom rättsprövningsinstitutet.
          </note>
          <note n="e19059d5">
            Självklart skall våra regler uppfylla Konventionens krav. Något
            annat är de givetvis inte tal om. Det är inte meningen att lagen
            om inkorporering av Europakonventionen skall ersätta annan lagstiftning.
            Är det så att det finns brister i vår lagstiftning skall detta
            rättas till.
          </note>
          <note n="399a532a">
            I fråga om utvidgning av lagen krävs ytterligare överväganden
            och erfarenheter. Jag tycker att regeringen intar en mycket öppen
            attityd. Den säger också att den avser att återkomma om det visar
            sig att det behövs.
          </note>
          <note n="c26db609">
            Europakonventionens innebörd utvecklas ständigt genom domstolens
            praxis. Domstolen har t.ex. givit begreppet civila rättigheter
            och skyldigheter en allt vidare tolkning. Utskottsmajoritetens
            bedömning är således också att det i nuläget inte finns någon
            anledning att införa begreppet civila rättigheter och skyldigheter
            i rättsprövningslagen.
          </note>
          <note n="881bdeab">
            Fru talman! Den andra frågan jag vill ta upp gäller fullföljdshänvisning.
            I två motioner föreslås att fullföljdshänvisning införs. Denna
            fråga är prövad såväl i förarbetena till rättsprövningslagen som
            senare med anledning av ett KU-betänkande 1991/92 i normgivningsfrågor.
            Utskottsmajoriteten gör, i likhet med regeringen, bedömningen
            att det inte skall införas någon sådan regel. Anledningen är att
            rättsprövning inte är ett vanligt rättsmedel, utan snarare ett
            så kallat extraordinärt rättsmedel. Det är ingen from förhoppning
            utan ett konstaterande att vi måste sprida information och kunskap
            om det faktiska förhållandet.
          </note>
          <note n="fec9b36a">
            Ett införande av en ny generell fullföljdshänvisning riskerar
            också att skapa förväntningar som ibland kan vara orimliga eftersom
            det är svårt att identifiera de fall som kan komma i fråga för
            rättsprövning.
          </note>
          <note n="bfa09c30">
            Tillämpningsområdet är trots allt begränsat. Utvecklingen går
            också mot att allt fler förvaltningsbeslut blir möjliga att överklaga.
            Det kommer sannolikt att leda till att tillämpningsområdet minskas
            ytterligare.
          </note>
          <note n="5b49362c">
            I betänkandet framhåller vi betydelsen av att myndigheterna och
            regeringen har ett informationsansvar, och att man tar detta ansvar.
            Myndigheterna har dessutom en serviceskyldighet.
          </note>
          <note n="75e2f1b8">
            Det är viktigt att man ser till att sprida en generell information
            för att öka kunskapen om rättsprövningslagen bland medborgarna.
            Jag utgår också från att om någon är missnöjd med ett förvaltningsbeslut
            som inte går att överklaga och undrar hur beslutet kan ändras,
            skall myndigheten upplysa om möjligheten till rättsprövning.
          </note>
          <note n="d6f7fbcf">
            Fru talman! För det tredje tar jag upp frågan om dröjsmålstalan.
            I två motioner förespråkas en generell möjlighet till dröjsmålstalan.
            Enligt EG-rätten, eller den europeiska konventionen, krävs inte
            att det skall finnas en allmän rätt till dröjsmålstalan, även
            om det finns vissa EG-direktiv inom t.ex. det finansiella området.
            I dessa fall har Sverige också infört regler om dröjsmålstalan.
            Det gäller t.ex. bankrörelselagen.
          </note>
          <note n="d5082351">
            Av detta finns erfarenheter att vinna innan man går vidare.
          </note>
          <note n="324eeabe">
            I svensk rätt finns krav på att myndigheterna skall handlägga
            sina ärenden skyndsamt. Enligt förvaltningslagens 7 § skall ett
            ärende där någon enskild är part handläggas så enkelt, snabbt
            och billigt som möjligt utan att säkerheten eftersätts.
          </note>
          <note n="3aff4805">
            Vi har också medel mot långsam handläggning, främst genom JO:s
            och JK:s tillsynsverksamhet. JK
          </note>
          <note n="16f82945">
            kräver in ärenden från alla myndigheter. Den s.k. JK-
          </note>
          <note n="171a567b">
            listan registrerar ärenden som är över två år. Det är inte heller
            så enkelt och självklart att handläggningstiderna totalt sett
            automatiskt blir kortare för att det införs regler om dröjsmålstalan.
            Dröjsmål, i den utsträckning det nu förekommer, beror på olika
            förhållanden. Det kan vara fråga om ärendeanhopning och arbetsbelastning.
            Ett ärendes komplexitet kan också göra att det måste få ta tid.
          </note>
          <note n="aea2589f">
            Fru talman! Jag yrkar bifall till hemställan i betänkandet i
            dess helhet och avslag på de fyra motionerna och de tre reservationerna.
          </note>
          <note n="d2b0fc6f">
            Anf. 159 JERRY MARTINGER (m)
          </note>
          <note n="6a2e0170">
            Fru talman! Barbro Hietala Nordlund säger att regeringen intar
            en mycket öppen attityd när det gäller de förändringar som förespråkas
            av andra partier i detta ärende. Jag tycker tvärtom att regeringen
            och utskottsmajoriteten stänger flera dörrar på det här området.
            Det är mycket typiskt för Socialdemokraterna.
          </note>
          <note n="acf976d5">
            Socialdemokraterna har ofta givit sig ut för att företräda de
            svaga grupperna i samhället. Samtidigt har man fört en politik
            som i realiteten stärkt de redan starkas ställning. Det gäller
            klyftorna mellan rik och fattig, som många gånger har ökat just
            på grund av att socialdemokratisk politik banat väg för olika
            typer av spekulation som bara kunnat göras av dem som redan har
            gott om pengar.
          </note>
          <note n="85d9937f">
            Det gäller också på rättstrygghetens område. Nedrustningen av
            bl.a. polisens resurser har medfört att verklig trygghet endast
            kan fås av dem som har råd att på olika sätt köpa sig sådan trygghet,
            t.ex. bevakning av säkerhetsföretag eller installation av dyra
            larmanordningar. Gamla fru Johansson, som bara har sin pension
            att leva på, kan ju knappast köpa sig ett dyrt larm.
          </note>
          <note n="74b69159">
            I det här fallet gäller det den position som stat och myndigheter
            har i förhållande till den enskilde medborgaren. Man kan rent
            av påstå att själva grundvalen för socialdemokratins styrka ligger
            i den statliga och myndighetsmässiga dominansen i förhållande
            till enskilda människor.
          </note>
          <note n="5e2dce31">
            Det är då ingen tillfällighet att man från socialdemokratisk
            sida är tveksam till att knyta an till Europakonventionens civila
            rättigheter och skyldigheter och att man inte vill införa en regel
            om generell möjlighet till dröjsmålstalan i förvaltningsärenden,
            dvs. att den enskilde skall ges rätt att i domstol få prövat myndigheternas
            handläggningstider. Sådana förändringar skulle ju självfallet
            stärka den enskilde i förhållande till stat och myndigheter och
            minska ett statsbärande partis möjlighet att verka.
          </note>
          <note n="3b67f4bc">
            Anf. 160 BARBRO HIETALA
          </note>
          <note n="b1d2524f">
            NORDLUND (s)
          </note>
          <note n="93346985">
            Fru talman! Jerry Martingers nästan allmänpolitiska utfall avstår
            jag från att debattera. Men jag värjer mig definitivt när han
            påstår att detta förslag skulle vara ett utslag av Socialdemokraternas
            pålagor på fattiga och svaga grupper i samhället. Det är precis
            tvärtom!
          </note>
          <note n="701c84b2">
            Jerry Martinger är klart medveten om de förändringar som nu föreslås
            i rättsprövningslagen och om det vidare arbete som pågår inom
            regeringskansliet när det gäller att utveckla dessa områden. Det
            beslut som vi i dag diskuterar handlar om att detta skall ske
            med befintliga resurser.
          </note>
          <note n="55d46aa4">
            Moderaterna med Jerry Martinger i spetsen har väl ingen aning
            om i vilken riktning kostnadsutvecklingen skulle gå under de förhållanden
            som han faktiskt kräver ytterligare resurser för att det också
            skall få konsekvenser om man inför de instanser som han förespråkar.
          </note>
          <note n="ace81bf1">
            Jag tycker att detta är en positiv utveckling. Den är ett uttryck
            för öppenhet och förändringsambitioner hos regeringen och i utskottsmajoritetens
            betänkande.
          </note>
          <note n="1e3faa56">
            Anf. 161 JERRY MARTINGER (m)
          </note>
          <note n="792aeda7">
            Fru talman! Barbro Hietala Nordlund påstår att det är förbättringar
            på gång och att regeringens inställning i denna fråga innebär
            en utvidgning av vissa möjligheter, osv. Men jag skulle vilja
            fråga vilka förbättringar det innebär för den enskilde när han
            eller hon känner sig illa behandlad eller förorättad av en myndighet.
            I
          </note>
          <note n="dcf96351">
            dag kan han eller hon egentligen bara gå till JO och
          </note>
          <note n="7f6e168b">
            JK osv. Vad innebär det för förbättringar när han eller hon även
            i fortsättningen bara skall kunna göra samma sak? Ett uttalande
            från t.ex. JO hjälper ju knappast den enskilde medborgaren i ett
            specifikt och enskilt ärende. Ett uttalande kan naturligtvis resultera
            i att man hos myndigheter i allmänhet eller hos en viss myndighet
            skapar bättre rutiner för andra och framtida ärenden. Men för
            den enskilde som känner sig illa behandlad här och nu blir rättssäkerheten
            inte större på något sätt. Han eller hon har inga som helst garantier
            för att hans ärende påskyndas om man inte inför den möjlighet
            som nu har föreslagits av flera av oppositionspartierna.
          </note>
          <note n="7c9ab9f5">
            Anf. 162 BARBRO HIETALA
          </note>
          <note n="b1d2524f">
            NORDLUND (s)
          </note>
          <note n="e9f44f1f">
            Fru talman! Det skulle inte, som Jerry Martinger påstår, garanterat
            innebära förbättringar bara därför att man inför möjlighet till
            fullföljdshänvisning. Det är inte heller så bara att gå till JO
            och JK.
          </note>
          <note n="41e9a14a">
            Det kan också vara så att det är mycket snyggt tal i det som
            Jerry Martinger förespråkar. Han vill införa rättigheter och möjligheter
            till befolkningen. Men han vill inte tillföra några resurser.
            Vad ger det då för generell förbättrad verkan för den enskilde?
            Det är väl bättre att som vi gör tala i klartext. Nu prövar vi
            det som regeringen föreslår för att se vilka åtgärder som kan
            behöva vidtas i framtiden.
          </note>
          <note n="fe8f8a19">
            Anf. 163 KENNETH KVIST (v)
          </note>
          <note n="a7468fed">
            Fru talman! Kammarens regler förbjuder mig att kommentera det
            föregående replikskiftet. Jag får nöja mig med att kommentera
            vad fru Barbro Hietala
          </note>
          <note n="a8f20b1d">
            Nordlund har sagt. När hon och Jerry Martinger talade om fördelningspolitiken
            kunde hon möjligen ha erinrat Jerry Martinger om sagan om tjuven
            som pekar på sitt offer och ropar: ta fast tjuven.
          </note>
          <note n="ea43f06e">
            När det gäller att ha en öppen attityd kanske den öppna attityden
            blir sådan att när Europadomstolen på nytt kommer att fälla Sverige
            i ett sådant här ärende kommer regeringen att tvingas att retirera
            och inta ståndpunkter i reservationens riktning att vidga tillämpningsområdet.
          </note>
          <note n="7fe8836a">
            När det gäller fullföljdshänvisning säger Barbro
          </note>
          <note n="5f7c1036">
            Hietala Nordlund att det är en extraordinär insats att få rättsprövning.
            Hon säger också att utvecklingen visar att området där man kan
            få rättsprövning kommer att krympa. Men det berör inte saken om
            fullföljdshänvisning. Människor har olika information och olika
            möjligheter inför rättsinstanserna. En fullföljdshänvisning som
            anger rättigheterna gynnar faktiskt bäst dem som har de sämsta
            resurserna i det här sammanhanget. Därför är det en jämlikhetsfråga.
          </note>
          <note n="94ed84ed">
            Anf. 164 BARBRO HIETALA
          </note>
          <note n="b1d2524f">
            NORDLUND (s)
          </note>
          <note n="57557d09">
            Fru talman! Jag kan känna stor sympati och förståelse för det
            som Kenneth Kvist anför, eftersom det handlar om en vida större
            fråga än den som handlar om rättsprövningslagens fullföljdshänvisning,
            nämligen i vilken utsträckning människor har tillgång till information.
            Det är i många stycken en klassfråga. Jag är enig med Kenneth
            Kvist om det.
          </note>
          <note n="1f3a29cf">
            Det arbete som regeringen har utfört under dåvarande ministern
            Ingela Thalén när det gäller frågan om att sprida information
            och kunskap om beslut och myndighetsfrågor är mycket intressant.
          </note>
          <note n="8b2d2fc6">
            Kenneth Kvist, jag vill påstå att kännedomen om frågan om information
            och kunskap i samhället om rättsprövningslagen är dålig hos de
            allra flesta. Det är en svår och krånglig fråga att sätta sig
            in i. Jag menar att myndigheter och regering har ett stort ansvar
            i detta sammanhang som de måste ta på större allvar än vad de
            kanske har gjort.
          </note>
          <note n="256ee3d2">
            Anf. 165 KENNETH KVIST (v)
          </note>
          <note n="37c5f6db">
            Fru talman! Jag noterar att utskottsmajoritetens taleskvinna
            har en positiv förståelse för reservationen.
          </note>
          <note n="e93a784b">
            Men problemet är att det är en svårtillgänglig materia.
          </note>
          <note n="10d49e2a">
            Därför behöver människor få en redovisning av att de har möjlighet
            till rättsprövning, även om det först görs en prövning innan rättsprövning
            kan komma till stånd.
          </note>
          <note n="9d6efb06">
            Men just på grund av att det är en svår fråga, som
          </note>
          <note n="22e6f332">
            Barbro Hietala Nordlund säger, borde det faktiskt finnas en fullföljdshänvisning.
            Vi resonerar ungefär på samma sätt, men våra slutsatser är tyvärr
            olika på denna punkt.
          </note>
          <note n="98a0e2d6">
            Överläggningen var härmed avslutad.
          </note>
          <note n="852fd3ea">
            (Beslut skulle fattas den 9 maj.)
          </note>
          <note n="03a96a30">
            12 § Ändringar i resegarantilagen
          </note>
          <note n="c221ef51">
            Föredrogs
          </note>
          <note n="bd1e52b1">
            Lagutskottets betänkande 1995/96:LU25
          </note>
          <note n="ca3c2184">
            Ändringar i resegarantilagen (prop. 1995/96:182)
          </note>
          <note n="be291cb3">
            Andre vice talmannen konstaterade att ingen talare var anmäld.
          </note>
          <note n="852fd3ea">
            (Beslut skulle fattas den 9 maj.)
          </note>
          <note n="76f7df95">
            13 § Konventionen om skydd av personal i FN-
          </note>
          <note n="fc7ebf2a">
            insatser och därtill anknuten personal
          </note>
          <note n="c221ef51">
            Föredrogs
          </note>
          <note n="711e934c">
            Utrikesutskottets betänkande 1995/96:UU16
          </note>
          <note n="56ad720d">
            Konventionen om skydd av personal i FN-insatser och därtill anknuten
            personal (prop. 1995/96:132)
          </note>
          <note n="be291cb3">
            Andre vice talmannen konstaterade att ingen talare var anmäld.
          </note>
          <note n="852fd3ea">
            (Beslut skulle fattas den 9 maj.)
          </note>
          <note n="a4017d19">
            14 § Rättslig reglering av samverkan för fred
          </note>
          <note n="c221ef51">
            Föredrogs
          </note>
          <note n="6df119b8">
            Försvarsutskottets betänkande 1995/96:FöU4
          </note>
          <note n="3402adfa">
            Rättslig reglering av samverkan för fred (prop.
          </note>
          <note n="9aa3b10b">
            1995/96:37)
          </note>
          <note n="8d2b4022">
            Anf. 166 HÅKAN JUHOLT (s)
          </note>
          <note n="361a0e03">
            Fru talman! Det var i samband med NATO:s toppmöte i Bryssel i
            januari 1994 som organisationen inbjöd till en ny form av samarbete
            inom ramen för vad som kom att kallas Partnerskap för fred.
          </note>
          <note n="3ba9b854">
            Riksdag och regering ställde sig positiva till inbjudan och ansåg
            att PFF kunde komma att utgöra ett viktigt steg mot en ny säkerhetsordning
            för Europa.
          </note>
          <note n="473ea948">
            Utgångspunkten för allt deltagande i PFF-
          </note>
          <note n="320a0e74">
            programmet är att varje stat själv definierar de områden inom
            vilka den tycker att det är lämpligt och angeläget att delta.
            PFF-programmets totala omfattning lades fast i ett ramdokument
            som Sverige undertecknade i maj 1994. Det ramdokumentet är inte
            juridiskt bindande.
          </note>
          <note n="656df17f">
            Som en följd av Sveriges deltagande i PFF uppkom frågan om vilken
            rättslig reglering som samarbetet kräver. I november 1994 tillsatte
            regeringen en utredare med uppgift att kartlägga de olika frågorna
            om rättslig status för personal, ansvar, skadestånd och annat
            som kan komma upp i samband med försvarets fredsbefrämjande samarbete
            i Sverige eller utomlands. Den utredningens resultat har nu lett
            fram till en proposition och ett utskottsbetänkande.
          </note>
          <note n="52e950af">
            Försvarsutskottet står enigt bakom de förslag till rättsliga
            regleringar som nu har föreslagits av regeringen. Inget parti
            är emot. Miljöpartiet vill dock ha ytterligare reglering på en
            del områden som de övriga partierna i utskottet inte anser har
            att göra med den här propositionen.
          </note>
          <note n="a541e3c8">
            Samarbetet inom ramen för PFF-avtalet är långsiktigt och årligen
            återkommande. Utskottets uppfattning är därför att det är nödvändigt
            att de rättsliga frågorna får en enhetlig och långsiktig reglering.
            I
          </note>
          <note n="3f1e3a99">
            första hand gäller det att inom straff- och skadeståndsrättsliga
            områden anpassa svensk lagstiftning till de avtal som nu är aktuella.
          </note>
          <note n="57ee9ba8">
            Utskottet anser dock att det är en svaghet att det endast är
            det militära samarbetet som på det här sättet regleras juridiskt.
            Liknande reglering behövs även för att reglera det civila samarbetet,
            inte minst i samband med olika humanitära räddningsaktioner. Utskottet
            förutsätter därför att regeringen aktivt verkar för att få fram
            ett avtal som även reglerar det civila samarbetet, och utskottet
            begär att regeringen återkommer till riksdagen i denna fråga.
          </note>
          <note n="b4b742aa">
            Fru talman! Med denna argumentering yrkar jag bifall till hemställan
            i utskottets betänkande.
          </note>
          <note n="7cbf28f0">
            Anf. 167 ANNIKA NORDGREN (mp)
          </note>
          <note n="221b8490">
            Fru talman! Miljöpartiet har många synpunkter på
          </note>
          <note n="b11601b7">
            Sveriges deltagande i fredssamarbetet inom ramen för
          </note>
          <note n="14e8b657">
            Partnerskap för fred, och vi ämnar återkomma till detta. Det
            här betänkandet har tillkommit med anledning av rättsliga regleringar
            av PFF. Jag vill ändå passa på att ta upp en del frågor som enligt
            min mening saknas i betänkandet.
          </note>
          <note n="df022e2c">
            PFF är ett samarbete inom NATO-strukturen, där man vill utveckla
            stridskrafter som har större förmåga att samarbeta med stridskrafter
            inom NATO-staterna och i militärt alliansfria länder. Sveriges
            inträde i PFF
          </note>
          <note n="b15cf360">
            föregicks av information från regeringen till Utrikesnämnden,
            och Utrikesdepartementet gjorde föredragningar inför konstitutionsutskottet.
            I regeringens skrivelse 1993/94:207 uttalas att regeringen efter
            noggrant övervägande har kommit fram till slutsatsen att det ligger
            i Sveriges intresse att delta i detta samarbete.
          </note>
          <note n="e170072a">
            I samband med undertecknandet av ramdokumentet överlämnades det
            s.k. presentationsdokumentet. I
          </note>
          <note n="ae441126">
            detta dokument redovisar Sverige vilka former av samarbete som
            vi vill medverka i och vilka resurser som vi ställer till förfogande.
            Sverige har i sitt presentationsdokument sagt att ett övergripande
            och långsiktigt mål för Sveriges deltagande i PFF är att bidra
            till skapande av en ny säkerhetsordning i Europa.
          </note>
          <note n="0b1bb76a">
            Enligt detta dokument är Sverige berett att bidra med sin erfarenhet
            på det fredsbevarande området och på andra områden, som t.ex.
            räddningstjänstverksamhet.
          </note>
          <note n="142690e7">
            I en annan skrivelse anförs att när detta samråd fullföljs, kommer
            sedan det för det enskilda deltagarlandet bindande steget i form
            av en bilateral överenskommelse mellan landet i fråga och NATO
            om ett partnerskapsprogram, och detta program innehåller samtliga
            aktiviteter som NATO erbjuder och alla aktiviteter som medlemsstaterna
            erbjuder. Slutligen samråder NATO-staterna med respektive medlemsstater
            för att enas om ett individuellt partnerskapsprogram, IPP. Här
            framgår målet för deltagandet, vad landet utfäste sig och deltar
            i samt vilka resurser det ställer till förfogande.
          </note>
          <note n="9b73c633">
            Det IPP som nu gäller för Sverige godkändes av regeringen i november
            1994. I januari 1996 beslutade regeringen att Sverige skall underteckna
            PFF-avtalet samt om ett tilläggsprotokoll som reglerar frågan
            om dödsstraff.
          </note>
          <note n="3a3d2764">
            Var står vi då i dag? Genom reglerna i 10 kap. regeringsformen
            garanteras riksdagen inflytande över viktiga utrikespolitiska
            avgöranden. Flera av bestämmelserna i kapitlet är inriktade på
            att regeringen skall vara förhindrad att ställa riksdagen inför
            fullbordat faktum. Enligt 2 § i detta kapitel får regeringen inte
            ingå en bindande överenskommelse utan att riksdagen godkänt detta,
            om överenskommelsen förutsätter att lag ändras eller upphävs eller
            att ny lag stiftas eller om den i övrigt gäller ett ämne i vilket
            riksdagen skall besluta, exempelvis genom att bevilja nya anslag.
          </note>
          <note n="a88ba7a5">
            Också en överenskommelse som är av större vikt skall godkännas
            av riksdagen.
          </note>
          <note n="17b7861d">
            I SOU 1995:53 anförs att det har hävdats att ett ramavtal inte
            behöver behandlas av riksdagen trots att det är fråga om bindande
            internationella överenskommelser och trots att det har varit fullt
            klart att de åsyftade efterkommande särskilda avtalen skulle kräva
            såväl anslagsbeslut som lagstiftningsåtgärder.
          </note>
          <note n="517cdd4c">
            Utredaren menar att denna bedömning kan ifrågasättas och att
            redan ett ramavtal borde ha godkänts av riksdagen, eftersom regeringen
            - som det heter i
          </note>
          <note n="84c4de33">
            SOU-betänkandet - när de efterföljande överenskommelserna föreläggs
            riksdagen för godkännande i viss mån redan har bundit riksdagen.
          </note>
          <note n="e5da5e22">
            Om riksdagen skulle avslå regeringens hemställan om godkännande
            av följdavtal, kommer Sverige att bryta mot intentionerna i ramavtalet.
            Jag tycker att det är en märklig ordning att regeringen förhandlar
            och undertecknar de här avtalen utan att först höra riksdagen,
            och detta påpekas, som sagt, också i SOU-
          </note>
          <note n="ebd6b1e8">
            betänkandet.
          </note>
          <note n="e57b7126">
            Riksdagen har alltså inte kunnat medverka till den förhandlingsposition
            som Sverige skall inta och påverka vad Sverige skall delta i.
            Fru talman! Frågan i dag är hur vi säkrar riksdagens inflytande
            i framtiden.
          </note>
          <note n="8d919098">
            Jag anser speciellt beträffande beslut om IPP, som jag tidigare
            nämnde och som anger vad Sverige skall medverka i och vår viljeinriktning,
            att det borde vara självklart att detta skall förläggas till riksdagen.
            Detta borde enligt min mening försvarsutskottet ha passat på att
            skriva i betänkandet.
          </note>
          <note n="e907a4f4">
            Det finns flera områden där försvarsutskottet enligt min mening
            borde ha varit mer offensivt. Det gäller också de kostnader som
            PFF-samarbetet innebär för Sverige. Varje land bekostar sina egna
            utgifter för PFF-medlemskapet. Det är inte bara fråga om direkta
            kostnader, såsom för material, transporter till övningar osv.,
            utan också kostnader för ett ökat antal personer utomlands. Vi
            anser att de beräknade årliga kostnaderna för PFF-medlemskapet
            bör redovisas varje år till riksdagen i samband med att frågan
            förläggs för granskning i riksdagen.
          </note>
          <note n="dc0f4f13">
            I det gemensamma betänkandet från utrikes- och försvarsutskotten
            1995/96:UFU1 framhåller man att om PFF-processens karaktär skulle
            förändras i riktning mot nya eller förändrade blockbildningar
            kommer det att beaktas vid de tämligen återkommande tillfällen
            då det blir aktuellt att gå med i partnerskapsprogrammet. Den
            här bedömningen är ett utmärkt exempel på vad riksdagen måste
            få insyn i och vad riksdagen skall göra.
          </note>
          <note n="c7a31579">
            Sverige deltog i två övningar hösten 1994 inom
          </note>
          <note n="02480a65">
            PFF. Under 1995 har Sverige varit med i ytterligare två övningar.
            Svenskt flyg och svenska ubåtar skall nu för första gången delta
            i övningar inom ramen för PFF
          </note>
          <note n="8b11b5fb">
            under 1996. Som jag sade tidigare har Sverige i sitt presentationsdokument
            sagt att Sverige är berett att bidra med sin erfarenhet på det
            fredsbevarande området och på andra områden. Det är enligt min
            mening alltså tydligt att regeringen nu har ändrat inriktningen
            på formerna för Sveriges deltagande. Såvitt jag vet har inte Sverige
            erfarenhet av deltagande med stridsflyg eller ubåtar i fredsbevarande
            verksamhet. Det här är alltså ännu ett exempel på ställningstagande
            som riksdagen givetvis borde få göra och som borde behandlas i
            försvarsutskottet. Klart är att regeringen glider in i ett alltmer
            intensivt intresse för att anpassa material till NATO-standard,
            nu också flyg- och marinstridskrafter.
          </note>
          <note n="cec65a20">
            Både ÖCB och Räddningsverket anförde i sina remissvar till SOU-betänkandet
            som föregick propositionen att regleringen av de civila aspekterna
            och det ökade internationella samarbetet inte hade blivit tillräckligt
            behandlade. Det här har nu försvarsutskottet tagit i beaktande
            och skriver att utskottet förutsätter att regeringen återkommer
            till riksdagen med reglering även av den civila sidan. Detta är
            bra. Men jag anser att en liknande skrivning hade varit välkommen
            även när det gäller miljöfrågor.
          </note>
          <note n="bbe330cd">
            Enligt skrivelse 1993/94:207 ser Sverige det som ett tillfälle
            att genom PFF-verksamhet kunna förbättra sin egen kapacitet att
            samverka med andra PFF-stater och att utveckla rutiner för säkrare
            och mera effektiva fredsbevarande operationer. Under denna rubrik
            faller också miljösamarbete av olika slag. Ett exempel är hanteringen
            av oljeföroreningar. Det här står alltså i denna skrivelse, men
            om detta står ingenting att läsa i regeringens proposition. Miljösamarbetsaspekterna
            bör också betonas i Sveriges medverkan i PFF, vilket är i enlighet
            med många PFF-staters syn på vidgade hotbilder och inte minst
            av vår egen riksdag fattade beslut om detta.
          </note>
          <note n="58bbc1d5">
            Fru talman! Jag ämnar återkomma till riksdagen i
          </note>
          <note n="5da8bdf1">
            PFF-frågorna under den allmänna motionstiden. Jag hoppas till
            dess att mina utskottskamrater håller med mig om att det är viktigt
            att riksdagen har inflytande över hur Sverige agerar i PFF och
            inte minst varför
          </note>
          <note n="d0d8e8ee">
            Sverige agerar i PFF.
          </note>
          <note n="33ac91e5">
            Anf. 168 HÅKAN JUHOLT (s) replik
          </note>
          <note n="e417cac8">
            Fru talman! Var sak har sin tid. Miljöpartiet ägnar sig åt en
            mångordig kritik av denna proposition som handlar om rättslig
            reglering. Alla de synpunkter som
          </note>
          <note n="b6387130">
            Annika Nordgren här för fram - riksdagens inflytande, miljösamarbetet,
            beräknade kostnader - gäller sådant som inte berörs i propositionen.
            Bakom denna uppfattning står samtliga partier i utskottet utom
            Miljöpartiet. Jag tycker att strävan till profilering i PFF-
          </note>
          <note n="1a319c1e">
            frågan med förlov sagt går något till överdrift.
          </note>
          <note n="6c2de74c">
            Anf. 169 ANNIKA NORDGREN (mp) replik
          </note>
          <note n="34346cc0">
            Fru talman! Vi enades i utskottet om att vilja skriva in att
            man skall återkomma när det gäller den civila regleringen av PFF-samarbetet.
            Det innebär också att man självklart kunde, om utskottet hade
            velat, ha lagt in även andra aspekter på samarbetet. Det visar
            också det faktum att man tog steget att skriva in den civila delen.
            Det finns mycket där utskottet kunde gå längre.
          </note>
          <note n="c1529520">
            När kommer, Håkan Juholt, frågan om hur vi garanterar Sveriges
            inflytande i så fall upp till behandling i försvarsutskottet?
            Om Håkan Juholt kan säga när det kommer en skrivelse från regeringen
            så att vi kan behandla frågan om riksdagens inflytande skulle
            jag vara väldigt tacksam. Men frågan kom upp nu, och jag tycker
            att det var ett bra tillfälle för utskottet att deklarera för
            regeringen att vi vill ha insyn i detta, vi har många synpunkter
            och vill fördjupa oss i dessa frågor.
          </note>
          <note n="1ccb0b77">
            Anf. 170 HÅKAN JUHOLT (s) replik
          </note>
          <note n="9eeabc20">
            Fru talman! Nu diskuterar vi propositionen om rättslig reglering
            och samverkan för fred, och jag ämnar inte diskutera något annat
            än detta.
          </note>
          <note n="98a0e2d6">
            Överläggningen var härmed avslutad.
          </note>
          <note n="852fd3ea">
            (Beslut skulle fattas den 9 maj.)
          </note>
          <note n="3013ba19">
            15 § Effektivare gränskontroll
          </note>
          <note n="c221ef51">
            Föredrogs
          </note>
          <note n="26bbd3f3">
            Försvarsutskottets betänkande 1995/96:FöU5
          </note>
          <note n="f19bd4b7">
            Effektivare gränskontroll (prop. 1995/96:159)
          </note>
          <note n="0508a5ce">
            Anf. 171 ANNIKA NORDGREN (mp)
          </note>
          <note n="2af191fd">
            Fru talman! Det är i huvudsak polisen, tullen och kustbevakningen
            som i dag svarar för kontrollen vid den svenska gränsen. Polisen
            har huvudansvaret för personkontrollen vid gränserna och tullverket
            och kustbevakningen får medverka i kontrollen om polisen begär
            detta. Den deltagande personalen har då samma befogenheter som
            en polisman. Någon uttrycklig skyldighet att medverka i polisens
            kontroll finns inte för dessa myndigheter. Kontrollen avser i
            första hand inresa till Sverige, eftersom någon utresekontroll
            i princip inte förekommer i Sverige i dag.
          </note>
          <note n="f0228ee2">
            Polisen är däremot enligt tullagen skyldig att bistå tullen vid
            kontroller vid begäran därom.
          </note>
          <note n="97fa75bb">
            Lagen om kustbevakningens medverkan vid polisiär verksamhet -
            den s.k. LKP:n - tillkom i syfte att göra det möjligt för en kustbevakningstjänsteman
            att göra snabba ingripanden i de fall polis inte är tillgänglig.
          </note>
          <note n="d1f162fc">
            Nuvarande bestämmelser ger en tjänsteman vid kustbevakningen,
            liksom tulltjänsteman eller särskilt förordnad passkontrollant,
            samma befogenheter som en polis har i motsvarande situation när
            denne medverkar vid kontrollen.
          </note>
          <note n="e907a704">
            Rikspolisstyrelsen har i samråd med kustbevakningen utfärdat
            föreskrifter om kustbevakningens medverkan vid in- och utresekontroller.
            Föreskrifterna innebär att kustbevakningen skall medverka i polisens
            inresekontroll genom att utföra passkontroll till sjöss och, på
            begäran, medverka vid utresekontroller.
          </note>
          <note n="47e1e7cb">
            I SOU 1996:41 Statens maritima verksamhet står det: "Övervakning
            och kontroll till sjöss utförs av polis och kustbevakning och
            innefattar såväl rutinkontroller riktade mot fritidsbåtstrafiken
            som ingripanden mot misstänkt ´människosmuggling´ med större fartyg."
          </note>
          <note n="00ff1e28">
            Tullens och kustbevakningens medverkan vid utlänningskontrollen
            sträcker sig till granskning av pass och resehandlingar samt om
            de tillstånd som krävs finns. Om det behövs ytterligare utredning
            lämnas ärendet vidare till polisen.
          </note>
          <note n="dfa50a4b">
            I propositionen och i utskottets betänkande föreslås ändringar
            i utlänningslagen och i lagen om kustbevakningens medverkan vid
            polisiär övervakning.
          </note>
          <note n="34b249f6">
            Ändringarna innebär dels att tullen och kustbevakningen blir
            skyldiga att bistå polisen vid kontroll av utlänningars inresa
            till och utresa från Sverige, dels att kustbevakningen får i uppgift
            att utöva sådan kontroll i fråga om sjötrafiken.
          </note>
          <note n="16dae98e">
            Enligt regeringen är syftet med lagändringarna att stärka samverkan
            mellan berörda myndigheter - kustbevakningen, polisen och tullen
            - vid övervakningen av Sveriges gräns samt att med nuvarande resurser
            så långt möjligt effektivisera verksamheten.
          </note>
          <note n="6d0122b2">
            Fru talman! Det tror jag inte riktigt på.
          </note>
          <note n="c6ec0ea6">
            Arbetet med att åstadkomma fri rörlighet för personer och en
            gemensam invandrings- och asylpolitik, innefattande även formerna
            för utlänningskontroll vid
          </note>
          <note n="27c49dcf">
            EU:s yttre gränser, pågår inom ramen för Maastrichtfördragets
            tredje pelare. Två konventionstexter har utarbetats avseende utlänningskontrollen
            vid den yttre gränsen: dels Schengenavtalet och dess tilläggskonvention,
            dels yttre gränskontrollskonventionen, vilken är upprättad men
            inte undertecknad av samtliga medlemsstater.
          </note>
          <note n="9e729a98">
            Under rubriken Konsekvenser för polis, tull och kustbevakning
            i Fakta Europa, Gränskontrollfrågor och EU, kan man läsa att den
            yttre gränskontrollskonventionen ställer bl.a. krav på tullens
            effektivitet och att dessa förändringar berör främst tullen, polisen
            och kustbevakningen. Vidare anförs: "Ny lagstiftning är nödvändig,
            inte minst för att definiera räckvidden av myndigheternas befogenheter."
          </note>
          <note n="0b33f781">
            I betänkandet Varu- och personkontroll vid EU:s yttre gräns står
            det att det med stor sannolikhet kommer krav på utresekontroll
            vid de yttre gränserna, vilket inte är obligatoriskt i Sverige
            i dag. Vidare anförs att det synes råda stor enighet inom EU om
            att kontrollen vid de yttre gränserna skall vara stark samt:
          </note>
          <note n="bf20890f">
            "Vad detta innebär i nuläget är svårt att definiera."
          </note>
          <note n="92fd584b">
            Det anförs också att: "Vid ett ikraftträdande av någon av de
            konventioner som är under utarbetande kan en skärpning av kontrollen
            krävas i vissa avseenden".
          </note>
          <note n="ce4cd860">
            Följande rader kan också vara värda att notera:
          </note>
          <note n="a6af0bf6">
            "Brister i den yttre gränskontrollen kan leda till att förbjudna
            varor och oönskade personer sprids över hela EU:s territorium."
          </note>
          <note n="bf66aac1">
            Regeringen skriver i propositionen: "Vilka åtgärder från svensk
            sida som kan komma att krävas till följd av framtida överenskommelser
            mellan EU:s medlemsstater rörande den yttre gränskontrollen får
            bli föremål för prövning när sådana överenskommelser föreligger."
            Härav vill man enligt min mening göra sken av att de i propositionen
            föreslagna förändringarna inte är en följd av EU-medlemskapet
            och förberedelserna inför det av regeringen önskade och framförhandlade
            medlemskapet i Schengensamarbetet.
          </note>
          <note n="462e74b1">
            Men man konstaterar samtidigt att Sveriges gränser sedan den
            1 januari 1995 till stor del utgör EU:s yttre gräns, och man poängterar
            också i propositionen
          </note>
          <note n="5b8f937f">
            Sveriges ansökan om observationsstatus i Schengensamarbetet med
            sikte på medlemskap.
          </note>
          <note n="7690a281">
            Fri rörlighet för personer genom slopandet av gränskontrollerna
            beskrivs ofta som en enastående frihet för EU-staternas befolkningar.
            Samtidigt som de inre gränserna och tullkontrollerna monteras
            ned skall medborgarna garanteras bibehållen säkerhet.
          </note>
          <note n="7551c801">
            Detta skall ske genom ett omfattande kontrollprogram som innefattar
            ett europeiskt dataregister med personuppgifter av olika karaktär,
            en speciell EU-poliskår,
          </note>
          <note n="3d40ca39">
            ID-kort med fingeravtryck och övervakningskameror.
          </note>
          <note n="0d6dfb7b">
            Det blir en fri rörlighet under hård kontroll. Vi i
          </note>
          <note n="e36fbb1b">
            Miljöpartiet vill att de inre gränskontrollerna bibehålls och
            motarbetar planerna på den utökade kontrollapparaten.
          </note>
          <note n="d56f050b">
            De yttre gränserna skall även stärkas med hjälp av ett omfattande
            dataregister, som jag nämnde, med personliga uppgifter om människor
            som man anser sig ha anledning att misstänka kommer att begå brott,
            framför allt illegal invandring. Därmed blir det både krångligare
            och svårare för människor som bor utanför Schengenområdet att
            resa in. Den fria rörligheten inom Schengen ökar alltså för människor
            och smugglad narkotika men beskärs för utomeuropeiska asylsökande
            flyktingar.
          </note>
          <note n="d195d0e8">
            Miljöpartiet de gröna motsätter sig ett svenskt medlemskap i
            Schengensamarbetet. Vi anser att avtalet medför att gränserna
            öppnas för knarket, medan murarna blir högre för utomeuropéer
            och flyktingar.
          </note>
          <note n="53400991">
            Slopandet av de inre gränskontrollerna medför krav på ökad polismakt.
          </note>
          <note n="405faba3">
            I betänkandet vill man effektivisera och stärka samarbetet mellan
            berörda myndigheter, vilket också
          </note>
          <note n="38f6f7ff">
            Miljöpartiet anser att man skall göra. Vi anser att detta är
            särskilt viktigt för skydd av den marina miljön, möjlighet att
            ingripa vid människosmuggling och för narkotikabekämpning.
          </note>
          <note n="5027b597">
            Vi delar Sjöverksamhetskommitténs bedömning att samverkan mellan
            polis och kustbevakning kan intensifieras. Det kan t.ex. vara
            att i förväg samplanera patrullering till sjöss, utnyttja möjligheten
            att blanda besättningar på fartyg och att se över möjligheterna
            till samlokalisering i hamnar och lokaler.
          </note>
          <note n="40922b46">
            Sjöverksamhetskommittén föreslår att reglerna för kustbevakningens
            tjänstemän bör ses över, eftersom de har tillkommit successivt
            och återfinns i flera olika författningar. Sjöverksamhetskommittén
            föreslår att reglerna skall utformas konsekvent och i möjligaste
            mån samlas i en särskild författning. I den författning som nyligen
            kom framhåller Sjöverksamhetskommittén att kustbevakningens befogenheter
            att verka i hamnar och liknande områden på land inte är tillräckligt
            klart belysta. Detta har också kustbevakningen själv framhållit.
            Vi anser att man i den översyn som vi i Miljöpartiet föreslår
            bör överväga en reglering, som innebär att lagen också tillämpas
            på öar, skär och i hamnområden i samband med kustbevakningens
            övervakning för att förhindra brott till havs och i kustvatten
            samt i Vänern och Mälaren.
          </note>
          <note n="28530a44">
            Vi anser att översynen måste göras innan man gör de lagändringar
            som regeringen nu föreslår. I avvaktan på detta hemställer vi
            därför att propositionen avslås. Vi anser att det är mycket bättre
            att en samlad bedömning görs med det verkliga syftet att effektivisera
            och samordna verksamheten. Därefter kan man återkomma med förslag
            om en samlad särskild författning i stället för att, som regeringen
            nu gör, bädda för Schengensamarbete och enbart inrikta sig på
            kontroll av utlänningars inresa till och utresa från Sverige.
          </note>
          <note n="9b42bdcc">
            Fru talman! Jag yrkar bifall till Miljöpartiets reservation.
          </note>
          <note n="25d3de67">
            Anf. 172 HÅKAN JUHOLT (s)
          </note>
          <note n="fd032dc3">
            Fru talman! Det finns mycket klokskap samlad i propositionen
            om effektivare gränskontroll. Det är utskottets mening att det
            är angeläget att övervakning av Sveriges gräns kan göras effektivare
            genom att samverkansmöjligheterna stärks mellan polisen, tullen
            och kustbevakningen. Utskottet delar därför också regeringens
            uppfattning att kustbevakningens tjänstemän måste ha erforderliga
            befogenheter att ingripa vid misstanke om brott mot utlänningslagstiftningen.
          </note>
          <note n="32a67d0d">
            Det kan exempelvis gälla att preja fartyg, ingripa mot ett fartygs
            befälhavare och besättning, vidta husrannsakan, föra fartygs besättning
            och passagerare m.m.
          </note>
          <note n="d908c81a">
            till polismyndighet i land.
          </note>
          <note n="415a06d3">
            Regeringens förslag till lagändringar bör enligt utskottets bedömning
            också främja samarbete och samplanering mellan polisen och kustbevakningen.
          </note>
          <note n="30b840cb">
            Detta är något som också förordas, vilket Annika
          </note>
          <note n="880d14d5">
            Nordgren påtalar, i Miljöpartiets kommittémotion.
          </note>
          <note n="0e51839a">
            Med anledning av detta, fru talman, yrkar jag bifall till utskottets
            hemställan.
          </note>
          <note n="21214a72">
            Anf. 173 ANNIKA NORDGREN (mp) replik
          </note>
          <note n="e9580707">
            Fru talman! Om man nu vill genomdriva lagändringarna av just
            effektiviserings- och samverkansskäl och inte med anledning av
            ett Schengensamarbete eller högre murar vid EU:s yttre gräns osv.,
            varför kan man då inte följa Sjöverksamhetskommitténs och kustbevakningens
            gemensamma åsikt att man bör göra en samlad bedömning för att
            därefter återkomma med ett förslag om en särskild författning?
            Nu inriktar man sig ju enbart på kontroll av utlänningars in-
            och utresa till respektive från Sverige, vilket jag tycker är
            märkligt. Som jag tog upp i mitt anförande finns det redan nu
            en hel rad bestämmelser för hur de olika tjänstemännen får agera
            i olika situationer. Paniken med att åstadkomma en lagändring
            just nu är missriktad, om syftet verkligen är att åstadkomma effektiviserings-
            och samordningsvinster.
          </note>
          <note n="9ee3fc7c">
            Jag tror inte att jag är alltför konspiratorisk om jag anar att
            det verkliga syftet är att förbereda Schengensamarbetet, speciellt
            efter att ha läst de författningar osv. som har föregått propositionen.
          </note>
          <note n="5e9db87a">
            Anf. 174 HÅKAN JUHOLT (s)
          </note>
          <note n="dd233c8d">
            Fru talman! Som jag sade också tidigare i debatten har var sak
            sin tid. Detta utesluter inte att man återkommer med en mer samlad
            bild vid ett senare tillfälle. Nu behandlar vi denna proposition
            om effektivare gränskontroll, och det finns ingenting i den propositionen
            som strider mot det som också Annika Nordgren talar för. Jag yrkar
            bifall till utskottets hemställan i betänkandet.
          </note>
          <note n="59dfa64f">
            Anf. 175 ANNIKA NORDGREN (mp)
          </note>
          <note n="e841f4ff">
            Fru talman! Ja, Håkan Juholt, var sak har sin tid.
          </note>
          <note n="8033b8b4">
            Men jag tycker att det här är viktigt och att en sådan här viktig
            fråga måste debatteras. Det är tråkigt att jag och Håkan Juholt
            är ensamma från utskottet här i dag när vi diskuterar en sådan
            här viktig sak.
          </note>
          <note n="8d40e16d">
            Vi har den senaste tiden sett många exempel på steg i vad jag
            tycker är fel riktning - ökade murar mot människor, ökad kontrollapparat
            osv. Vi går steg för steg mot kontrollsamhället. Då tycker jag
            det är viktigt att man inte bara säger att var sak har sin tid
            och väntar på nästa skrivelse eller proposition. Redan nu måste
            man ge klara och tydliga signaler till regeringen om vad försvarsutskottet
            och majoriteten i Sveriges riksdag anser.
          </note>
          <note n="10514b52">
            Tyvärr är det inte en majoritet här i dag. Jag vill ändå passa
            på att meddela regeringen att den gärna får läsa protokollet nogsamt,
            även om vi bara är två från försvarsutskottet som debatterar i
            dag.
          </note>
          <note n="98a0e2d6">
            Överläggningen var härmed avslutad.
          </note>
          <note n="852fd3ea">
            (Beslut skulle fattas den 9 maj.)
          </note>
          <note n="ade9e94c">
            16 § Ecomet
          </note>
          <note n="c221ef51">
            Föredrogs
          </note>
          <note n="eb8d54d0">
            Trafikutskottets betänkande 1995/96:TU16
          </note>
          <note n="5d0dc43d">
            Ecomet (prop. 1995/96:142)
          </note>
          <note n="be291cb3">
            Andre vice talmannen konstaterade att ingen talare var anmäld.
          </note>
          <note n="852fd3ea">
            (Beslut skulle fattas den 9 maj.)
          </note>
          <note n="148ce842">
            17 § Bordläggning
          </note>
          <note n="390b2d3f">
            Anmäldes och bordlades
          </note>
          <note n="a0d90f63">
            Proposition
          </note>
          <note n="926ab919">
            1995/96:203 Konvention om social trygghet mellan
          </note>
          <note n="c5820290">
            Sverige och Österrike
          </note>
          <note n="859cdc37">
            18 § Anmälan om interpellationer
          </note>
          <note n="035ae094">
            Anmäldes att följande interpellationer framställts
          </note>
          <note n="7738794f">
            den 7 maj
          </note>
          <note n="0c41b567">
            1995/96:201 av Elver Jonsson (fp) till kommunikationsministern
          </note>
          <note n="f00ca994">
            Beskattning av moderna dieselbilar
          </note>
          <note n="7125da13">
            1995/96:202 av Sten Andersson (m) till jordbruksministern
          </note>
          <note n="303397e3">
            EU och travhästsporten
          </note>
          <note n="bee0bd19">
            1995/96:203 av Elizabeth Nyström (m) till kommunikationsministern
          </note>
          <note n="d742f24d">
            Kostnader för jordskred
          </note>
          <note n="b48a6537">
            Interpellationerna redovisas i bilaga som bifogas till riksdagens
            snabbprotokoll tisdagen den 21 maj.
          </note>
          <note n="de3cb6f2">
            19 § Anmälan om skriftliga frågor
          </note>
          <note n="acd68c85">
            Anmäldes att följande skriftliga frågor framställts
          </note>
          <note n="7738794f">
            den 7 maj
          </note>
          <note n="65b1fb87">
            1995/96:427 av Birger Schlaug (mp) till statsrådet
          </note>
          <note n="3a66c93d">
            Leif Pagrotsky
          </note>
          <note n="9c9fd657">
            Vapenexport till Dubai
          </note>
          <note n="24a7f0ea">
            1995/96:428 av Erik Arthur Egervärn (c) till justitieministern
          </note>
          <note n="35b5ad3b">
            Klotter på husfasader och andra platser
          </note>
          <note n="745e7bcc">
            Frågorna redovisas i bilaga som bifogas till riksdagens snabbprotokoll
            tisdagen den 21 maj.
          </note>
          <note n="c6b5738f">
            20 § Anmälan om svar på skriftliga frågor
          </note>
          <note n="8923deb1">
            Anmäldes att följande svar på skriftliga frågor inkommit
          </note>
          <note n="7738794f">
            den 7 maj
          </note>
          <note n="bd261e81">
            1995/96:381 av Eva Goës (mp) till statsrådet Pierre
          </note>
          <note n="ba0efa9a">
            Schori
          </note>
          <note n="11b47c00">
            Avvisning av kosova-albaner
          </note>
          <note n="2f5f66b9">
            1995/96:408 av Maggi Mikaelsson (v) till näringsministern
          </note>
          <note n="5f6a8cd3">
            Jordförvärvslagen
          </note>
          <note n="c6a54ad8">
            1995/96:411 av Ingrid Skeppstedt (c) till kommunikationsministern
          </note>
          <note n="40e767ec">
            Vägvisning till företag och institutioner
          </note>
          <note n="c7b51f29">
            den 8 maj
          </note>
          <note n="76de4224">
            1995/96:397 av Jan Backman (m) till miljöministern
          </note>
          <note n="579078c2">
            Prioritering av miljöprojekt
          </note>
          <note n="ddc11067">
            1995/96:399 av Birgitta Gidblom (s) till utrikesministern
          </note>
          <note n="33c1cc6e">
            Kärnkraftverk och kärnavfall på Kolahalvön
          </note>
          <note n="36d19a6d">
            1995/96:412 av Birgitta Hambraeus (c) till statsministern
          </note>
          <note n="6de09e47">
            Kampanj för EMU
          </note>
          <note n="f46ef9d7">
            1995/96:414 av Anders Nilsson (s) till utbildningsministern
          </note>
          <note n="c4de2884">
            Korttidsstudiestödet
          </note>
          <note n="1cd8dea9">
            1995/96:415 av Elizabeth Nyström (m) till näringsministern
          </note>
          <note n="1ea14a57">
            Den elintensiva basindustrin
          </note>
          <note n="e31710f4">
            Svaren redovisas i bilaga som fogas till riksdagens snabbprotokoll
            tisdagen den 21 maj.
          </note>
          <note n="9951047c">
            21 § Kammaren åtskildes kl. 18.22.
          </note>
          <note n="f52e9008">
            Förhandlingarna leddes
          </note>
          <note n="0d9c728d">
            av andre vice talmannen från sammanträdets början t.o.m. 6 §
            anf. 25 (delvis),
          </note>
          <note n="8f7da735">
            av tredje vice talmannen därefter t.o.m. anf. 77
          </note>
          <note n="89a1f8f6">
            (delvis),
          </note>
          <note n="e844bfe3">
            av förste vice talmannen därefter t.o.m. 7 § anf. 123
          </note>
          <note n="89a1f8f6">
            (delvis),
          </note>
          <note n="8d0697b1">
            av talmannen därefter t.o.m. 10 § anf. 151 (delvis)
          </note>
          <note n="a1a39eb0">
            och
          </note>
          <note n="d15e68cd">
            av andre vice talmannen därefter till sammanträdets slut.
          </note>
        </div>
      </body>
    </text>
  </TEI>
</teiCorpus>
