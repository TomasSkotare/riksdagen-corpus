<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 1995</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 1995</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199596--26</head>
          <docDate when="1995">1995</docDate>
        </div>
      </front>
      <body>
        <div>
          <note n="87d4453f">
            18.00 - 19.00
          </note>
          <note n="b07e581a">
            Det justerade protokollet beräknas utkomma om 3 veckor
          </note>
          <note n="f4fa56de"/>
          <note n="5e1f21cb">
            ---------------------------------------------------------------------
          </note>
          <note n="f4fa56de"/>
          <note n="b8273b3a">
            1 § Justering av protokoll
          </note>
          <note n="e9debf02">
            Justerades protokollet för den 14 och den 15 november.
          </note>
          <note n="a0a4b6ac">
            2 § Meddelande om val av en riksdagens ombudsman
          </note>
          <note n="a7392acd">
            Förste vice talmannen meddelade att val av en riksdagens ombudsman
            skulle ske vid morgondagens sammanträde.
          </note>
          <note n="5deaaad1">
            3 § Svar på fråga 1995/96:105 om åtgärder mot företag som inte
            anställer invandrare
          </note>
          <note n="790b6efb">
            Anf. 1 Arbetsmarknadsminister ANDERS
          </note>
          <note n="420e5df4">
            SUNDSTRÖM (s)
          </note>
          <note n="233270a7">
            Herr talman! Juan Fonseca har frågat mig om jag avser att utforma
            någon rekommendation till landets arbetsförmedlingar av samma
            typ som används i
          </note>
          <note n="b8bb68c2">
            Danmark för arbetsgivare som inte anställer invandrare.
          </note>
          <note n="dad9dab3">
            Låt mig först nämna exempel på några åtgärder som vi i Sverige
            vidtagit för att underlätta flyktingars och invandrares inträde
            på arbetsmarknaden.
          </note>
          <note n="e01536b9">
            Efter förslag av regeringen har riksdagen beslutat att det under
            budgetåret 1995/96 kommer att finnas högst 5 miljoner kronor att
            användas till informationsinsatser som skall underlätta inträdet
            på arbetsmarknaden för flyktingar och invandrare. Syftet är bl.a.
            att bryta motståndet hos arbetsgivare att anställa utomnordiska
            invandrare och flyktingar. Vidare finns invandrarspecifika åtgärder
            typ yrkesprövning för invandrare, praktik i samband med med kompletteringar
            av utländsk högskoleutbildning och yrkessvenska, arbetsplatsintroduktion
            m.fl. åtgärder.
          </note>
          <note n="dd5782f4">
            Den invandrarpolitiska kommittén tar i sitt betänkande, Arbete
            till invandrare, upp flera förslag på hur vi skall underlätta
            för invandrare att få arbete på den ordinarie arbetsmarknaden.
            Juan Fonseca sitter med i den kommittén och bör således vara väl
            insatt i kommitténs arbete.
          </note>
          <note n="d1f6a5cb">
            Till den 29 februari 1996 skall därutöver denna kommitté, liksom
            flera andra inom det arbetsmarknadspolitiska området, redovisa
            sina överväganden och förslag, som kan utgöra underlag för den
            i tillväxtpropositionen aviserade arbetsmarknadspolitiska propositionen.
            Redan innan dess skall den arbetsmarknadspolitiska kommittén redovisa
            sina överväganden.
          </note>
          <note n="75a73206">
            Vidare finns en skriftlig överenskommelse mellan
          </note>
          <note n="6125c1ff">
            Arbetsmarknadsverket och Statens invandrarverk som behandlar
            samarbetet mellan Invandrarverket, kommunerna, arbetsförmedlingen
            och andra aktörer i syfte att underlätta invandrarnas integrering
            i det svenska samhället.
          </note>
          <note n="0e213414">
            Ett annat exempel är Europeiska Socialfondens
          </note>
          <note n="8c23313b">
            Mål 3, som bl.a. syftar till att åstadkomma förbättringar i arbetsmarknadens
            sätt att fungera. Detta målområde inriktas på att bekämpa utsatta
            gruppers arbetslöshet och tillgodose dessas behov av integrering
            i arbetslivet. Invandrare i storstadslän tillhör de som prioriteras,
            och därför föreslås ca 10 % av de svenska mål-3-medlen att avsättas
            till invandrare.
          </note>
          <note n="5d5d481d">
            Detta innebär att det för år 1995 avsätts 60 miljoner kronor
            för invandrare i Stockholm, Göteborg och
          </note>
          <note n="27f74fff">
            Malmö, och lika mycket - 60 miljoner - för år 1996.
          </note>
          <note n="1da19d66">
            Det här är några exempel på positiva åtgärder för att förmå arbetsgivarna
            att anställa invandrare. Någon rekommendation av samma typ som
            den danska har vi inte.
          </note>
          <note n="c1ec15f7">
            Vi har däremot sedan den 1 juli 1994 en lag mot etnisk diskriminering
            i arbetslivet som både tar sikte på behandlingen av arbetssökande
            och behandlingen av arbetstagare. En arbetsgivare träffas av förbudet
            mot etnisk diskriminering av arbetssökande då arbetsgivaren anställer
            någon annan än den diskriminerade. Det är genom att anställa den
            andre som överträdelsen sker. För att diskriminering skall anses
            föreligga måste det har varit något annat än sakliga skillnader
            som motiverat särbehandlingen.
          </note>
          <note n="d5e3e292">
            Diskrimineringsombudsmannen har i detta sammanhang en processförande
            roll i diskrimineringstvister som i huvudsak påminner om den roll
            som Jämställdhetsombudsmannen har i könsdiskrimineringstvister.
          </note>
          <note n="d8a701ca">
            Mot bakgrund av det sagda anser jag att Sverige vidtagit många
            konkreta åtgärder i syfte att underlätta invandrares möjligheter
            till arbete och integration i det svenska samhället. Innan jag
            föreslår nya mått och steg inom detta område vill jag först kunna
            se hur våra existerande åtgärder fungerar i praktiken.
          </note>
          <note n="e59e7b52">
            Anf. 2 JUAN FONSECA (s)
          </note>
          <note n="e88c97b6">
            Herr talman! Jag vill tacka arbetsmarknadsministern för svaret.
            Jag vill också säga att jag håller med om den redovisning som
            arbetsmarknadsministern har gjort när det gäller de olika åtgärder
            som man har vidtagit för att få fler invandrare i arbete.
          </note>
          <note n="e53db6b5">
            Det jag tyckte var intressant var att den danska regeringen går
            ut ganska kraftigt med en rekommendation där man säger att arbetsförmedlingen
            i Danmark skall neka arbetskraft till arbetsgivare som inte vill
            anställa invandrare. Arbetsmarknadsminister Jytte
          </note>
          <note n="7eae0b91">
            Andersen säger att det är ett led i den danska politiken att
            leva upp till internationella konventioner som förbjuder all diskriminering.
          </note>
          <note n="9a58fc28">
            Man anser att problemen är ganska allvarliga i
          </note>
          <note n="1e5227d2">
            Danmark. Det börjar likna de problem vi har här hemma. Från den
            utgångspunkten tyckte jag att det var intressant att höra om arbetsmarknadsministern
            skulle kunna tänka sig att fundera på någonting liknande. Det
            skulle visa arbetsgivare i Sverige mer konkret att det också finns
            andra länder som är beredda att se till att de grupper som i dag
            står utanför arbetsmarknaden kan ta sitt ansvar. Det var min utgångspunkt
            när jag ställde frågan.
          </note>
          <note n="23f89a05">
            Jag tycker att idéen som sådan är ganska intressant och bra.
            Man skulle möjligen kunna överväga den också här i Sverige.
          </note>
          <note n="5e02c02e">
            Anf. 3 Arbetsmarknadsminister ANDERS
          </note>
          <note n="420e5df4">
            SUNDSTRÖM (s)
          </note>
          <note n="036f0775">
            Herr talman! Först vill jag säga att Sverige tar ett väldigt
            stort ansvar när det gäller flyktinginvandringen, även jämfört
            med alla de andra nordiska länderna.
          </note>
          <note n="c1b42d48">
            Vi har tagit emot väldigt många flyktingar från det forna Jugoslavien.
            Samtidigt deltar vi i att försöka lösa konflikterna på plats i
            Jugoslavien. När vi jämför oss med de andra nordiska länderna
            behöver vi inte skämmas på något sätt. Vi är ett land som tar
            en mycket stor börda när det gäller de problem som uppstår med
            flyktinginvandringen. Det vill jag betona.
          </note>
          <note n="4d9fac5f">
            Vi har inte för avsikt att i dag lägga fram några förslag liknande
            det danska förslaget. Juan Fonseca har ju själv deltagit i utformandet
            av Invandrarpolitiska kommitténs betänkande Arbete till invandrare.
            Det betänkandet tillsammans med det betänkande som
          </note>
          <note n="a8a4478b">
            Arbetsmarknadspolitiska kommittén kommer att leverera i februari
            månad kommer att vara underlag för de förslag till åtgärder som
            vi kommer att lägga fram i en proposition under första halvåret
            nästa år.
          </note>
          <note n="26efbbd9">
            Anf. 4 JUAN FONSECA (s)
          </note>
          <note n="07982940">
            Herr talman! Vi är överens om att vi inte behöver skämmas över
            det vi gör. Vi gör ganska mycket. Men
          </note>
          <note n="1418afe8">
            40-45 % av vissa grupper står fullständigt utanför arbetsmarknaden.
            Det är ganska känt att arbetsgivare i vissa lägen diskriminerar
            människor på grund av att dessa ser annorlunda ut eller har ett
            konstigt efternamn. Därför tyckte jag att det danska förslaget
            var intressant.
          </note>
          <note n="4e5097a4">
            Jag kommer naturligtvis själv i den kommitté jag sitter i lyfta
            fram frågan, men jag vill i första hand resonera med ministern
            om vad han tycker om den inriktning som finns i Danmark. Där visar
            man konkret att man inte tolererar att människor som har ett annat
            ursprung än det danska inte anställs.
          </note>
          <note n="cf6701e1">
            Man accepterar inte att arbetsgivaren ställer krav på skolbakgrund,
            danskt medborgarskap osv. Den aspekten är ganska intressant.
          </note>
          <note n="ae8fbfd5">
            Anf. 5 Arbetsmarknadsminister ANDERS
          </note>
          <note n="420e5df4">
            SUNDSTRÖM (s)
          </note>
          <note n="0f1e7553">
            Herr talman! Jag vill återigen understryka att vi kommer att
            vänta med ställningstagandena till dess att vi har fått slutprodukterna
            från den kommitté som
          </note>
          <note n="406e9e7f">
            Juan Fonseca är med i och från den arbetsmarknadspolitiska kommittén.
            I övrigt har jag i dag ingen kommentar.
          </note>
          <note n="722a5cdf">
            Överläggningen var härmed avslutad.
          </note>
          <note n="b8687481">
            4 § Svar på fråga 1995/96:126 om miljöbrott
          </note>
          <note n="c7194f43">
            Anf. 6 Justitieminister LAILA
          </note>
          <note n="484da06f">
            FREIVALDS (s)
          </note>
          <note n="9a7919dd">
            Herr talman! Kia Andreasson har frågat mig vilka åtgärder jag
            avser att vidta i anledning av vissa påstådda förhållanden, som
            hon betecknar som brister, när det gäller bekämpningen av miljöbrottslighet.
            Jag tar upp de förhållanden Kia Andreasson anfört i tur och ordning.
          </note>
          <note n="43f747e7">
            För det första har Kia Andreasson påstått att utredningen av
            de miljöbrott som anmäls till polis och åklagare ofta läggs ned
            på grund av resursbrist och okunskap samt att det på Rikskriminalens
            ekorotel skulle saknas poliser med ekologisk utbildning eller
            miljöutbildning, eller som arbetar med miljöbrott.
          </note>
          <note n="8f867052">
            Viss utbildning i miljölagstiftningen ingår redan i den grundläggande
            polisutbildningen. Särskilda utbildningsinsatser för såväl poliser
            som åklagare har också vidtagits sedan i vart fall mitten av 80-talet.
          </note>
          <note n="5ab46e33">
            Sedan i våras ges en åtta veckors miljöutbildning för särskilda
            utredare av miljöbrott. Denna omfattar, förutom lagstiftningen
            på området, även ekologi och miljövård samt samverkan mellan polis
            och tillsynsmyndigheter. Under våren utbildades 18 poliser, företrädesvis
            erfarna kriminalpoliser, och just för tillfället genomgår 14 poliser
            samma utbildning.
          </note>
          <note n="a2395bb6">
            Kursdeltagarna representerar ett urval från hela landet. Vid
            vårutbildningen deltog två befattningshavare vid Rikskriminalpolisens
            ekorotel.
          </note>
          <note n="fe27477e">
            En höjning av kompetensen har alltså redan initierats. När det
            gäller Rikskriminalpolisen skall dock sägas att denna företrädesvis
            utreder brott med nationella eller internationella förgreningar.
            För närvarande har inte Rikskriminalpolisen något ärende gällande
            miljöbrott.
          </note>
          <note n="826747ea">
            Kia Andreasson har också gjort gällande att preskriptionstiden
            fem år är för kort för miljöbrott eftersom skadorna och upptäckten
            ibland sker efter längre tid. Preskriptionstiden för olika brott
            är generellt reglerad i brottsbalken och är beroende av brottets
            maximistraff. För de flesta miljörelaterade brott, som inte är
            ringa, är maximistraffet två års fängelse. Därav följer att preskriptionstiden
            är fem år. För grovt miljöbrott enligt brottsbalken är emellertid
            maximistraffet sex års fängelse och preskriptionstiden tio år.
          </note>
          <note n="2a85cd4e">
            Frågan om straff- och sanktionsbestämmelserna på miljöområdet
            övervägs för närvarande av Miljöbalksutredningen. Sannolikt kommer
            utredningens förslag, i likhet med den återkallades propositionen
            till miljöbalk, att innehålla bestämmelser om skärpta straff för
            grova brott mot balkens bestämmelser. Detta innebär förlängda
            preskriptionstider i förhållande till i dag.
          </note>
          <note n="2f3d14a0">
            Vidare har Kia Andreasson gjort gällande att polisen borde redovisa
            kostnaderna för gjorda miljöbrottsutredningar separat. En sådan
            separat redovisning vore i och för sig möjlig, även om avgränsningsproblem
            skulle uppkomma eftersom straffrättsliga bestämmelser med miljöanknytning
            finns utspridda på ungefär 180 lagar. Jag har emellertid svårt
            att se vad som skulle stå att vinna med en sådan ökad administrativ
            börda för polisen.
          </note>
          <note n="55f0580a">
            Kia Andreasson har också anfört att endast 29
          </note>
          <note n="6a2b674e">
            fällande domar för brott mot miljöskyddslagen avkunnades 1994
            medan 367 brott polisanmäldes. Statistik av detta slag säger väldigt
            litet utan en närmare analys av domar och anmälningar. Bl.a. kan
            ju en dom avse ett stort antal brott. Vidare är orsakssammanhangen
            på miljöområdet ofta komplicerade. Detta innebär att vad som i
            förstone kan förefalla vara resultatet av ett brott efter närmare
            utredning kan visa sig ha andra orsaker. Det kan också vara mycket
            svårt att konstatera att en överträdelse skett uppsåtligen eller
            av oaktsamhet. Tidigare undersökningar från bl.a.
          </note>
          <note n="f53fc86b">
            Riksåklagaren bekräftar denna bild.
          </note>
          <note n="1bcfd75e">
            För att effektivisera sanktionssystemet när brott begås i företagsverksamhet
            har regeringen tillsatt en utredning om straffansvar för juridiska
            personer.
          </note>
          <note n="25276025">
            Slutligen påstår Kia Andreasson, något förvånande, att straffrättens
            allmänna beviskrav inte skulle vara tillämpliga i miljömål. Detta
            är helt felaktigt.
          </note>
          <note n="b4aaee4f">
            Självklart skall samma beviskrav gälla i alla typer av brottmål.
            Sedan är det naturligtvis så att beviskraven uppfylls med hjälp
            av olika bevismedel i olika typer av mål. Att man skulle sänka
            beviskraven enbart därför att en viss typ av brott generellt sett
            är svåra att bevisa är emellertid uteslutet.
          </note>
          <note n="0eb137e5">
            Anf. 7 KIA ANDREASSON (mp)
          </note>
          <note n="e5f3109c">
            Herr talman! Jag tackar för svaret.
          </note>
          <note n="9a2e358c">
            Miljöbrotten skall ju räknas in i de ekonomiska brotten. Ekonomiska
            brott är prioriterade, och det skall satsas rätt mycket resurser
            på dessa. Men jag tycker att miljöbrotten kommer bort i sammanhanget,
            och det är inte bra. Det återstår mycket att göra.
          </note>
          <note n="a1463bdb">
            Justitieministern berättar här att det pågår och tidigare har
            genomförts utbildning av poliser i miljölagstiftning, vilket är
            bra. Utbildningen är två månader allt som allt. Men vad jag efterlyser
            är att man anställer riktiga experter på detta område precis som
            det nu anställs många riktigt utbildade ekonomer för att lösa
            ekonomiska brott. Även för miljöbrotten behövs det riktigt utbildade
            personer inom miljö och ekologi för att hjälpa till att komma
            vidare, därför att det är fråga om precis lika krångliga brott
            som de ekonomiska brotten. Brotten är likartade.
          </note>
          <note n="08e8471e">
            Det gläder mig att höra att preskriptionstiderna kanske kommer
            att bli längre. Som jag har påtalat är det nödvändigt.
          </note>
          <note n="90d7b602">
            Anledningen till att jag vill få till stånd en kostnadsutredning
            är att det är av intresse att få en uppfattning om hur stor del
            av budgeten som upptas av miljöbrotten.
          </note>
          <note n="545436a1">
            Anf. 8 Justitieminister LAILA
          </note>
          <note n="484da06f">
            FREIVALDS (s)
          </note>
          <note n="3c493034">
            Herr talman! Det är helt rätt, som Kia Andreasson säger, att
            det krävs expertkunskap för att hantera miljöbrott. Men jag tror
            att Kia Andreasson helt bortser från att en stor del av den specifika
            expertkunskapen finns i tillsynsmyndigheterna, och rättsväsendets
            åtgärder på miljöområdet är ju i stor utsträckning beroende av
            de insatser som görs av tillsynsmyndigheterna. Därför ingår bl.a.
            i den speciella utbildningen av poliser också utbildning i att
            samarbeta med de särskilda experterna på miljöområdet. Det är
            givetvis viktigt att polisen får tillgång till denna expertkunskap
            och de utredningar som skall ligga till grund för polisens arbete.
          </note>
          <note n="b0cdc0f2">
            Anf. 9 KIA ANDREASSON (mp)
          </note>
          <note n="c62eb53a">
            Herr talman! Jag har varit i kontakt med länsstyrelsen som just
            anmäler den här typen av brott. Vid miljöenheten vid Länsstyrelsen
            i Göteborg säger man:
          </note>
          <note n="6e2d48c1">
            Vi får in väldigt många anmälningar. Men vi granskar dessa i
            detalj och lämnar bara över de anmälningar som vi absolut tycker
            borde leda till fällande domar.
          </note>
          <note n="7ebbb5f9">
            Ändå är statistiken så dålig. Anmälningarna leder aldrig fram
            till en fällande dom.
          </note>
          <note n="1a427bdf">
            Genom Ekobrottsberedningens direktiv har stora insatser gjorts
            när det gäller att knyta till sig ekonomer för att lösa ekonomiska
            brott, och beredningen hade en stor konferens i Stockholm den
            10-11 oktober.
          </note>
          <note n="2a1aca5d">
            Men när det talas om ekonomiska brott talas det aldrig någonsin
            om miljöbrott eller om att miljöbrotten skall omfattas av alla
            de goda förslag som gäller ekonomiska brott. Även i den senaste
            propositionen om ekonomisk brottslighet står det visserligen att
            miljöbrott skall räknas in. Men det finns inga konkreta förslag.
            Miljöbrotten nämns så där spritt i några meningar. Jag vill att
            villkoren skall vara precis desamma som för bekämpning av ekonomiska
            brott. När det nu satsas pengar, resurser och bra analyser skall
            man också ta med miljöbrotten. Annars kommer vi aldrig vidare
            på detta område som är eftersatt.
          </note>
          <note n="d8731276">
            Anf. 10 Justitieminister LAILA
          </note>
          <note n="484da06f">
            FREIVALDS (s)
          </note>
          <note n="294a950d">
            Herr talman! Jag tycker att Kia Andreasson överdriver oerhört
            när hon säger att anmälningarna aldrig leder fram till åtal. Även
            de siffror som Kia Andreasson själv åberopade visar att detta
            inte är sant. Vi skall låta bli att överdriva i det här sammanhanget.
          </note>
          <note n="34a9f21d">
            Men vi skall på allvar ta tag i de problem som finns.
          </note>
          <note n="d333ce55">
            Ett viktigt problem när det gäller såväl ekobrottslighet som
            miljöbrott är att vi i mycket större utsträckning måste få till
            stånd ett samarbete mellan de olika experter som är nödvändiga
            för att komma fram till en bra utredning som så småningom kan
            leda till en rättslig prövning. Det var bl.a. därför jag påpekade
            att ett moment i polisens specialutbildning är just att utveckla
            förmågan att samarbeta med experter. Jag tror att detta är ett
            viktigt inslag i det hela.
          </note>
          <note n="ffbe15ea">
            När det i övrigt gäller miljöbrottsfrågorna så ingår de i det
            miljöbalksarbete som pågår, och även ur detta arbete kan det komma
            fram en del förslag som effektiviserar själva rättshanteringen.
          </note>
          <note n="d36512d3">
            Anf. 11 KIA ANDREASSON (mp)
          </note>
          <note n="e6bb9959">
            Herr talman! Det låter ju positivt och bra. Men de experter som
            justitieministern talar om har ju inte knutits till ekorotlarna
            och REKO. Där finns ju ekonomer i stort antal, vilket jag tycker
            är bra, men inga experter på miljöområdet än så länge.
          </note>
          <note n="97b22418">
            Meningen var att det skulle bli ett samarbete ute i landet med
            olika organisationer och med landshövdingen som ordförande. Men
            jag tror inte att man av direktiven förstår att miljöbrotten skall
            ingå, eftersom informationen från regeringen ut till det arbete
            som skall genomföras är dålig.
          </note>
          <note n="722a5cdf">
            Överläggningen var härmed avslutad.
          </note>
          <note n="626366b6">
            5 § Svar på fråga 1995/96:90 om den fängslade journalisten David
            Rohde
          </note>
          <note n="fd1e0e93">
            Anf. 12 Utrikesminister LENA HJELM-
          </note>
          <note n="81f0aba5">
            WALLÉN (s)
          </note>
          <note n="d180a37b">
            Herr talman! Lennart Rohdin frågar vad den svenska regeringen
            gör för att medverka till att den amerikanske journalisten David
            Rohde, som fängslats av bosnienserbiska myndigheter, omedelbart
            släpps fri.
          </note>
          <note n="9e287bfc">
            Sedan Lennart Rohdin ställde sin fråga har den amerikanske journalisten
            frisläppts, dock utan svensk medverkan. Vi har från svensk sida
            gjort bedömningen att den amerikanska regeringen själv haft de
            bästa möjligheterna att agera i frågan, eftersom företrädare för
            de bosnienserbiska myndigheterna ju för närvarande befinner sig
            i USA. Genom den information om förhandlingarna i Ohio som regeringen
            haft har jag också känt till att frågan tagits upp direkt med
            bosnienserbiska företrädare.
          </note>
          <note n="1cd14f2c">
            När svenska medborgare utsätts för situationer av liknande slag
            agerar regeringen givetvis. Vid ett antal tillfällen har t.ex.
            svenska journalister råkat ut för incidenter på områden kontrollerade
            av bosnienserberna, varvid regeringen omgående vidtagit åtgärder.
          </note>
          <note n="0fd23c63">
            I fall då andra länders medborgare utsätts för oacceptabel behandling
            agerar Sverige om en hänvändelse görs till regeringen av någon
            organisation eller annan regering, eller om det i övrigt bedöms
            att svenskt agerande kan bidra till att lösa situationen. Så har
            inte varit fallet beträffande David Rohde.
          </note>
          <note n="790cca99">
            Anf. 13 LENNART ROHDIN (fp)
          </note>
          <note n="db529bb5">
            Herr talman! Jag tackar utrikesministern för svaret och har givetvis
            ingenting att invända mot svaret. Vi är väl lika tacksamma för
            att det kom en lösning i stort sett innan frågan hann registreras
            här i riksdagen.
          </note>
          <note n="54c3b9c7">
            Utrikesministerns redogörelse för hur och när den svenska regeringen
            agerar i sådana här sammanhang är naturligtvis helt riktig.
          </note>
          <note n="85d0ee6a">
            Att jag reste frågan har naturligtvis att göra med det större
            sammanhang som det här fängslandet har ägt rum i. Det har att
            göra med händelserna i Srebrenica i somras och de fortfarande
            ouppklarade uppgifterna om de 8 000, kanske uppemot 10 000 människor,
            främst unga män och kvinnor, som har försvunnit efter det att
            bosnienserberna intog Srebrenica.
          </note>
          <note n="4bb155b4">
            Man har från bosnienserbisk sida på alla sätt förhindrat för
            utomstående, såväl FN som Internationella
          </note>
          <note n="a75427d0">
            Röda korset, att på plats ta reda på vad som faktiskt har hänt.
            Vi vet att det har förekommit satellitbilder som indikerar massgravar
            efter de försvunna människorna.
          </note>
          <note n="2f38d423">
            Det här journalisten är en person som på eget bevåg vid flera
            tillfällen har tagit sig in i Srebrenica och på plats kunnat både
            undersöka områdena och fråga människor om vad som har skett. I
            går kväll på CNN
          </note>
          <note n="d8eda1a5">
            kunde han redogöra för sina erfarenheter från det senaste besöket,
            då han fängslades av de bosnienserbiska myndigheterna.
          </note>
          <note n="5140328b">
            Med tanke på Sveriges engagemang när det gäller det som händer
            i Bosnien, med tanke på de spekulationer och de frågetecken som
            har rests beträffande de holländska FN-truppernas agerande i Srebrenica,
            ligger det naturligtvis, åtminstone indirekt, ett starkt svenskt
            intresse i att verkligen få klarhet i det som hände i Srebrenica.
            Där har denne journalist bidragit på ett sätt som ingen annan
            har lyckats med hittills.
          </note>
          <note n="c72e643c">
            Anf. 14 Utrikesminister LENA HJELM-
          </note>
          <note n="81f0aba5">
            WALLÉN (s)
          </note>
          <note n="97b7d8b4">
            Herr talman! Jag vill bara bekräfta att jag personligen och den
            svenska regeringen tillmäter de hemskheter som skedde efter Srebrenicas
            och Zepas fall den största betydelse. Jag tror att det för hela
            försoningsprocessen i Exjugoslavien är viktigt att vi kommer till
            rätta med vad som faktiskt inträffade. Jag har tagit upp det vid
            många tillfällen, senast i går vid EU:s utrikesministermöte.
          </note>
          <note n="330f1a58">
            Anf. 15 LENNART ROHDIN (fp)
          </note>
          <note n="3f4f0e61">
            Herr talman! Jag tackar för det utrikesministern säger. Jag tror
            också att det är oerhört viktigt att få klarhet i de här frågorna.
            Annars blir det säkerligen väldiga spekulationer om vad som är
            orsaken till att vi inte har fått klarhet.
          </note>
          <note n="48c98a9b">
            Det förekommer resonemang om att man i de här fredsförhandlingarna
            inte vill störa möjligheterna att nå en stor fredsuppgörelse och
            därmed fokusera på en del av de inblandade aktörerna. Det förekommer
            t.o.m. påståenden om centrala dokument, som skulle bevisa eller
            åtminstone indikera att en del eller en stor del av ansvaret för
            det som har hänt vid de etniska rensningarna i Srebrenica skulle
            falla tillbaka på även personer som deltar i fredsförhandlingarna
            i Ohio.
          </note>
          <note n="e6c1c5d1">
            Allt detta gör naturligtvis, som utrikesministern sade, att fullständig
            klarhet är nödvändig för att skapa förutsättningar för det som
            skall komma efter ett fredsavtal.
          </note>
          <note n="722a5cdf">
            Överläggningen var härmed avslutad.
          </note>
          <note n="aaedace3">
            6 § Svar på fråga 1995/96:92 om förändringar i
          </note>
          <note n="2c1cb143">
            CFE-avtalet
          </note>
          <note n="9fd7847c">
            Anf. 16 Utrikesminister LENA HJELM-
          </note>
          <note n="81f0aba5">
            WALLÉN (s)
          </note>
          <note n="4a2768fa">
            Herr talman! Lennart Rohdin har frågat mig hur
          </note>
          <note n="bdaee537">
            Sverige har framfört sin oro över att CFE-avtalets flankbegränsningar
            ändras "i vitalt hänseende" i vårt eget närområde.
          </note>
          <note n="bd82dbfa">
            Avtalet om begränsningar av de konventionella styrkorna i Europa,
            det s.k. CFE-avtalet, är den utan jämförelse mest genomgripande
            överenskommelsen om nedrustning någonsin vad avser konventionella
            vapen och styrkor.
          </note>
          <note n="46776ef0">
            Avtalet är av stor betydelse för stabiliteten i Europa och därmed
            också för oss. Det är nu i huvudsak genomfört. Mer än 50 000 materielenheter
            har förstörts. Rustningsnivån i Europa har avsevärt reducerats.
            Avtalets genomförande har också medfört en öppenhet och en insyn
            i militära frågor som för bara några år sedan var otänkbar.
          </note>
          <note n="50f451a0">
            Några problem återstår dock fortfarande att lösa.
          </note>
          <note n="3cbc45c8">
            Ett par stater har, på grund av brist på resurser, inte helt
            uppfyllt sina reduktionsmål. Den viktigaste kvarstående frågan
            rör emellertid flankbegränsningarna i
          </note>
          <note n="7f342402">
            Ryssland, dvs. särskilda restriktioner avseende stationering
            av militära styrkor i Leningrads och Nordkaukasus militärdistrikt.
            Genom att dessa begränsningar minskar möjligheterna att stationera
            förband i anslutning till gränsen mot Finland och de baltiska
            staterna är de av särskilt stor betydelse för stabiliteten i det
            nordeuropeiska området.
          </note>
          <note n="bad0b01a">
            Ryssland anser emellertid att flankbegränsningarna är en kvarleva
            från en strategisk situation, som numera har förändrats. Man har
            därtill från rysk sida pekat på instabiliteten i landets södra
            delar, som ju också omfattas av flankreglerna. Ryssland har därför
            under ett antal år förklarat att dessa begränsningar måste förändras
            eller helst utgå.
          </note>
          <note n="afa265ea">
            Konkreta förhandlingar mellan de fördragsslutande parterna, i
            praktiken främst mellan NATO och
          </note>
          <note n="e7c9892a">
            Ryssland, har förts under hela hösten. Man har dock ännu inte
            lyckats finna en lösning.
          </note>
          <note n="0374d59a">
            Sverige, liksom för övrigt Finland och de baltiska staterna,
            har understrukit vikten av att denna fråga ges en lösning som
            inte negativt påverkar stabiliteten i
          </note>
          <note n="213dd4bc">
            Nordeuropa. De nordiska och baltiska utrikesministrarna diskuterade
            frågan vid sitt möte i Kolding i augusti. Vi genomförde vidare
            på ett tidigt stadium uppvaktningar i viktiga huvudstäder. Försvarsministern
            tog upp frågan med sin amerikanske kollega vid besöket i Washington
            i oktober. Problemet berördes vid kabinettssekreterarens besök
            i Moskva i samma månad. Vi har vidare poängterat frågans vikt
            i
          </note>
          <note n="6d4c6530">
            OSSE:s forum för säkerhetssamarbete i Wien.
          </note>
          <note n="8629cc71">
            Därutöver har en rad kontakter förekommit med berörda länder.
            Vi har vid alla dessa tillfällen understrukit vår oro inför en
            utveckling som kan leda till ökade styrkenivåer i vårt närområde.
          </note>
          <note n="d34d8533">
            Förhandlingarna fortsätter nu. Vi kommer att fortsätta verka
            för att förhandlingsresultatet från svenska utgångspunkter blir
            så gynnsamt som möjligt.
          </note>
          <note n="507801a3">
            Anf. 17 LENNART ROHDIN (fp)
          </note>
          <note n="e0544b69">
            Herr talman! Jag tackar utrikesministern för svaret.
          </note>
          <note n="cae6f6b6">
            Jag är väldigt glad över att vi är helt överens om den mycket
            centrala betydelse som CFE-avtalet har, både för situationen i
            Europa i stort och för vårt eget närområde, inte minst genom flankbestämmelserna
            och det som vi nu diskuterar när det gäller kommande försvarsbeslut
            och de säkerhetspolitiska övervägandena. Det är bra att nu få
            en redogörelse för den svenska regeringens agerande under hösten.
            Jag tror att våra synpunkter sammanfaller där.
          </note>
          <note n="67199648">
            Jag vill dock trycka på några saker. Detta gäller inte bara allmänt,
            att det påverkar styrkeförhållandena i vårt närområde, utan det
            är naturligtvis också så att de nordiska staterna, liksom förmodligen
            större delen av Europas stater, i sin försvarspolitiska långsiktsplanering
            har utgått från att de tak som CFE-avtalet innehöll också skall
            hållas. Det är klart att väsentliga justeringar av detta inte
            kan undgå att få effekter på den fortsatta försvarspolitiska planeringen,
            och i det här fallet naturligtvis även för Sverige. Det påverkar
            alltså den militärstrategiska bedömningen.
          </note>
          <note n="d9d2d372">
            Den andra punkten som jag tycker är viktig för
          </note>
          <note n="3b772c5c">
            Sverige att framhålla är att det som nu diskuteras är att de
            län som gränsar till de baltiska staterna skall undantas. Det
            är väldigt ologiskt, eftersom skälet anses vara Rysslands legitima
            uppfattning om militära hot, vilka rimligtvis inte kan komma från
            de baltiska staterna. Att lätta på trycket där kan bara bidra
            till att destabilisera utvecklingen i det baltiska området och
            därmed Östersjöregionen och påverka oss.
          </note>
          <note n="43e44bff">
            Sedan finns det en tredje punkt som jag också tycker är väldigt
            viktig, även om vi inte är avtalsslutande stat. Genom de omtolkningar
            som görs av kartan utan att CFE-avtalet omförhandlas skapas prejudikat
            för hur man vid nya påtryckningar och önskemål från Moskva återigen
            kan urgröpa det som ändå var själva tanken med CFE-avtalet.
          </note>
          <note n="722a5cdf">
            Överläggningen var härmed avslutad.
          </note>
          <note n="7759f1a0">
            7 § Svar på fråga 1995/96:93 om Tibet
          </note>
          <note n="6fd2ba39">
            Anf. 18 Utrikesminister LENA HJELM-
          </note>
          <note n="81f0aba5">
            WALLÉN (s)
          </note>
          <note n="6ac211c3">
            Herr talman! Ragnhild Pohanka har ställt en fråga till mig om
            Sverige avser att vidta åtgärder för att stödja Tibet.
          </note>
          <note n="f0d3fca6">
            Det är väl känt att situationen för de mänskliga rättigheterna
            i Tibet är mycket bristfällig. Den kinesiska regeringen har bedrivit
            en synnerligen hårdhänt politik i Tibet alltsedan 1950. Under
            senare år har möjligheterna till religionsutövning förbättrats
            och det tibetanska språkets ställning har stärkts jämfört med
            tidigare. Tibet har också öppnats för turism och utländska kontakter.
            Men rapporter om politiskt förtryck, speciellt mot självständighetsförespråkare
            och om allvarliga brott mot mänskliga rättigheter ger en mörk
            bild av situationen.
          </note>
          <note n="2ec09d09">
            Svenska regeringsföreträdare för kontinuerligt en dialog med
            den kinesiska regeringen om situationen för de mänskliga rättigheterna
            i Kina inklusive i Tibet. Vi framhåller vår oro över situationen
            i Tibet och uppmanar den kinesiska regeringen att föra en politik
            som värnar om det tibetanska folkets etniska, religiösa och kulturella
            särart. Senast skedde detta vid mitt eget besök i Kina i oktober,
            då jag tog upp frågan med min kinesiske motpart.
          </note>
          <note n="91ca89fe">
            I dag är Tibet till namnet en autonom region. Vi menar att det
            tibetanska folket bör ges reell autonomi, rätt till självbestämmande,
            över sitt eget territorium och i frågor som berör dem själva.
          </note>
          <note n="d49d2dc2">
            Inom EU har vi i huvudsak en gemensam syn på
          </note>
          <note n="a6ca3aef">
            Tibetfrågorna. Också i EU-kretsen påtalas Kinas bristande respekt
            för bl.a. den tibetanska folkgruppens kulturella, etniska, språkliga
            och religiösa identitet.
          </note>
          <note n="59803a1e">
            Det skedde t.ex. genom det resolutionsförslag som
          </note>
          <note n="17f2517b">
            EU lade fram för FN:s Kommission för de mänskliga rättigheterna
            i mars-april i år.
          </note>
          <note n="f4533495">
            Sveriges ambassad, liksom övriga EU-
          </note>
          <note n="ac8a802d">
            ambassader, följer noggrant utvecklingen i Tibet och genomför
            regelbundet resor till området för att bevaka situationen beträffande
            de mänskliga rättigheterna.
          </note>
          <note n="5a37b592">
            Anf. 19 RAGNHILD POHANKA (mp)
          </note>
          <note n="831e5b35">
            Herr talman! Jag får tacka för svaret. Jag vet att det finns
            ett genuint intresse för Tibet och mänskliga rättigheter i Tibet
            och Kina från Sveriges regering och
          </note>
          <note n="956d1852">
            Sveriges riksdag. Det här har nu faktiskt pågått under ett stort
            antal år, och det har inte skett någon som helst förbättring i
            Tibet. Då är min fråga om man inte skall tillgripa ytterligare
            åtgärder för att stödja Tibet.
          </note>
          <note n="7a4d067e">
            Många jurister som är kunniga i internationell juridik anser
            det är fråga om en ockupation av Tibet. I
          </note>
          <note n="49b7913a">
            och med detta betraktas det inte som inre angelägenheter för
            Kina. Man borde här kunna göra en markering.
          </note>
          <note n="e701e897">
            Vi har erkänt länder som har varit längre ifrån att uppfylla
            folkrättsliga krav än vad Tibet är med sin exilregering och ständiga
            protest mot Kinas överhöghet och med det förtryck av tibetaner
            som sker. Jag känner mycket väl till det förtryck som har förekommit
            och det antal människor som har mördats, det antal kloster som
            har demolerats osv.
          </note>
          <note n="f7b2456b">
            Det som är värst är ju att de skolor, sjukhus och arbeten som
            finns är till för de kineser som bor där.
          </note>
          <note n="f5a3ebb5">
            Det bor i dag fler kineser än tibetaner i Tibet, och det finns
            planer på att låta ytterligare människor flytta dit.
          </note>
          <note n="55a54883">
            Kineser får ju vissa rättigheter när de flyttar till Tibet.
          </note>
          <note n="17c28c04">
            De får bl.a. ha två barn, vilket nästan är omöjligt i övriga
            Kina annat än för vissa grupper. Flyttar dessa kineser tillbaka
            till Kina får också detta andra barn de rättigheter som annars
            enbart det första barnet får.
          </note>
          <note n="9175fe49">
            Det är alltså inte svårt att förmå människor att flytta till
            Tibet. Det är ett bördigt och egentligen ett rikt land. Trots
            detta lever tibetanerna i en oerhörd fattigdom. Kineserna är visserligen
            inte rika, men de har en klart bättre standard.
          </note>
          <note n="9ce23090">
            Man bygger nu om hela Lhasa efter moderna idé-
          </note>
          <note n="81d0d8f1">
            er. Det betyder att tibetanerna inte har råd att bo där.
          </note>
          <note n="3b4a04fb">
            Kan utrikesministern tänka sig att göra ytterligare markeringar
            när det gäller Tibet?
          </note>
          <note n="8be78fb2">
            Anf. 20 Utrikesminister LENA HJLEM-
          </note>
          <note n="81f0aba5">
            WALLÉN (s)
          </note>
          <note n="1be054ea">
            Herr talman! Att Tibet utgör en del av Kina ifrågasätts inte
            av Sverige och inte heller av det internationella samfundet. Det
            var därför som jag poängterade att lösningen borde vara att ge
            Tibet rätt till självbestämmande över sina egna angelägenheter
            med en autonomi inom ramen för Kina.
          </note>
          <note n="07d661bd">
            Vi kan göra två saker. För det första framför vi kritik när vi
            kan konstatera att respekten för mänskliga rättigheter har kränkts,
            vilket jag har gjort och kommer att fortsätta att göra när det
            gäller situationen i Tibet. För det andra kan vi stödja utvecklingen
            i
          </note>
          <note n="9fc5df66">
            Tibet. Ragnhild Pohanka nämnde skolor. Det finns ett skolprojekt
            för tibetanska barn som just är ett svenskt biståndsprojekt. Det
            är någonting som jag mycket varmt välkomnar. Jag skulle gärna
            se att fler försökte samla ihop sig till den typen av biståndsprojekt
            i Tibet.
          </note>
          <note n="bce0b6ce">
            Anf. 21 RAGNHILD POHANKA (mp)
          </note>
          <note n="d7948c2c">
            Herr talman! Jag känner väl till det skolprojektet, och jag har
            besökt den byn där det ligger. Det är
          </note>
          <note n="4545b4c5">
            Svensk-tibetanska skol- och kulturföreningen som har startat
            den skolan. Det är naturligtvis ett berömvärt projekt, men det
            räcker ju inte på långa vägar. Någonstans måste man emellertid
            börja. Även den kinesiske ambassadören och andra har varit välvilliga
            och hjälpt till att genomföra detta projekt. Vi hade omfattande
            kontakter med ambassaden innan vi åkte till
          </note>
          <note n="ef883022">
            Tibet för ett antal år sedan. Nu är skolan färdigbyggd.
          </note>
          <note n="7b2810c5">
            Gränserna till Tibet har öppnats, men inte ut från
          </note>
          <note n="55bba316">
            Tibet. Kvinnorna där fick t.ex. inte åka till Pekingkonferensen
            utan visum, vilket de inte fick. Ännu värre är att man, om man
            är tibetan, inne i Tibet måste ha en visumliknande handling för
            att få förflytta sig från en stad till en annan. Det är ju verkligen
            makabert. Det är ungefär som i Sydafrika, där man måste gå omkring
            med papper på sig.
          </note>
          <note n="9cd0fc73">
            Vi har agerat oerhört starkt när det gäller Sydafrika och Palestinafrågan.
            Jag ser utrymme för att öka insatserna när det gäller Tibet. Jag
            är glad för det som sker, men jag skulle önska ytterligare insatser.
          </note>
          <note n="722a5cdf">
            Överläggningen var härmed avslutad.
          </note>
          <note n="83b814fe">
            8 § Svar på fråga 1995/96:96 om Förenta nationernas resolution
            om kärnvapenprov
          </note>
          <note n="1a5649f3">
            Anf. 22 Utrikesminister LENA HJELM-
          </note>
          <note n="81f0aba5">
            WALLÉN (s)
          </note>
          <note n="0de2af67">
            Herr talman! Eva Goës har frågat mig om regeringen avser att
            stödja en FN-resolution som bl.a.
          </note>
          <note n="5daf927d">
            beklagar alla nu pågående kärnvapenprov och kräver ett omedelbart
            stopp för alla kärnvapenprov.
          </note>
          <note n="53214873">
            Svaret på Eva Goës fråga är ja. Omröstningen i generalförsamlingens
            första utskott ägde rum den 16
          </note>
          <note n="f4016efd">
            november. Resolutionen antogs med 95 ja-röster, bl.a.
          </note>
          <note n="1639b3fa">
            från Sverige, 12 nej-röster och 45 avstående. Särskilt noterbart
            är att 10 av 15 EU-länder stödde resolutionen.
          </note>
          <note n="ea833806">
            Anf. 23 EVA GOËS (mp)
          </note>
          <note n="bbdaf8ac">
            Herr talman! Jag tackar för svaret, och jag är glad för resultatet.
            Jag skrev frågan för två veckor sedan, så den känns litet inaktuell.
            Men den kan tyvärr aldrig bli inaktuell. Varken utrikesministern
            eller jag tror kanske att Jaques Chirac tänker dra tillbaka beslutet
            om de tre efterföljande sprängningarna. Han har ju sprängt tre
            gånger av från början åtta sprängningar.
          </note>
          <note n="4f928057">
            Nu talar han om sex prov. Samma sak gäller för Kina.
          </note>
          <note n="8a81f42d">
            Man fortsätter med sina prov.
          </note>
          <note n="036742d1">
            Frankrike har misslyckats med sin lobbyverksamhet, det är helt
            klart. Jag vet att det var flera som hade tänkt att avstå från
            att rösta. Jag hoppas att Sverige har arbetat aktivt för att så
            många som möjligt skulle ställa sig bakom resolutionen. Det här
            är första steget.
          </note>
          <note n="4e10b365">
            Jag har också sett att ni protesterar mot sprängningarna på Mururoa
            för att de hotar miljö och hälsa.
          </note>
          <note n="b5764178">
            Därför är jag litet ledsen över att kommissionen fattade beslutet
            att det visserligen var skadligt att spränga på Mururoa och Fangataufa
            eftersom det hotar miljö och hälsa, men det var inte tillräckligt
            skadligt att spränga där nere. Kärnvapenprov överlag är skadliga.
          </note>
          <note n="7ed9e5b0">
            Jag tycker att detta är ett litet bakvänt resonemang.
          </note>
          <note n="49fff547">
            Det måste vara farligt att spränga i en atoll. Atollen är ju
            väldigt skör. Vi vet att det finns en nivåskillnad på två meter
            på grund av sprickzoner och sprickbildningar. Man brukar beskriva
            det som att det ser ut schweizerost invändigt, eftersom man borrar
            tusen meter ner för att stoppa i bomberna som sedan skall brisera
            där nere.
          </note>
          <note n="636144cd">
            Jag vet att det har uppstått ett beroende. Invånarna kan inte
            äta sin egen mat, utan de är beroende av föda från Frankrike.
            De har importerat en Coca Cola-kultur som gör att de mår fysiskt
            dåligt även av denna. Det stämmer inte med deras livsstil.
          </note>
          <note n="51a41087">
            Och jag undrar då vad regeringen och utrikesministern tänker
            göra, om det nu blir en till sprängning, vilket vi tyvärr tror
            att det blir. Vad har regeringen och utrikesministern för avsikt
            att göra efter den sprängningen?
          </note>
          <note n="c365ccf2">
            Anf. 24 Utrikesminister LENA HJELM-
          </note>
          <note n="81f0aba5">
            WALLÉN (s)
          </note>
          <note n="9f5e0ac4">
            Herr talman! Vad vi kan göra är att vi tydligt och klart säger
            till de länder som provspränger kärnvapen att vi är mycket kritiska
            mot detta och att vi djupt beklagar denna typ av beslut om sprängningar.
            Vi vädjar till dem att dessa skall sluta. Det viktiga nu är att
            vi inriktar oss på att få ett tydligt och fullständigt kärnvapenprovstopp,
            och vi hoppas kunna få se det under nästa år.
          </note>
          <note n="0dd94fdc">
            Anf. 25 EVA GOËS (mp)
          </note>
          <note n="ef7c5bd1">
            Herr talman! Att Frankrike tog hem ambassadören, och gjorde det
            därför att man kände sig kränkt av oss i Sverige när vi protesterade,
            upplever jag som bakvänt. Jag vet ju att statsministern och utrikesministern
            har varit duktiga på att protestera.
          </note>
          <note n="65709806">
            Jag tycker att det är Frankrike och Kina som kränker folket i
            Lop Nor i nordvästra hörnet av Kina och folket på Mururoa och
            i Polynesien när de fortsätter med kärnvapensprängningarna. Därför
            har jag ställt många frågor i det här ämnet, om att ta hem ambassadörer,
            om att stoppa militär handel och samarbete osv.
          </note>
          <note n="bc857bb1">
            Av tidigare ståndpunkter att döma vet jag att man tycker att
            detta är att gå för lång och att det är bättre att ha en dialog.
            Jag tror på dialogen, men jag har också en känsla av att Jacques
            Chirac bara förstår ekonomi. Då handlar det om bojkott så att
            han inte får in så mycket pengar som klirrar i kassan och inte
            får makten över "the Nuclear Market". Jag tror att han vill bli
            president där, och få ekonomisk vinning av det hela.
          </note>
          <note n="e1ed2a4e">
            Anf. 26 Utrikesminister LENA HJELM-
          </note>
          <note n="81f0aba5">
            WALLÉN (s)
          </note>
          <note n="783ef9b9">
            Herr talman! Jag tror, Eva Goës, att vi skall vara klara över
            att det viktigaste är att Frankrike är mycket medvetet om vad
            vi och andra EU-länder har för åsikt i den här frågan. Det är
            mycket väsentligt. Detta uppnår man genom dialog, och vi sitter
            ju faktiskt vid samma bord och kan föra den dialogen.
          </note>
          <note n="5b3c391c">
            Ett andra steg är det konstruktiva handlandet. Sedan vi väl har
            kritiserat och tydliggjort hur vi ser på detta och hur starkt
            negativa vi är, är ändå det konstruktiva det viktiga - att man
            skriver under kärnstoppsavtalet nästa år. Det har faktiskt även
            president
          </note>
          <note n="0d974fb9">
            Chirac lovat att göra.
          </note>
          <note n="3f921452">
            Anf. 27 EVA GOËS (mp)
          </note>
          <note n="1e522824">
            Herr talman! Det är jag glad för att han har lovat att göra.
            Vi vet också att man har ett lokalt val i mars nästa år. Jag undrar
            om Chirac håller på att försöka vinna politiska poäng genom att
            snabbt detonera den ena bomben efter den andra så att det skall
            gå så fort som möjligt, helst före jul.
          </note>
          <note n="85fcc907">
            På så sätt får man litet avstånd till det lokala presidentvalet
            i mars då den nya presidenten skall utses. I
          </note>
          <note n="6048aca7">
            dag heter presidenten Floss. Detta är kanske taktik, och jag
            är rädd att Chirac vinner poäng när han lyckas genomföra detta
            utan att det leder till bojkott.
          </note>
          <note n="bbfb1167">
            Jag vet ju t.ex. att Filippinerna har avbrutit militära inköp
            av Mirageplan osv. Det finns också andra som har agerat. Det behövs
            kanske en starkare markering, och det är den som jag väntar på
            att även de nordiska länderna skall göra. Utrikesministrarna har
            ju gått ihop och sagt nej. Man bör markera och göra något drastiskt
            och rent konkret på det här området.
          </note>
          <note n="722a5cdf">
            Överläggningen var härmed avslutad.
          </note>
          <note n="db48b0af">
            9 § Svar på fråga 1995/96:112 om Nigeria
          </note>
          <note n="05e1e268">
            Anf. 28 Utrikesminister LENA HJELM-
          </note>
          <note n="81f0aba5">
            WALLÉN (s)
          </note>
          <note n="543bc807">
            Herr talman! Ragnhild Pohanka har frågat mig om jag kommer att
            vidta ytterligare åtgärder gentemot
          </note>
          <note n="12c1be82">
            Nigerias regering, såsom ett hemkallande av ambassadören.
          </note>
          <note n="49da00e7">
            Nigeria är Afrikas folkrikaste stat och hyser inom sina gränser
            högstående afrikanska kulturer och framstående nigerianer på samhällets
            olika områden.
          </note>
          <note n="a2d0e420">
            Diktaturen i Nigeria är en tragedi för alla de enskilda individer
            som drabbas av den. Inför de allvarliga brott mot mänskliga rättigheter
            som begås i Nigeria måste vi agera beslutsamt. Regeringen har
            med största kraft uttryckt sin avsky för den nigerianska militärregimens
            barbariska handlingar.
          </note>
          <note n="d16f584d">
            Men den nigerianska militärregimen har visat sin kallsinnighet
            inför världssamfundets vädjanden och protester. Därför måste mer
            kraftfulla åtgärder till.
          </note>
          <note n="9ded4853">
            Sverige arbetar för detta inom FN, och har haft en ledande roll
            inom EU för att få till stånd verkningsfulla sanktioner mot den
            nigerianska militärregimen.
          </note>
          <note n="b0ed0b06">
            I går mötte jag mina EU-kolleger i Bryssel. Vi beslutade att
            med omedelbar verkan införa en rad viktiga sanktioner mot Nigeria.
            Allt militärt samarbete avbryts och ett vapenembargo införs. Viseringsrestriktioner
            införs mot företrädare för de militära styrkorna, säkerhetsstyrkorna,
            regeringsmedlemmar och deras familjer. Allt biståndssamarbete
            med militärregimen avbryts samtidigt som stödet för de mänskliga
            rättigheterna, demokratin och de allra fattigaste människorna
            fortsätter via enskilda och civila organisationer.
          </note>
          <note n="bb1f0ae3">
            På mitt initiativ diskuterade EU:s utrikesministrar i går också
            ytterligare tänkbara åtgärder. Jag tog upp möjligheten att dra
            tillbaka de handelsförmåner Nigeria haft under Loméavtalet, frågan
            om oljeembargo och möjligheterna att frysa de tillgångar militärregimens
            medlemmar och deras familjer har inom EU.
          </note>
          <note n="74af944d">
            Flera länder som tidigare varit tveksamma gav i går sitt stöd
            för sådana åtgärder. Vi enades därför om att hålla dessa möjligheter
            fortsatt öppna. Kommissionen fick i uppdrag att undersöka vilka
            ytterligare åtgärder som skulle kunna vidtas. EU:s utrikesministrar
            återkommer till detta när vi träffas nästa gång i början av december.
          </note>
          <note n="5dd09240">
            Dessa är de åtgärder jag hittills vidtagit. Det är reeella åtgärder
            som riktar sig direkt mot den nigerianska militärregimen. Sveriges
            ambassadör är kvar i
          </note>
          <note n="8d74b57e">
            Lagos. Han har en viktig uppgift i att på plats tydliggöra den
            svenska regeringens fasta hållning och upprätthålla våra kontakter
            med de demokratiska krafterna i landet.
          </note>
          <note n="ddfd4fd3">
            Anf. 29 RAGNHILD POHANKA (mp)
          </note>
          <note n="ecfefa6b">
            Herr talman! Jag tackar för svaret. Sedan jag ställde frågan
            har det hänt en hel del. De åtgärder som utrikesministern beskriver
            var inte aktuella när jag ställde frågan, och jag kan säga att
            jag är nöjd med svaret. Här faller begäran om att ta hem ambassadören.
            I jämförelse med de sanktioner som man har vidtagit är dessa mycket
            starkare än så.
          </note>
          <note n="3e446b87">
            Jag skall ändå ställa några frågor: Är det möjligt att uppfylla
            kravet från Ogonifolkets rörelse Mosop på att man skall ställa
            generalerna inför krigsrätt? Här har ju mord på miljöaktivister
            - som inte har begått några brott enligt vårt sett att se - begåtts
            utan att man har haft några riktiga rättegångar.
          </note>
          <note n="33c6a197">
            Kommer regeringen att förorda andra importörer än Shell? Man
            kan kanske få igenom en bojkott av
          </note>
          <note n="dc71a148">
            Shell, som ju har den största oljeutvinningen i detta område,
            med stor miljöförstöring som följd. Det är oacceptabelt att oljebolagen
            har lägre miljökrav i uländerna än i i-länderna. Jag vet inte
            om vi kan göra någonting åt det, men genom påtryckningar kanske
            man ändå kan göra det och via embargot kräva liknande miljökrav
            i u-länderna.
          </note>
          <note n="ab8332df">
            Det finns ytterligare frågor, och jag vet inte om utrikesministern
            kan svara på alla, men jag är väldigt nöjd med svaret och tycker
            att man har gjort oerhört mycket. Jag önskar att liknande sanktioner
            eller möjligheter till aktivt handlande skulle finnas när det
            gäller Tibet, som var det förra landet jag frågade om.
          </note>
          <note n="09fb6c83">
            Anf. 30 Utrikesminister LENA HJELM-
          </note>
          <note n="81f0aba5">
            WALLÉN (s)
          </note>
          <note n="bb99ba0f">
            Herr talman! Frågan om ifall militärregimens ledare kan ställas
            inför krigsrätt kan jag inte svara på. Jag har litet svårt att
            se hur det skall fungera. Det måste ju i så fall vara fråga om
            en internationell tribunal, och då måste ju en sådan som kan inrikta
            sig på just dessa brott först inrättas. Jag kan inte bedöma den
            frågan nu.
          </note>
          <note n="54a5fbb8">
            Blir det ett oljeembargo gäller det naturligtvis även oljan från
            Shell - det är självklart. Hur svenska konsumenter sedan agerar
            i sina inköp är upp till var och en. När Shell nämns här tycker
            jag nog att det låter litet illa när man får höra att företaget
            nu har stora investeringsplaner i just det område, där förtrycket
            av
          </note>
          <note n="375c8165">
            Ogonifolket förekommer, vilket var grunden för kritiken mot kränkandet
            av mänskliga rättigheter. Att just nu planera investeringar i
            det området tycker jag personligen inte är det allra bästa ett
            företag kan göra.
          </note>
          <note n="39557e59">
            Men det är mer en personlig kommentar.
          </note>
          <note n="660c897a">
            Anf. 31 RAGNHILD POHANKA (mp)
          </note>
          <note n="1c5db3ea">
            Herr talman! Förra året fick ju Ken Saro-Wiwa det alternativa
            nobelpriset. Han kunde inte själv ta emot det, för han satt redan
            då i fängelse. Det har visat sig att hänsyn tidigare tagits till
            att någon fått ett sådant pris. Man har fått en bättre möjlighet
            att fortsätta arbeta och vara fri. Landet vill inte ha uppmärksamheten
            på sig. Men det här visar hur känslolösa de är i det landet inför
            omvärldens tryck.
          </note>
          <note n="b3bd0ae5">
            Jag tror att de åtgärder som har vidtagits och planeras att vidtagas
            är lämpliga för det här landet: embargo eller köpbojkott. Det
            är det enda som landet reagerar för. Det tycker jag är väldigt
            bra metoder.
          </note>
          <note n="f5695780">
            Wole Soyinka har gått ut och talat om hur fruktansvärd miljöstöringen
            är och att det planeras utvinning av metaller och olja i andra
            delar av Nigeria också, med liknande följder. Man vill väl pröva
            om man kunde klara det. Men landet har nu fått så hård kritik
            att man kanske inte fortsätter.
          </note>
          <note n="722a5cdf">
            Överläggningen var härmed avslutad.
          </note>
          <note n="73fa7786">
            10 § Svar på interpellation 1995/96:114 om fastighetsskattens
            effekter
          </note>
          <note n="ebb2f3a6">
            Anf. 32 Finansminister GÖRAN
          </note>
          <note n="c92571d7">
            PERSSON (s)
          </note>
          <note n="26665c3a">
            Herr talman! Owe Hellberg har frågat mig om regeringen avser
            att vidta åtgärder för att fastighetstaxeringsförfarandet skall
            leda fram till riktiga taxeringsvärden.
          </note>
          <note n="6cb625de">
            Det finns ingen anledning att nu upprepa allt som sades i fastighetsskattedebatten
            för någon vecka sedan. Som ett svar på Owe Hellbergs fråga vill
            jag dock säga följande. Taxeringsvärdena är avsedda att återspegla
            marknadsvärdena. Enligt min uppfattning är så också i regel fallet.
            Jag är därför inte beredd att vidta några särskilda åtgärder av
            det slag som Owe
          </note>
          <note n="f3394d78">
            Hellberg efterlyser. Det kan påpekas att utfallet av varje allmän
            fastighetstaxering noga följs upp av ansvariga myndigheter och
            att metoderna för att finna de korrekta marknadsvärdena förfinas
            efter hand.
          </note>
          <note n="7e744b6e">
            Härtill kommer att den enskilde fastighetsägare som inte är nöjd
            med det vid den allmänna fastighetstaxeringen föreslagna värdet
            kan framföra sina synpunkter till skattemyndigheten vars beslut
            också kan överklagas.
          </note>
          <note n="7c94df24">
            Anf. 33 OWE HELLBERG (v)
          </note>
          <note n="21bcb283">
            Herr talman! Jag tackar finansministern för svaret.
          </note>
          <note n="8ca14e89">
            Efter att ha lyssnat på fastighetsskattedebatten för knappt två
            veckor sedan kändes det angeläget för mig att ställa min obesvarade
            fråga.
          </note>
          <note n="c90ce88b">
            Generellt är det nog inget större fel på de taxeringsvärden som
            svenska folket fått på sina småhus.
          </note>
          <note n="4b9aaffd">
            Men vid närmare granskning av områden i delar av kommuner visar
            det sig att mätmetoderna inte är särskilt bra. I detta fall är
            det ett glesbygdsproblem och ett problem i småkommuner med liten
            omsättning av fastigheter. Den besparing som gjorts i samband
            med taxeringsförfarandet har lett till att den lokala förankringen
            kraftigt försämrats. Lokalkännedomen är för dålig och mätmetoderna
            för trubbiga. Enstaka köp ger en felaktig bild av värdet på resten
            av beståndet i det område där dessa försäljningar skett. Problemet
            för alla andra i området är att de inte kan sälja sina hus, det
            finns ingen efterfrågan. Följden blir för höga taxeringsvärden
            och därmed för hög skatt.
          </note>
          <note n="9d18ac81">
            Kärnan i problemet är en provtaxering som skedde i våras och
            som husägarna inte hade en aning om över huvud taget. Den ligger
            till grund för det föreslagna taxeringsvärde som alla fått besked
            om från skattemyndigheten.
          </note>
          <note n="aaab31cb">
            Taxeringsvärdet kan man naturligtvis överklaga, men områdestaxeringen
            är gemensam för alla i ett område, vilket skattemyndigheten nu
            säger ligger fast.
          </note>
          <note n="ee044cc5">
            Jag nämnde min hemkommun Ockelbo. Där har det bevisligen slagit
            snett. Få köp och därmed bristfällig statistik har i vissa områden
            lett till taxeringsvärden som ligger i paritet med ett möjligt
            rimligt försäljningspris.
          </note>
          <note n="108f4ac1">
            Skall två myndigheter - i det här fallet Lantmäteriverket och
            Riksskatteverket - få agera på det här sättet? Varför tänker inte
            finansministern ta dem i örat och rätta till detta?
          </note>
          <note n="abeab2bb">
            Anf. 34 Finansminister GÖRAN
          </note>
          <note n="c92571d7">
            PERSSON (s)
          </note>
          <note n="bffd7a75">
            Herr talman! Jag brukar inte ta någon i örat, allra minst myndigheterna.
            Annars kan man lätt hamna inför konstitutionsutskottet. Dit önskar
            väl inte ens
          </note>
          <note n="ca73189a">
            Owe Hellberg mig, skulle jag tro. Det finns kanske andra platser
            att tänka sig. Men två saker har jag att säga.
          </note>
          <note n="bb0fd1a0">
            Först och främst kan jag hålla med Owe Hellberg om kritiken av
            borttagandet av taxeringsnämnderna.
          </note>
          <note n="348ba5ef">
            Det är möjligt att det var någonting som vi i efterhand får ångra,
            men det är gjort, inte gjort av den här regeringen men genomfört.
            Där fanns något av en folkrörelse tidigare av kunniga lekmän som
            ganska säkert visste hur situationen såg ut.
          </note>
          <note n="02a707a4">
            Vi har nu en annan typ av förfarande, baserat på data, hög grad
            av schabloner och faktiskt utfall. Det rymmer självfallet en risk
            för att det kan bli felaktigheter. Vi får se vad som nu händer
            när vi har gått igenom överklagandena och den bilden klarnar.
            Då får vi se hur mycket som återstår av sådant som är snett.
          </note>
          <note n="4fce6599">
            Totalt sett har jag trots allt den uppfattningen att fastighetstaxeringen
            har fungerat ganska väl, med undantag för några inslag av det
            här nämnda slaget och det som rymmer det särskilda problem som
            är kopplat till dem som är permanentboende i orter med hög attraktivitet
            och där marknadsvärdena och försäljningspriserna de facto har
            pressats uppåt. Där fungerar uppenbarligen taxeringen, men det
            får andra konsekvenser för de fastboende.
          </note>
          <note n="31f7ec46">
            Jag är inte beredd att säga att vi skall ändra grunderna för
            taxeringen, utan jag är av den uppfattningen att vi får avvakta
            och se hur överklagandebilden ser ut och vad som fastställs därefter.
          </note>
          <note n="b54af73d">
            Anf. 35 OWE HELLBERG (v)
          </note>
          <note n="5de15e28">
            Herr talman! Hur finansministern gör bryr jag mig inte så mycket
            om. Men om det visar sig att myndigheterna gjort fel måste det
            vara ansvariga politikers skyldighet att påpeka de missförhållanden
            som råder.
          </note>
          <note n="d69be9d9">
            Hur skall man kunna ha tilltro till ett skattesystem som bygger
            på att taxeringen skall vara 75 % av ett rimligt möjligt försäljningsvärde?
          </note>
          <note n="a85a2655">
            I går var jag faktiskt på kommunfullmäktigemöte i min hemkommun.
            Det var allmänhetens frågestund.
          </note>
          <note n="5facff2d">
            En av de största frågorna som diskuterades där var fastighetsskatten
            och fastighetstaxeringen. Det är en starkt socialdemokratisk kommun,
            rörande överens över partigränserna om att det här är ett allvarligt
            problem. Det socialdemokratiska kommunalrådet har varit med på
            en uppvaktning hos den lokala skattemyndigheten, som säger att
            den provtaxering som gäller området, områdestaxeringen, kan man
            inte röra när det gäller enstaka fall. Han tänker också ta initiativ
            för att småkommunernas organisation skall påpeka dessa felaktigheter.
          </note>
          <note n="19dcb76c">
            Jag tycker inte att det här är ett särskilt bra och vänligt svar
            till dem som drabbats och som vill betala sin fastighetsskatt
            men på korrekta villkor.
          </note>
          <note n="8751b02f">
            Anf. 36 Finansminister GÖRAN
          </note>
          <note n="c92571d7">
            PERSSON (s)
          </note>
          <note n="f8a604c0">
            Herr talman! Jag har inga möjligheter att bedöma situationen
            i Ockelbo och vill heller inte göra det, det vore fel av mig.
            Jag får hänvisa till det jag har sagt förut om vilka möjligheter
            som finns att korrigera systemet.
          </note>
          <note n="3c5d8443">
            Som Owe Hellberg vet har vi varje gång som vi genomfört en fastighetstaxering
            - det lär oss historien
          </note>
          <note n="e243422b">
            - haft motsvarande diskussioner om felaktigheter i taxeringsvärdena.
            Det är inte ägnat att förvåna att det dyker upp den här gången
            också. Detta är en pålaga på svenska folket som många träffas
            av. Inte heller mot den bakgrunden är det ägnat att förvåna att
            diskussionen blir omfattande. Dock har denna kammare ställt ganska
            stora krav på uppoffringar av andra grupper i samhället. Då har
            inte alltid debatten varit lika het som nu, som av en händelse.
          </note>
          <note n="1146eeb2">
            Anf. 37 OWE HELLBERG (v)
          </note>
          <note n="c5063ca1">
            Herr talman! Nu är det fastighetstaxeringen och fastighetsskatten
            vi diskuterar, Göran Persson. Om det bevisligen finns fel skall
            man rätta till dem. Det är faktiskt 1996 års taxering som kommer
            att leva vidare under fem år framåt i en rullande taxering. Det
            är väsentligt att man får ett rätt utgångsläge. Jag tycker att
            det är ett ganska märkligt svar som finansministern ger, han nonchalerar
            problemet helt enkelt.
          </note>
          <note n="e58006b0">
            Jag får väl rikta en uppmaning till de fastighetsägare som är
            missnöjda och tycker att Riksskatteverket och skattemyndigeten
            har gjort fel: Om de inte får upprättelse under våren bör de anmäla
            det här till länsrätten så att myndighetens agerande prövas. Man
            kan nämligen inte överklaga det slutliga taxeringsvärde man får
            under våren. Jag tycker att svaret är dåligt.
          </note>
          <note n="1fae96ef">
            Anf. 38 Finansminister GÖRAN
          </note>
          <note n="c92571d7">
            PERSSON (s)
          </note>
          <note n="cc6c4a82">
            Herr talman! Owe Hellberg får tycka vad han vill om svaret, och
            vilka uppmaningar han tänker rikta till människor får han ta ansvar
            för själv. Jag har att svara på en fråga om taxeringsvärdena just
            i Ockelbo kommun och kan av naturliga skäl inte gå in i en diskussion
            om detta på det sätt som Owe Hellberg kräver.
          </note>
          <note n="06f3a94b">
            Han ger ju själv svar på frågan vad som händer i framtiden. Vi
            har rullande fastighetstaxeringar, och det gör att den gamla stelheten
            inte finns kvar i systemet. Det rättar till sig vartefter försäljningsstatistiken
            blir mer omfattande, och man får på så sätt ett säkrare utfall.
            Skulle det visa sig vid ett överklagande att taxeringen är fel
            blir en ny taxering åsatt. Skulle det dessutom visa sig att vi
            får ett annat utfall från försäljningssidan justerar sig det här
            med tiden. Vi har ett bättre system på så sätt just nu.
          </note>
          <note n="fda4cb48">
            Återigen, Owe Hellberg: Fastighetstaxeringsvärdena skall naturligtvis
            vara korrekta. Vi har en metod för detta, och vi är överens om
            att de skall vara korrekta. Men sätter man ner fastighetstaxeringsvärdena
            samtidigt som man attackerar fastighetsskatten och tycker att
            den är för hög, då får man väl försöka hitta andra intäktskällor
            i stället. Det här är ju snarast ett förslag på nya utgifter från
            det parti som Owe Hellberg företräder.
          </note>
          <note n="58e5a69d">
            Anf. 39 OWE HELLBERG (v)
          </note>
          <note n="6cd19063">
            Herr talman! Så finansministern menar att om man skall rätta
            till orättvisa skatter så skall man ta in dem på annat sätt. Det
            var en mycket märklig retorik, helt obegriplig för mig. Så kan
            man inte svara på en sådan fråga. Det är inte den frågan jag har
            ställt.
          </note>
          <note n="9065fa8f">
            Att jag tog upp Ockelbo som ett exempel beror på att jag inte
            vill att vi skall falla in i den här generella, svepande debatten
            som man alltid hamnar i i det här huset. Ta ett konkret exempel
            och tala om hur det ser ut. Jag tycker att finansministern kunde
            ta kontakt med kommunalrådet i Ockelbo, Staffan Nordqvist (s)
          </note>
          <note n="e22d5030">
            så att han får höra litet mer om det här problemet.
          </note>
          <note n="ee4ea450">
            Anf. 40 Finansminister GÖRAN
          </note>
          <note n="c92571d7">
            PERSSON (s)
          </note>
          <note n="7884b9d7">
            Herr talman! Jag har litet svårare än Owe Hellberg att gå in
            på Ockelbos situation. Jag kan svara principiellt på hur saken
            skall hanteras.
          </note>
          <note n="4b9fd940">
            Om fastighetstaxeringsvärdena är felaktiga skall de rättas till,
            det är självklart, och det är den principiella hållningen. Det
            finns en metod för detta. Om inte Owe Hellberg ger sig till tåls
            med det, utan vill ha mer, måste jag reagera och säga att man
            hamnar i ett läge där man utöver detta mycket väl kan hamna i
            en situation där man tvingas konstatera att det fattas pengar.
          </note>
          <note n="722a5cdf">
            Överläggningen var härmed avslutad.
          </note>
          <note n="7a0c93b3">
            11 § Svar på fråga 1995/96:117 om tullklarering av exporterade
            varor
          </note>
          <note n="15dfb4f8">
            Anf. 41 Finansminister GÖRAN
          </note>
          <note n="c92571d7">
            PERSSON (s)
          </note>
          <note n="8e258458">
            Fru talman! Carl Fredrik Graf har frågat mig vilka åtgärder jag
            avser att vidta så att exportreglerna kan utformas så att onödiga
            omvägar, väntetider och kostnader inte skall uppstå för den svenska
            exporten.
          </note>
          <note n="3f996010">
            Enligt huvudregeln i EG:s tullkodex skall exportdeklaration inges
            vid det tullkontor som är ansvarigt för övervakning av den plats
            där exportören är etablerad eller där varorna packas eller lastas
            för att sändas på export. Undantag från detta förfarande kan emellertid
            medges.
          </note>
          <note n="f939ab09">
            Kommissionen har efter diskussioner med representanter för de
            olika medlemsstaterna upprättat en lista som innehåller exempel
            på situationer där undantag kan medges. Tills helt nyligen innehöll
            inte denna lista någon möjlighet till undantag för den som måste
            ta långa omvägar för att tullklareras vid "rätt"
          </note>
          <note n="cfa7e8f1">
            tullkontor. Sålunda skulle många företag i Sverige tvingas att
            ta en omväg på grund av bl.a. de speciella geografiska och befolkningsmässiga
            förhållanden som råder här.
          </note>
          <note n="1bd72eb3">
            Från svensk sida har initiativ tagits till att listan utökas
            med en punkt som medger att hänsyn tas till de speciella förhållanden
            som råder i Sverige. Vid ett möte i tullkodexkommittén i oktober
            har också listan kompletterats med en punkt som innebär att undantag
            från huvudregeln kan medges om det "rätta" tullkontoret är beläget
            på ett sådant avstånd och i en sådan riktning i förhållande till
            den plats där exportören är etablerad att det skulle vara ekonomiskt
            oförsvarbart att tillämpa huvudregeln. Deklarationen får då tas
            emot av det första tullkontoret på vägen från den plats där exportören
            är etablerad till den plats där gemenskapens tullområde lämnas.
          </note>
          <note n="efe4b13d">
            Enligt vad jag erfarit pågår inom Generaltullstyrelsen en översyn
            av styrelsens nu gällande föreskrifter rörande frågor om ingivande
            av exportdeklaration.
          </note>
          <note n="8745d411">
            Jag utgår ifrån att Generaltullstyrelsen därvid anpassar sina
            bestämmelser till de förutsättningar som nu gäller, och att denna
            anpassning samtidigt görs på ett sådant sätt att exportföretagen
            inte drabbas av onödiga kostnader till följd av väntetider och
            begränsningar i tullkontorens öppethållandetider.
          </note>
          <note n="e9898ef0">
            Anf. 42 CARL FREDRIK GRAF (m)
          </note>
          <note n="daa5bc6c">
            Fru talman! Efter den litet kärva attityden i den förra debatten
            kan det väl kännas trösterikt för finansministern att från en
            moderat få höra att det här var ett bra svar. Jag tackar för det.
          </note>
          <note n="c022beb5">
            För den oinvigde kan den här frågan synas vara tekniskt komplicerad,
            och den verkar inte beröra så många, men den rör stora delar av
            svenskt näringsliv.
          </note>
          <note n="c48ff2d3">
            Finansministerns uttalande hoppas jag, precis om finansministern
            själv säger, skall vara till vägledning för Generaltullstyrelsen
            i fortsättningen.
          </note>
          <note n="67bb1327">
            Svaret ger ändå anledning till ett par följdfrågor.
          </note>
          <note n="6137fdd4">
            Finansministern säger att det skall bli möjligt att i stället
            för till hemmatullkontoret få åka till närmaste tullkontor och
            där göra exportdeklarationen. Det kan emellertid vara litet förrädiskt,
            eftersom sådana här tullkontor plägar att rätt ofta ha stängt.
          </note>
          <note n="192dd576">
            Då är frågan den: Kan man i detta tolka in att exportklareringen
            också kan göras vid gränsen? I så fall har den här frågestunden
            fört den här saken ett stort steg framåt. Det gäller de företag
            som inte är godkända TDS-exportörer.
          </note>
          <note n="c1533507">
            Anf. 43 Finansminister GÖRAN
          </note>
          <note n="c92571d7">
            PERSSON (s)
          </note>
          <note n="2f32fd4f">
            Fru talman! Vad jag menar med mitt svar är närmast öppna tullkontor.
          </note>
          <note n="aec19b0a">
            Anf. 44 CARL FREDRIK GRAF (m)
          </note>
          <note n="e095a174">
            Fru talman! Då har vi klarat av en bit till. Då vill jag följa
            upp frågan om väntetider och aviseringstider.
          </note>
          <note n="3ead91ff">
            Är det rimligt, finansministern, att sätta upp en målsättning
            för Generaltullstyrelsens verksamhet i detta avseende? Det har
            ju förekommit diskussioner i näringslivet om att det har varit
            väldigt långa tider för att få svarsmeddelanden. Under tiden måste
            man ha godset kvar för kontroll. Tider från en timme upp till
            nästan en hel dag har förekommit. Det är viktigt, i de tider vi
            nu lever i, att företag relativt snabbt - ja, inte bara relativt
            utan mycket snabbt - kan få ut sina varor till kunderna.
          </note>
          <note n="4e0546ff">
            Min fråga till finansministern är då om han är beredd att sätta
            upp ett mål för tullen uttryckt i en tid för att klara av dessa
            åtaganden.
          </note>
          <note n="605c2056">
            Anf. 45 Finansminister GÖRAN
          </note>
          <note n="c92571d7">
            PERSSON (s)
          </note>
          <note n="6ffbd43a">
            Fru talman! Också den saken har diskuterats. Här är det inte
            lika enkelt för mig att svara, därför att här står uppgift mot
            uppgift. Det finns ett s.k. tulldatasystem, förkortat TDS, som
            enligt uppgift har drabbats av väntetider, precis som frågaren
            nu indirekt antyder, på grund av långa aviseringstider. Generaltullstyrelsen
            förnekar dock detta, och uppgift står mot uppgift.
          </note>
          <note n="06843872">
            Jag har ingen anledning att anta något annat än att det ligger
            i Generaltullstyrelsens intresse att systemet fungerar på ett
            sådant sätt som utmärks av god servicegrad gentemot de som har
            att utnyttja systemet. Jag förutsätter att så sker.
          </note>
          <note n="992c2e15">
            Anf. 46 CARL FREDRIK GRAF (m)
          </note>
          <note n="8df9b80b">
            Fru talman! Det förutsätter jag också.
          </note>
          <note n="a14859fa">
            Min avslutande följdfråga i det här ärendet, som jag tycker att
            vi har kommit ganska långt i, blir då:
          </note>
          <note n="af5d5973">
            Hur avser finansministern att följa upp det här, så att det verkligen
            blir så att Generaltullstyrelsen implementerar de åsikter som
            finansministern synes ha?
          </note>
          <note n="02d066cb">
            Näringslivet har ju ganska entydigt varit mycket kritiska på
            den här punkten.
          </note>
          <note n="fd4b3ec4">
            Anf. 47 Finansminister GÖRAN
          </note>
          <note n="c92571d7">
            PERSSON (s)
          </note>
          <note n="f2f1ae82">
            Fru talman! Det råder just nu ett dispensförhållande. Det är
            från den 1 januari 1996 som situationen skulle kunna ha varit
            bekymmersam. Jag tror att också
          </note>
          <note n="d8a78250">
            Generaltullstyrelsen har fångat de signaler och de regeländringar
            som har skett, och att jag där inte egentligen behöver hysa någon
            oro. Skulle det inte visa sig vara riktigt har självklart regeringen
            anledning att återkomma på annat sätt. Då har vi ju de instrument
            som regeringen förfogar över, och det är att i regeringsbeslut
            tolka vad som gäller.
          </note>
          <note n="722a5cdf">
            Överläggningen var härmed avslutad.
          </note>
          <note n="09df56e2">
            12 § Svar på fråga 1995/96:122 om fastighetstaxeringen
          </note>
          <note n="ea263b04">
            Anf. 48 Finansminister GÖRAN
          </note>
          <note n="c92571d7">
            PERSSON (s)
          </note>
          <note n="f3591061">
            Fru talman! Tuve Skånberg har frågat mig om jag vill utveckla
            hur jag vill hjälpa permanentboende ortsbefolkning att ha råd
            att bo kvar t.ex. i Brantevik på Österlen.
          </note>
          <note n="76e53bd6">
            Det problem som är ett reellt problem i spåren på fastighetstaxeringen
            är att en del fastboende i attraktiva kustområden får kraftiga
            höjningar utan att för den skull ha stora inkomster i hushållet.
            Vi skall som jag tidigare sagt titta på just de fastboendes situation,
            men inte med syftet att pressa tillbaka skatten för dem som till
            följd av stora ekonomiska tillgångar har kunnat pressa upp värdet
            på villor och fritidshus. Ett sådant arbete har också påbörjats
            inom Finansdepartementet, och jag är med hänsyn till det pågående
            arbetet för närvarande inte beredd att ytterligare kommentera
            frågan.
          </note>
          <note n="9c1e5f9c">
            Anf. 49 TUVE SKÅNBERG (kds)
          </note>
          <note n="98a2d7a8">
            Fru talman! Jag tackar finansministern för svaret.
          </note>
          <note n="995de96c">
            Just nu sänds det som han och jag säger ut via radio över Kristianstads
            län, och hemma i stugorna sitter folk - fiskarbefolkning och vanligt
            folk - och är oroliga. Flera av dem har redan fått lämna in sina
            hus till försäljning. Jag skulle önska att finansministern på
            ett sätt som vi alla kan ta till oss kunde säga att faran nu är
            över.
          </note>
          <note n="da64b666">
            Det arbete som har påbörjats i Finansdepartementet ämnar finansministern
            slutföra inom rimlig tid.
          </note>
          <note n="aada9432">
            Vad är då rimlig tid? Är finansministern beredd att t.ex. pröva
            Kristdemokraternas förslag, en modell som innebär att de som bor
            i sina hus mer än sex månader om året får betala en lägre fastighetsskatt?
          </note>
          <note n="7be3ae82">
            Anf. 50 Finansminister GÖRAN
          </note>
          <note n="c92571d7">
            PERSSON (s)
          </note>
          <note n="32982af2">
            Fru talman! Vi får väl då passa på att adressera oss också till
            alla nere i Kristianstad som just nu lyssnar till den här debatten.
            Jag vill säga att väldigt många har köpt mycket dyrt, framför
            allt i de fiskelägen på
          </note>
          <note n="2073c28f">
            Österlen som vi nu pratar om, och att detta har drivit upp förmögenhetsvärdena.
            Taxeringsvärdet speglar just förmögenhetsvärdet. Jag tänker inte
            medverka till att de som har drivit upp priserna skall få lägre
            skatter. De kan bära den nya fastighetsskatten.
          </note>
          <note n="8e8ee667">
            Vad däremot beträffar dem som är fastboende och har låga inkomster
            gäller att dessa visserligen indirekt har en förmögenhet i fastigheten,
            men kanske inte förmåga att betala den skatt som är kopplad till
            förmögenheten.
          </note>
          <note n="89377ce3">
            Det här är ett känt problem. Det fanns även i den förra fastighetstaxeringen,
            och den gamla regeringen gjorde då ingenting åt det. Jag sade
            i förra veckans debatt att jag tänker titta på det och se vad
            vi kan göra. Vi har ingen anledning att dra det här i långbänk.
            Antingen går det att lösa problemet, och då gör vi det, eller
            går det inte att komma till rätta med det, och då får vi redovisa
            det.
          </note>
          <note n="133b26d5">
            Den nu föreslagna metoden har ju varit uppe till diskussion tidigare.
            Den framlades för den förre skatteministern Bo Lundgren och resulterade
            då inte i någon åtgärd. Också andra metoder diskuterades. Jag
            får titta på detta en gång till, och jag föregriper inte det jobb
            som nu bedrivs, men jag har ambitionen att det bedrivs på ett
            sådant sätt att det blir ett snabbt besked.
          </note>
          <note n="c50aaef2">
            Anf. 51 TUVE SKÅNBERG (kds)
          </note>
          <note n="bcd8f66d">
            Fru talman! Ett snabbt besked innebär kanske att vi innan året
            är slut har ett preliminärt svar på frågan.
          </note>
          <note n="f2685f13">
            Jag hoppas att finansministern är medveten om att en del av dem
            som nu lyssnar har fått taxeringsvärdena på sina hus uppskrivna
            med 200 %. Det är alltså helt orimliga höjningar som har drabbat
            fiskelägen som
          </note>
          <note n="2bbcd28d">
            Brantevik, Vik, Vitemölla, Skillinge och Baskemölla.
          </note>
          <note n="ae673f2e">
            Finansministern talar just nu till vanligt folk, inte till dem
            som har skott sig eller är oerhört rika. Vanligt folk som nu lyssnar
            vill ha besked om de kan bo kvar eller om de är tvungna att sälja
            före årsskiftet.
          </note>
          <note n="f68ac012">
            Anf. 52 Finansminister GÖRAN
          </note>
          <note n="c92571d7">
            PERSSON (s)
          </note>
          <note n="335138e5">
            Fru talman! Jag kan inte lova något besked före årets slut. Återigen:
            Det är inte fråga om felaktiga taxeringsvärden. Taxeringsvärdet
            återspeglar ju det försäljningsvärde som huset egentligen har.
            Troligen är taxeringsvärdena i de här fiskelägena satta efter
            det som man under den sista tiden har betalat för husen.
          </note>
          <note n="5a2d7af2">
            Däremot har de som bott där sedan länge oförskyllt råkat in i
            den här spiralen. De har inte medverkat till att pressa upp huspriserna.
            Däremot sitter de på en tillgång som har ett visst värde, och
            vi har den här typen av kapitalbeskattning. Det är då problemet
            inträffar.
          </note>
          <note n="fad2bb5b">
            Taxeringsvärdet är alltså säkerligen riktigt, men skatten får
            för dessa personer en konsekvens som kanske inte är rimlig. Det
            är det som vi måste försöka lösa utan att de som kan betala skatten
            slipper undan att göra det. Exakt hur det skall gå till kan jag
            inte i dag svara på, men ambitionen är, som jag förut sade, den
            att det skall gå något så när fort. Låt oss säga att vi skall
            kunna ge ett besked åtminstone under det första halvåret 1996.
          </note>
          <note n="da03a9b3">
            Anf. 53 TUVE SKÅNBERG (kds)
          </note>
          <note n="67c470e1">
            Fru talman! Jag är glad för beskedet att finansministern delar
            min och min hembygds syn att det här inte är rimligt i de fall
            som vi nu diskuterar. Sedan ifrågasätter jag att taxeringsvärdena
            alltid rätt speglar verkligheten. Det finns enligt min ortstidning
            Ystads
          </note>
          <note n="a8c54ea4">
            Allehanda exempel på fastigheter som inte går att avyttra ens
            för taxeringsvärdet, som ju är avsett att vara 75 % av marknadsvärdet.
          </note>
          <note n="2a01e19f">
            Kanske vill finansministern nämna några medel för att eliminera
            risken för denna godtycklighet vid bedömningen av de nya taxeringsvärdena,
            så att det inte blir på det viset?
          </note>
          <note n="38bc3593">
            Anf. 54 Finansminister GÖRAN
          </note>
          <note n="c92571d7">
            PERSSON (s)
          </note>
          <note n="e425af9e">
            Fru talman! Jag är försiktig med råd av det slaget.
          </note>
          <note n="fc649e89">
            Det finns från myndigheternas sida angivet hur man skall göra,
            om man inte är nöjd med sin taxering. Det är klart att det finns
            ett och annat taxeringsvärde som är felaktigt. Det vore konstigt
            annars. Det rör sig om åtskilliga miljoner taxeringar, och jag
            skulle tro att det också finns några som har blivit för lågt satta,
            men de väcker ju inte riktigt samma uppmärksamhet i debatten som
            de som blivit för högt satta.
          </note>
          <note n="7587813f">
            Det finns alltså ofullkomligheter i systemet, och de får väl
            successivt rättas till i en dialog mellan myndigheten och den
            som innehar fastigheten. Vad jag har sagt är att när fastighetstaxeringsvärdet
            väl är fastställt har vi problem i vissa attraktiva områden med
            fastboende. Det är ett problem som identifierades redan 1989 och
            som den förra regeringen skulle ha rättat till men som den inte
            orkade lösa. Nu skall jag göra ett försök för att se om det går.
          </note>
          <note n="3f8a17c6">
            Anf. 55 TUVE SKÅNBERG (kds)
          </note>
          <note n="a0b8c433">
            Fru talman! Jag tackar för beskedet.
          </note>
          <note n="722a5cdf">
            Överläggningen var härmed avslutad.
          </note>
          <note n="2d23f945">
            13 § Svar på fråga 1995/96:107, 109 och 111
          </note>
          <note n="1a145235">
            om barntillägg för vuxenstuderande
          </note>
          <note n="11e94976">
            Anf. 56 Utbildningsminister CARL
          </note>
          <note n="d718646f">
            THAM (s)
          </note>
          <note n="76ac39ec">
            Fru talman! Ulla Hoffmann har frågat mig om regeringen, i avvaktan
            på Studiestödsutredningens förslag, har för avsikt att vidta några
            övergångsåtgärder för den grupp Komvuxstuderande som tvingats
            avbryta sina studier av ekonomiska skäl. Rose-Marie Frebran har
            frågat vilka åtgärder jag har för avsikt att vidta för att bryta
            utvecklingen att färre studerande väljer vuxenstudiestöd efter
            borttagandet av barntillägget.
          </note>
          <note n="0ca62cb3">
            Slutligen har Ragnhild Pohanka frågat mig om jag är villig att
            ompröva indragandet av barntillägget för vuxenstuderande.
          </note>
          <note n="548dbad6">
            Jag har tidigare i år besvarat frågor i denna kammare kring slopandet
            av barntillägget för vuxenstuderande. Enligt regeringens bedömning
            var det av statsfinansiella skäl nödvändigt att avskaffa barntillägget.
          </note>
          <note n="d46441a1">
            Dessutom skall studiestödets roll vara att gynna dem som bäst
            behöver utbildning, och stödets storlek skall därför inte bero
            av antalet barn. Jag står fast vid denna uppfattning.
          </note>
          <note n="03d30d6e">
            Som frågeställarna säkert vet har regeringen tillsatt en parlamentarisk
            kommitté med uppgift att göra en övergripande översyn av studiestödet.
            Denna kommitté har bl.a. till uppgift att behandla de problem
            som de olika formerna av vuxenstudiestöd ger upphov till. Utredningens
            arbete beräknas vara avslutat den 1
          </note>
          <note n="32d25903">
            april 1996, alltså om några månader. Studiestödet till vuxenstuderande
            utgör givetvis en viktig del av utredningens arbete, och jag utgår
            från att kommittén noga följer i vilken omfattning de särskilt
            inrättade utbildningsplatserna för arbetslösa kommer till användning
            och hur de studerande väljer att finansiera sina studier. Jag
            har därför inte för avsikt att föregripa utredningens arbete genom
            att redan nu föreslå ändringar av studiestödet för de vuxenstuderande.
          </note>
          <note n="a6703651">
            Jag vill slutligen erinra om att det tillsatts en interdepartemental
            arbetsgrupp med uppgift att allsidigt belysa konsekvenserna av
            förändringarna i transfereringssystemen för ensamstående föräldrar
            med olika inkomster och i olika former av boende, detta bl.a.
          </note>
          <note n="ccee5333">
            mot bakgrund av kritiken mot slopandet av barntillägget. Arbetsgruppen
            skall ha avslutat sitt arbete senast den 1 februari 1996.
          </note>
          <note n="f35efd11">
            Anf. 57 ULLA HOFFMANN (v)
          </note>
          <note n="7c2e9391">
            Fru talman! Regeringen beslöt i våras i samband med budgetpropositionen
            att slopa barntillägget i vuxenstudiestöden svux och svuxa. Samtidigt
            föreslogs inrättande av s.k. NT-platser vid våra högskolor.
          </note>
          <note n="7f3e2c24">
            I en annan proposition föreslogs för att öka jämställdheten mellan
            professorerna att 30 tjänster som professorer skall "vikas" för
            kvinnor.
          </note>
          <note n="af21e19f">
            I andra s.k. ekonomiska propositioner har regeringen betonat
            vikten av kompetensutveckling, och det tycker jag är bra. Också
            i regeringsförklaringarna har statsministern betonat vikten av
            jämställdhet, och även det är bra.
          </note>
          <note n="7a0d00dd">
            Men nu undrar jag vad som egentligen hände med jämställdheten.
            Handlar det bara om att öka jämställdheten i de högre utbildningarna
            och på de högre posterna?
          </note>
          <note n="49c6af82">
            Innebär inte jämställdhet mellan kvinnor och män jämställdhet
            på alla nivåer. Så har jag i alla fall tolkat det.
          </note>
          <note n="028e0a35">
            De flesta som studerar på komvux är kvinnor, ofta kvinnor med
            barn. För dessa kvinnor är det en jämställdhetsfråga att kunna
            ta igen de kunskaper de förlorat i sin ungdom, för att därigenom
            höja sin kompetens så att de kan söka jobb eller fortsätta att
            studera.
          </note>
          <note n="7144f2be">
            Många av dessa kvinnor har inte haft jobb tidigare, och de har
            därför lågt studiestöd. För dem har barntillägget varit avgörande
            för att de skulle kunna klara sig och barnen under studietiden.
          </note>
          <note n="41871948">
            Socialförsäkringsutskottet har i sitt yttrande med anledning
            av budgetpropositionen, 1994/95:SfU7Y, påpekat att riksdagen noga
            skall följa utvecklingen, och om regeringens intentioner med de
            särskilda arbetsmarknadssatsningarna inte uppfylls utgår utskottet
            från att regeringen återkommer till riksdagen med förslag till
            åtgärder.
          </note>
          <note n="7a191c23">
            Nu när a-kassan sänks, barntillägget är borta och svux för dem
            som har den lägsta nivån är 32,5 % av utbildningsbidraget skulle
            jag vilja veta vad utbildningsministern tänker föreslå.
          </note>
          <note n="769021ed">
            Utbildningsministern tar i sitt svar både i Expressen och här
            i kammaren upp Studiestödskommitténs arbete. Även vad gäller Studiestödskommittén
            har
          </note>
          <note n="ccde18c2">
            SfU synpunkter. Man säger: Även om studiestödsutredningen har
            i uppdrag att utforma ett nytt studiefinansieringssystem räknar
            utskottet med att förslag härom dröjer, eftersom utredningens
            uppdrag enligt direktiven skall vara slutfört senast den 1 april
            1996.
          </note>
          <note n="23b317eb">
            Min fråga kvarstår därför: Vilka förslag har utbildningsministern?
          </note>
          <note n="f0d695d0">
            Anf. 58 ROSE-MARIE FREBRAN (kds)
          </note>
          <note n="f2b80235">
            Fru talman! Jag vill tacka utbildningsministern för svaret på
            min fråga i detta ärende. Jag har vinklat frågan på det sättet
            att jag har tagit upp den minskning av utbetalda studiebidrag
            med eller utan lån som har inträffat. Det är en minskning med
            ungefär en tredjedel från september 1994 till september 1995.
            Jag förvånar mig över att jag i svaret inte finner någon oro från
            utbildningsministerns sida över denna minskning.
          </note>
          <note n="9cc65653">
            Förslaget att ta bort barntillägget från svux och svuxa föregicks,
            såvitt alla vi som har tittat på det här har kunnat se, inte av
            någon som helst konsekvensanalys, allra minst av någon jämställdhetspolitisk
            sådan.
          </note>
          <note n="39b7c3ea">
            Trots att den nu sittande regeringen vid sitt tillträde hösten
            1994 mycket högtidligt deklarerade att jämställdhetspolitiskt
            hänsynstagande skulle ske i olika beslut. Jämställdhetsministern
            placerades som vice statsminister direkt i statsrådsberedningen.
            Detta skulle vara mycket viktiga frågor. Alla hade vi mycket höga
            förväntningar när det gällde de här frågorna.
          </note>
          <note n="3e84f400">
            Nu oroar sig alltså inte utbildningsministern trots denna stora
            minskning. Jag skulle vilja veta varför.
          </note>
          <note n="e498ce7e">
            Sedan säger utbildningsministern också: Jag tänker inte föregripa
            den utredning som jobbar. Men det var ju regeringen som föregrep
            utredningen. Den fick inte jobba förutsättningslöst. Den fick
            inte titta på behovet av att ha kvar de här stöden för dessa ensamstående
            mammor, som är den stora gruppen som förlorar på detta.
          </note>
          <note n="a1fe1db7">
            Detta är alltså ett moment 22: Utredningen är föregripen, men
            regeringen tänker inte föregripa utredningen.
          </note>
          <note n="f74df47f">
            Anf. 59 RAGNHILD POHANKA (mp)
          </note>
          <note n="c9d65bd7">
            Fru talman! Jag får tacka för svaret. Det var mycket klargörande,
            men vi är ganska besvikna på det. Jag kan tala för mig själv,
            men jag förutsätter att vi är det alla tre.
          </note>
          <note n="bd5f9c2c">
            Det betonas gång på gång i alla direktiv som kommer att vi skall
            höja kompetensen hos våra lågutbildade invånare, hos svenskarna.
            Det finns vissa län där det är särskilt låg utbildningsnivå. Det
            gäller bl.a. mitt eget hemlän, Blekinge och jag tror även
          </note>
          <note n="da477d3f">
            Gotland. Därför är det viktigt att man höjer kompetensen här.
            Och den lägsta utbildningen har kvinnorna.
          </note>
          <note n="a12bdeb7">
            De som är ensamstående med barn har en ännu svårare situation.
            Hur skall vi få dem att kunna försörja sina barn om de inte får
            öka på sin utbildning? De får inte längre arbete med den låga
            utbildning de har och behöver alltså utveckla sin kompetens.
          </note>
          <note n="fef222d6">
            Det handlar faktiskt också om självförtroende. Om man känner
            att man har en bra utbildning i botten vågar man söka och satsa
            på ett annat sätt. Om de nu går hemma, som många gör som har slutat
            studera, sjunker deras självförtroende ytterligare, och de kostar
            med sina barn ganska mycket. En del stämplar, en del får socialbidrag,
            och då räknar man faktiskt antalet barn också. Hur mycket man
            behöver för familjens uppehälle beror på om man har ett eller
            tre barn. Varför vi plötsligen inte skall räkna med barnen förstår
            jag inte.
          </note>
          <note n="c2df54d8">
            Denna fråga gäller framför allt dem som studerar på komvux och
            folkhögskolorna. Annan vuxenutbildning, på högskolenivå, gäller
            ju inte detta. Vad skall göras i väntan på nya förslag? Hur många
            tappar inte farten i sina studier, slutar eller avstår från att
            börja?
          </note>
          <note n="2fae90bb">
            Anf. 60 Utbildningsminister CARL
          </note>
          <note n="d718646f">
            THAM (s)
          </note>
          <note n="0b46182d">
            Fru talman! Jag tycker att det först är angeläget att undanröja
            ett missförstånd. Antalet som studerar på t.ex. de arbetsmarknadspolitiskt
            betingade utbildningsplatserna inom komvux har alltså inte minskat.
          </note>
          <note n="6dd3cf7f">
            Enligt uppgift från Skolverket har komvux inte heller drabbats
            av några stora avhopp, utan verksamheten är ungefär i nivå med
            tidigare år.
          </note>
          <note n="b7ed8673">
            Däremot är det sant att antalet personer som har ansökt och fått
            svuxa har minskat. Men det betyder inte att det är färre som studerar.
            Man har klarat sina studier på annat sätt. Möjligen delvis beroende
            på att svuxa har blivit mindre fördelaktigt, delvis beroende på
            att man kan fortsätta sina studier med annan finansiering, t.ex.
            studiemedel eller utbildningsbidrag. Det är alltså inte så att
            antalet studerande inom komvux har minskat.
          </note>
          <note n="1c189391">
            Jag håller med om att det är betydelsefullt både med kompetensutveckling
            och med jämställdhet på alla nivåer. Men det är inte något argument
            för att ha barntillägg i det specifika svuxasystemet. Det finns
            inget annat utbildningsbidrag som har barntillägg. Det finns heller
            inget barntillägg inom a-kassan. Det finns inget barntillägg inom
            utbildningsbidragen, som är knutna till a-kassan. Det finns inga
            barntillägg inom studiemedelssystemet.
          </note>
          <note n="cd5016ae">
            Barntilläggen inom svux har varit en mycket speciell företeelse.
            Det är heller inte på detta sätt klarlagt, som det verkar av inläggen
            här, att ett borttagande av barntilläggen skulle ha en ensidig
            effekt just för ensamstående kvinnor. Det är en sak som vi får
            titta på, men det är ingalunda självklart att det förhåller sig
            på det sättet.
          </note>
          <note n="0ce98c96">
            Bakgrunden till detta är också att vi har ett sådant ekonomiskt
            läge att det krävs besparingar. Det är därför som den här åtgärden
            har vidtagits. Men jag är också övertygad om att den Studiesociala
            kommittén kommer att lägga fram förslag som kommer att ge en mer
            rimlig fördelning mellan de olika grupperna inom utbildningssystemet
            när det gäller studiesocialt stöd.
          </note>
          <note n="2b553f47">
            Anf. 61 ULLA HOFFMANN (v)
          </note>
          <note n="31938287">
            Fru talman! Först vill jag be utbildningsministern om ursäkt.
            Jag glömde att tacka för svaret, vilket jag gör nu.
          </note>
          <note n="eddd79d8">
            Jag vill också påpeka att det vi tre begär eller skulle vilja
            ha är åtgärder under tiden vi väntar på att den parlamentariska
            kommittén skall komma med förslag. Jag delar alltså Rose-Marie
            Frebrans uppfattning att regeringen har förekommit den parlamentariska
            kommittén.
          </note>
          <note n="123f1dd8">
            Platserna har inte minskat, säger utbildningsministern. Nej,
            det kanske de inte har gjort. Men jag har kontaktat alla våra
            lokalorganisationer och bett dem ta in material, och de flesta
            hävdar då att elevernas sammansättning har förändrats. Det är
            nu yngre elever. De som har slutat och som har blivit ersatta
            med yngre elever är alltså ensamma kvinnor med barn.
          </note>
          <note n="8de8b6d6">
            Jag delar också uppfattningen att barntilläggen inte finns inom
            andra bidrag. Jag tycker också att det är riktigt i sig. Men jag
            tycker att man skulle ha kunnat vänta för att hitta en lösning
            för denna utsatta grupp. För så länge man går på studiebidrag
            kan man inte söka kompletterande socialbidrag, vilket man kan
            t.ex. när man har a-kassa.
          </note>
          <note n="1e29293d">
            Anf. 62 ROSE-MARIE FREBRAN (kds)
          </note>
          <note n="596908b8">
            Fru talman! Den 8 november hade vi här i kammaren en jämställdhetspolitisk
            debatt med anledning av ett betänkande från arbetsmarknadsutskottet.
            Företrädare för Socialdemokraterna i denna debatt var Berit
          </note>
          <note n="3543a0b6">
            Andnor. TT-meddelandet efteråt lyder: Det var ett misstag att
            ta bort barntillägget för arbetslösa vuxenstuderande. Det medgav
            Berit Andnor (s) då riksdagen på onsdagen diskuterade jämställdhetsfrågor.
          </note>
          <note n="5a796d25">
            Det var min bänkkamrat på Örebrobänken, Ola
          </note>
          <note n="3bc7e7ec">
            Ström, som lyckades få Berit Andnor att erkänna att detta ur
            jämställdhetssynpunkt var ett dåligt besparingsförslag. I nästa
            replik sade hon att det var ett misstag. Hon sade också att hon
            förväntade sig mycket av den arbetsgrupp i regeringen som ser
            över hur de ensamstående egentligen har det.
          </note>
          <note n="793a044d">
            I svaret från utbildningsministern sägs att detta har skjutits
            upp. Arbetsgruppen skall avsluta sitt arbete senast den 1 februari
            1996. Enligt tidigare löfte skulle detta ske senast årsskiftet
            1995/96.
          </note>
          <note n="7cff6eae">
            Varför är detta uppskjutet? Och hur kan socialdemokraterna se
            så olika på det här? Är det något bra eller är det ett misstag?
          </note>
          <note n="a5648ea8">
            Anf. 63 RAGNHILD POHANKA (mp)
          </note>
          <note n="9bd0c95d">
            Fru talman! Regeringen gjorde just detta; den föregrep utredningens
            utfall och drog in barntillägget.
          </note>
          <note n="c7ba4a5a">
            Jag tycker det är allvarligt att vända bevisbördan på det viset.
            Om regeringen verkligen vill ge ensamma föräldrar möjlighet att
            försörja sig själva och möjlighet att få en utbildning som ger
            dem förutsättningar att klara sig och att ge sina barn en trygg
            uppväxt - då är just slopandet av barntillägget det sämsta man
            kan göra.
          </note>
          <note n="792aa162">
            Förra året gällde det 88 000 barn och ungefär
          </note>
          <note n="17853f11">
            30 000 föräldrar. Så det är inte någon liten grupp.
          </note>
          <note n="f2760bbb">
            Det kostar också en del pengar. Vi hade med pengar i vår originalbudget
            för det här.
          </note>
          <note n="ae39254a">
            Andra studerar; det är alldeles riktigt. Men vi värnar just om
            de här grupperna. Det är för mycket begärt av ensamstående föräldrar
            att de skall våga börja studera med lån. Det törs de inte. I stället
            går de hemma, klättrar på väggarna, stämplar och försöker klara
            sig ändå.
          </note>
          <note n="9f86ace3">
            Varför skall besparingar alltid krävas av de svagare grupperna?
          </note>
          <note n="c8b5edc8">
            Vi är med på att det behövs en samordning inom studiesystemet.
            Men det bör inte minska förutsättningarna för de sämst ställda
            i samhället, kvinnor som har barn och är lågutbildade. De ligger
            annars samhället till last, vilket de inte vill göra.
          </note>
          <note n="81be1bbb">
            Anf. 64 Utbildningsminister CARL
          </note>
          <note n="d718646f">
            THAM (s)
          </note>
          <note n="af07e40e">
            Fru talman! De besparingar som regeringen har föreslagit och
            riksdagen godkänt har sannerligen inte bara drabbat de sämst ställda.
            Mer än 40 % av de samlade besparingar och inkomstförstärkningar
            som riksdagen har beslutat om har drabbat de bäst ställda i samhället.
          </note>
          <note n="36f4958f">
            För några minuter sedan hade finansministern en diskussion om
            effekterna av taxeringsvärdena. Den handlade delvis om de skatteförstärkningar
            som är nödvändiga och som också, i det fallet, drabbar dem som
            har högre inkomster. Så det som Ragnhild Pohanka här påstår är
            fullständigt fel.
          </note>
          <note n="5e96d13d">
            Jag har också några andra kommentarer.
          </note>
          <note n="c98911cb">
            Barntillägg i studiesociala system är inte någon bra form för
            stöd. Om man återinför barntillägget i svuxa skulle det innebära
            att färre får svuxa. Ramen är ju oförändrad. Det innebär att andra
            personer inte kan få svuxa. Jag kan inte riktigt se att man just
            i det studiesociala systemet skall ha ett särskilt stöd för barn.
            Det får lösas på annat sätt genom de transfereringssystem vi har.
          </note>
          <note n="da1a47a4">
            Anf. 65 ULLA HOFFMANN (v)
          </note>
          <note n="b4998077">
            Fru talman! Om tiden hade medgivit det hade jag med glädje kastat
            mig in i debatten om de här
          </note>
          <note n="817c76cb">
            40 procenten och de bäst ställda. Jag skulle vilja se den tabellen.
            Jag skulle också vilja se om den är könsuppdelad.
          </note>
          <note n="f5816b8c">
            Men nu var det barntilläggen i vuxenstudiestödet det gällde.
          </note>
          <note n="391ed732">
            Vi kvinnor som står här vill peka på att det finns ett problem.
            Vi ber utbildningsministern om hjälp med en lösning. Hur skall
            vi under en övergångsperiod lösa problemen för de kvinnor som
            har haft barntillägg och varit tvingade att sluta att studera?
          </note>
          <note n="b0aaa724">
            Man kan ha synpunkter på om man verkligen skall behöva låna till
            grundutbildningen. Men faktum är att tar man studiemedel är det
            sudiemedelsanslaget som minskar, inte vuxenstudiestödet. Det blir
            studiemedelsanslaget som kommer att drabbas, genom att allt fler
            söker studiemedel. Då blir det mindre pengar över till högskoleutbildning.
          </note>
          <note n="db80f787">
            Anf. 66 ROSE-MARIE FREBRAN (kds)
          </note>
          <note n="2c95979b">
            Fru talman! Färre får stöd om vi har barntillägg, säger utbildningsministern.
          </note>
          <note n="dcc76c5d">
            108,4 miljoner har utbetalats under den senaste tolvmånadersperioden,
            jämfört med 193 miljoner tidigare. Det fanns alltså mycket pengar
            som inte utbetalades därför att ingen sökte dem.
          </note>
          <note n="cf0a1390">
            Det är en märklig utveckling, med tanke på det kunskapslyft som
            Sverige behöver i dag.
          </note>
          <note n="f353eb98">
            Det är ingen bra form av stöd, säger Carl Tham.
          </note>
          <note n="6d7d48bc">
            Det är en mycket märklig tidpunkt för att renodla systemen, måste
            jag säga, när svux och svuxa minskar på grund av lägre a-kassa,
            när barnbidraget minskas, när bostadsbidraget minskas. Det är
            en märklig tidpunkt för renodling, som drabbar gruppen ensamstående
            mammor. De är storkonsumenter av sömnmedel.
          </note>
          <note n="d27278ba">
            I snitt äter elva gånger fler ensamma mammor än andra mammor
            regelbundet sömnmedel.
          </note>
          <note n="4caeeb69">
            Folkhälsoinstitutet säger att det största och absolut värsta
            problemet för ensamma mammor är brist på pengar. Det här är en
            utsatt grupp, där en del håller på att stjälpas av den förda politiken.
          </note>
          <note n="7deffd4e">
            Anf. 67 RAGNHILD POHANKA (mp)
          </note>
          <note n="93d05e96">
            Fru talman! Jag anser inte att de 40 procenten drabbar dem med
            högre inkomster. De med högre inkomster som måste spara är inte
            drabbade. De får spara, men de klarar det. De som drabbas är de
            svagare grupperna.
          </note>
          <note n="de031136">
            Vi vill också spara. Jag vet att alla partier har ställt upp
            på besparingsförslag. Men vi vill att det skall ske solidariskt.
            Det finns de människor som kan spara mera. Den här gruppen kan
            inte det.
          </note>
          <note n="7f9210d0">
            Dessutom är det slöseri med människor. De slås ofta ut. Vi har
            nu en hel del människor som står utanför samhället på grund av
            bristande utbildning eller bristande självförtroende.
          </note>
          <note n="edc228dd">
            Vi har naturligtvis brist på jobb. Men för att utbilda de här
            människorna så att de kan komma in i samhället behövs barntillägget.
            Det behövs för att de skall klara av det. Vi vidhåller detta och
            hoppas på en vändning så småningom.
          </note>
          <note n="ad71669a">
            Anf. 68 Utbildningsminister CARL
          </note>
          <note n="d718646f">
            THAM (s)
          </note>
          <note n="8b7cdf54">
            Fru talman! Påståendet att ensamstående mödrar slås ut, griper
            till sömnmedel och blir allmänt misshandlade genom att barntillägget
            i svuxa inte längre finns är helt gripet ur luften. Jag måste
            säga att det tillhör den enklare formen av demagogisk retorik
            att påstå att det finns sådana samband.
          </note>
          <note n="7f225e0e">
            Här sägs det att det inte går an för ensamstående att låna till
            utbildning.
          </note>
          <note n="1e8e0ea3">
            Men svux innehåller en lånedel och har alltid gjort det. Jag
            kan inte se varför inte ensamstående lika väl som andra grupper
            i samhället kan låna till sin utbildning. Samhället - staten och
            kommunerna - tillhandahåller utbildningen gratis. Utbildningen
            ger också bättre möjligheter på arbetsmarknaden i framtiden. Det
            är inte orimligt att det finns en lånedel i detta. Den berörs
            för övrigt inte av det här.
          </note>
          <note n="b4da3901">
            Faktum kvarstår: Med barntillägget blir det färre som får svuxa.
          </note>
          <note n="5efb341c">
            Här pekas på att det går åt mindre pengar till svuxa. Men det
            är ju en följd av de samlade besparingar som också har inneburit
            en minskning av akassan och utbildningsbidraget. Det påverkar
            även svuxa.
          </note>
          <note n="a1cbecd2">
            Man kan inte spara över 100 miljarder i statsbudgeten utan att
            det märks.
          </note>
          <note n="152404b4">
            Anf. 69 ULLA HOFFMANN (v)
          </note>
          <note n="e235c321">
            Fru talman! Jag sade att man kan diskutera om det är rimligt
            att man skall låna till sin grundutbildning.
          </note>
          <note n="ecbeb601">
            Jag påstod inte att det inte är på det sättet. Men själv tycker
            jag inte att man skall behöva göra det.
          </note>
          <note n="6bc159fc">
            Får man inte svux eller svuxa tar man i stället studiemedel.
            Det kommer att innebära att studiemedelsanslaget kommer att minska.
          </note>
          <note n="ad898da1">
            Vi står här alla tre, och fortfarande har vi inte fått något
            svar på hur vi kan få hjälp med att hitta en lösning för dessa
            kvinnor tills dess den parlamentariska kommittén kommer med sitt
            besked. Det är dessutom en begäran från socialförsäkringsutskottet,
            som svar på budgetpropositionen.
          </note>
          <note n="2bcef6cb">
            Anf. 70 ROSE-MARIE FREBRAN (kds)
          </note>
          <note n="2a1ec92a">
            Fru talman! Fattar jag utbildningsministern rätt?
          </note>
          <note n="f5286a40">
            Var sänkningen av utbetalda medel från 193 miljoner till 108
            miljoner detsamma som att utnyttja hela ramen? Ett mycket märkligt
            påstående!
          </note>
          <note n="d3ccf31f">
            Jag citerar Berit Andnor, Socialdemokraterna, från jämställdhetsdebatten
            tidigare här i riksdagen:
          </note>
          <note n="37c0af62">
            "När det gäller barntilläggen är vi helt överens --
          </note>
          <note n="2ebf3246">
            - om att den besparingen inte var bra ur ett jämställdhetspolitiskt
            perspektiv. Jag för min del hoppas mycket på den översyn som pågår
            i regeringskansliet beträffande just denna specifika fråga."
          </note>
          <note n="a1c7f20c">
            Skall socialdemokrater kunna "hoppas mycket" på det här? Hur
            kommer det att bli? Varför är den översynen inom departementen
            försenad? Varför utlovas den senare? Det är bråttom!
          </note>
          <note n="2abc0643">
            Anf. 71 RAGNHILD POHANKA (mp)
          </note>
          <note n="ae67d62a">
            Fru talman! Jag anser att de här människorna inte skall behöva
            låna ett öre mer än vad de i dag lånar.
          </note>
          <note n="898a2b67">
            De vågar inte göra det. Det är skillnader här. Unga studenter
            som vill utbilda sig törs satsa på sin utbildning. Men de kvinnor
            det här gäller - det är oftast fråga om kvinnor, även om det också
            gäller män - är ofta redan nedtryckta. De har en jobbig situation
            privat. De har en dålig ekonomisk situation. För att de skall
            våga börja satsa på sig själva och på framtiden behöver de få
            allt stöd, även ekonomiskt.
          </note>
          <note n="000fee0b">
            Själv arbetade jag som komvuxlärare under mellantiden då jag
            inte satt i riksdagen. Därför har jag haft mycket nära kontakter
            med just den här gruppen människor när det gäller både folkhögskolor
            och komvux.
          </note>
          <note n="8446069e">
            Anf. 72 Utbildningsminister CARL
          </note>
          <note n="d718646f">
            THAM (s)
          </note>
          <note n="46c446f9">
            Fru talman! Kanske får jag undanröja ytterligare ett missförstånd
            när det gäller studiemedlen. Studiemedlen är ett reservationsanslag,
            och de tar inte slut.
          </note>
          <note n="88b5f787">
            Bedriver man studier, för vilka man har rätt att få studiemedel,
            får man också studiemedel. Det gäller också dem som bedriver studier
            inom komvux.
          </note>
          <note n="9e30b38e">
            Det är inte bara unga studenter som lånar till sin utbildning,
            utan det är många kategorier i samhället som lånar till sin utbildning.
            Det gäller äldre som lånar för att komplettera sin utbildning
            på högskolenivå. Det gäller också komvuxstuderande. Många som
            läser på komvux får över huvud taget inget stöd. Det blir färre
            som får stöd om man dessutom har barntillägg, med oförändrad ram.
            Detta är fakta.
          </note>
          <note n="e95d70c7">
            Samtidigt vill jag understryka att det är självklart att vi skall
            ha ett studiesocialt system i framtiden som ger det största stödet
            till dem som i utgångsläget har den sämsta utbildningen. Det tycker
            jag är en viktig och rimlig princip för studiesocialt stöd.
          </note>
          <note n="9ac269fd">
            Det är Studiesociala kommitténs uppgift att bl.a.
          </note>
          <note n="7998e00a">
            från den utgångspunkten analysera hur man på lämpligt sätt skall
            utnyttja de resurser som finns tillgängliga, och som kommer att
            finnas tillgängliga, inom det studiesociala området och också
            lägga fram förslag.
          </note>
          <note n="860c1be7">
            Jag hoppas att vi där får förslag som skapar rimlig rättvisa
            och trygghet för dem som vill komplettera sin utbildning och skaffa
            sig en bättre utbildning, inklusive de ensamstående.
          </note>
          <note n="9fd23713">
            I avvaktan på detta och på den särskilda arbetsgrupp som skall
            vara färdig med sitt arbete den 1
          </note>
          <note n="5e809e64">
            februari nästa år avser regeringen inte att vidta särskilda åtgärder
            i den här frågan.
          </note>
          <note n="722a5cdf">
            Överläggningen var härmed avslutad.
          </note>
          <note n="134c89ac">
            14 § Svar på fråga 1995/96:128 om anställningsskydd för gravida
            kvinnor
          </note>
          <note n="274ea75d">
            Anf. 73 Statsrådet LEIF BLOMBERG (s)
          </note>
          <note n="7ac396a3">
            Fru talman! Rose-Marie Frebran har frågat jämställdhetsministern
            vilka åtgärder hon avser vidta för att stärka gravida kvinnors
            och småbarnsföräldrars anställningstrygghet.
          </note>
          <note n="28750291">
            Arbetet inom regeringen är så fördelat att det är jag som skall
            svara på frågan.
          </note>
          <note n="c0bffa2d">
            Som jag nämnde förra veckan i svaret till Ingrid
          </note>
          <note n="cbae98d0">
            Burman på samma fråga lade regeringen i våras fram ett förslag
            till en ny och moderniserad föräldraledighetslag som antogs av
            riksdagen. Den nya lagen innehåller flera förändringar i sak som
            föranleds av regler som finns i EG-direktivet om åtgärder för
            att förbättra säkerhet och hälsa på arbetsplatsen för arbetstagare
            som är gravida, nyligen har fött barn eller ammar.
          </note>
          <note n="43453b0e">
            När det gäller anställningsskyddet för de aktuella kategorierna
            abetstagare gjorde regeringen - i likhet med den utredare som
            sett över ledighetslagstiftningen - den bedömningen att de skyldigheter
            som åläggs genom EG-direktivet inte föranledde några ändringar
            i förhållande till vad som redan gällde. Bland remissinstanserna
            fanns inte heller någon annan uppfattning.
          </note>
          <note n="107d02aa">
            De särskilda anställningsskyddsregler som finns i dag
          </note>
          <note n="2ce0505a">
            (16 och 17 §§, föräldraledighetslagen) tillgodoser direktivets
            krav. Till detta kommer reglerna i lagen
          </note>
          <note n="ce10434e">
            (1982:80) om anställningsskydd (LAS) som säger att en uppsägning
            alltid måste vara sakligt grundad. Den regeln gäller även arbetstagare
            som är gravida, nyligen har fött barn eller ammar. LAS ställer
            också krav på att en uppsägning skall vara skriftlig (8 §), och
            alla arbetstagare har rätt att få en skriftlig motivering till
            uppsägningen (9 §). I denna skriftliga motivering skall arbetsgivaren
            redogöra för de närmare omständigheter som ligger bakom själva
            uppsägningen och göra det så klart som möjligt. Ett krav på en
            uttömmande motivering finns alltså redan inskrivet i vår lag.
            I vissa fall kan det emellertid ligga i arbetstagarens intresse
            att slippa en skriftlig motivering till uppsägningen, och därför
            skall enligt LAS sådan ges endast när arbetstagaren själv begär
            att få en sådan skriftlig motivering. En arbetsgivare som inte
            uppfyller sin skyldighet att lämna skriftlig motivering kan ådömas
            skadestånd.
          </note>
          <note n="32741a9a">
            Det är självklart att kollektivavtal om turordning vid uppsägning
            inte får diskriminera gravida kvinnor och småbarnsföräldrar. Det
            finns bestämmelser i jämställdhetslagen (23 §) om att avtal som
            medger otillåten könsdiskriminering är ogiltiga.
          </note>
          <note n="1e7ae1d8">
            Enligt min mening uppfyller LAS, föräldraledighetslagen och jämställdhetslagen
            de krav som EG-
          </note>
          <note n="d19849fe">
            direktivet ställer bättre än vad direktivet självt gör.
          </note>
          <note n="e15add2b">
            Anf. 74 ROSE-MARIE FREBRAN (kds)
          </note>
          <note n="83af8c74">
            Fru talman! Jag vill tacka statsrådet för svaret på min fråga.
          </note>
          <note n="98bbd2fb">
            Jag är glad över att den larmrapport som jag sett verkar vara
            något överdriven. Det finns alltså möjlighet att få en skriftlig
            motivering på en uppsägning i nämnda fall samt en större likhet
            med EG-direktivet än vad den rapport visar på som jag tagit del
            av.
          </note>
          <note n="6b812854">
            Problemet är väl att det trots detta kommer uppgifter om att
            man tror sig ha upplevt en diskriminerande behandling på nämnda
            sätt. Det tråkiga är då att det, för att man skall komma till
            rätta med detta, måste bli någon form av prövning i AD e.d.
          </note>
          <note n="d93e7c47">
            Jag hoppas att vi tillsammans skall kunna åtminstone bidra till
            en opinionsbildning som stärker de här gruppernas ställning; detta
            utöver vad som finns skrivet i texter och paragrafer.
          </note>
          <note n="46dbbf02">
            Anf. 75 Statsrådet LEIF BLOMBERG (s)
          </note>
          <note n="1f171d39">
            Fru talman! Jag har inget att tillägga.
          </note>
          <note n="722a5cdf">
            Överläggningen var härmed avslutad.
          </note>
          <note n="72352489">
            15 § Svar på fråga 1995/96:113 om livsmedelssäkerheten i världen
          </note>
          <note n="dc4c6586">
            Anf. 76 Jordbruksminister MARGARETA
          </note>
          <note n="8c2cd2cd">
            WINBERG (s)
          </note>
          <note n="1558ea87">
            Fru talman! Med anledning av FAO:s toppmöte om global livsmedelssäkerhet,
            som kommer att hållas i november nästa år, har Alf Eriksson frågat
            mig vilka åtgärder jag avser vidta för livsmedelssäkerheten i
            världen.
          </note>
          <note n="1ae902f2">
            De globala livsmedelsfrågorna hör till de områden som jag ger
            hög prioritet. Det har jag visat bl.a. genom att delta i de internationella
            sammanhang där dessa frågor diskuteras. Senast skedde det i samband
            med FAO:s konferens i Rom och FAO:s ministermöte i Quebec med
            anledning av organisationens 50-
          </note>
          <note n="42886dd3">
            årsjubileum. Ministermötet ägnades nästan uteslutande åt diskussioner
            om inriktningen på det kommande toppmötet.
          </note>
          <note n="d7c66bfc">
            Jag hör till dem som i Rom och Quebec framhöll vikten av att
            toppmötet behandlar livsmedelssäkerheten i ett brett sammanhang,
            således inte bara ur produktionsperspektivet, för svält beror
            i grunden inte på brist på livsmedel i världen. Att ca 800 miljoner
            människor lider av kronisk undernäring och fler än två miljarder
            av felnäring beror främst på fattigdom och fattigdomens underliggande
            faktorer, t.ex. arbetslöshet, låga löner och dålig infrastruktur,
            samt på brist på utbildning, sjukvård och jämställdhet. Det räcker
            således inte att producera mer livsmedel för att alla människor
            skall få tillräcklig tillgång på näringsriktig mat.
          </note>
          <note n="aa4d9496">
            Inom mitt departement är vi i färd med att utarbeta strategier
            som Sverige skall föra fram och verka för under de förberedande
            möten som leder fram till toppmötet i november nästa år.
          </note>
          <note n="16aba55a">
            I början av september utsåg regeringen en ny svensk FAO-kommitté
            med representanter från berörda departement, myndigheter och andra
            intressenter.
          </note>
          <note n="b9f5f086">
            FAO-kommittén kommer att aktivt delta i förberedelserna inför
            toppmötet.
          </note>
          <note n="7c4c681c">
            I dagarna får riksdagspartierna en inbjudan att delta i den svenska
            nationalkommitté som kommer att upprättas inför toppmötet för
            livsmedelssäkerhet.
          </note>
          <note n="d770dc21">
            Avsikten är att jag själv skall vara ordförande i Nationalkommittén.
          </note>
          <note n="03f26311">
            Jag har således skapat ett nätverk för de frågor som rör global
            livsmedelssäkerhet. Avsikten är att
          </note>
          <note n="7b51054e">
            Sverige skall vara en aktiv och pådrivande kraft inför och under
            det globala livsmedelstoppmötet. Mötet måste leda till konkreta
            resultat för alla de människor som svälter i världen. Annars har
            det inget berättigande.
          </note>
          <note n="9c2d3c8b">
            Anf. 77 ALF ERIKSSON (s)
          </note>
          <note n="9cc494a6">
            Fru talman! Jag ber att få tacka jordbruksministern för svaret.
            Jag tycker att det är mycket tillfredsställande att ministern
            nu tillsätter en nationalkommitté
          </note>
          <note n="462cfb13">
            för att förbereda nästa års toppkonferens.
          </note>
          <note n="62e25eda">
            Jag tycker att det viktigt att Sverige håller en hög profil när
            det gäller den globala livsmedelsförsörjningen, inte minst av
            humanitära skäl. Vi har ett väldigt gott internationellt anseende
            på detta område.
          </note>
          <note n="e53905f8">
            Många av de fattiga folken i länder som inte nödvändigtvis är
            fattiga ser i oss en bundsförvant.
          </note>
          <note n="ca4d9b76">
            Det pågår ju, för att blicka framåt, en våldsam befolkningstillväxt.
            Vi kan om 50 år vara dubbelt så många på det här jordklotet. Det
            är inte utan att man får litet myror i huvudet när man funderar
            över hur vi skall lösa den framtida livsmedelsförsörjningen.
          </note>
          <note n="18d6b1b8">
            Jag tror att det är väldigt viktigt att ha ett brett stöd i det
            svenska agerandet. Min följdfråga blir därför: Hur kommer sammansättningen
            i nationalkommittén att se ut, och när beräknas arbetet kunna
            komma i gång?
          </note>
          <note n="1431af56">
            Anf. 78 Jordbruksminister MARGARETA
          </note>
          <note n="8c2cd2cd">
            WINBERG (s)
          </note>
          <note n="fd52c3cd">
            Fru talman! Jag delar uppfattningen att det är viktigt att dessa
            frågor lyfts på den politiska dagordningen. Jag tycker personligen
            att vi i alltför liten utsträckning har diskuterat, och därmed
            förstått, att frågorna om livsmedelssäkerheten i världen och om
            fördelningen av allas våra resurser måste behandlas på ett annat
            sätt än i dag.
          </note>
          <note n="2dee6ff1">
            Inte minst gäller detta mot bakgrund av det som
          </note>
          <note n="ac68bb2e">
            Alf Eriksson själv sade; att vi om ett antal år kommer att vara
            många, många fler människor på jorden. De flesta av de nya människorna
            kommer inte att finnas i de rika länderna utan i de fattiga. Man
            räknar med att ökningen i de fattiga länderna kommer att bli ungefär
            två miljarder, medan det i den rika världen handlar om något hundratal
            miljoner.
          </note>
          <note n="06bf52a8">
            Detta sker samtidigt som vi kan se att den ökning av livsmedlen
            som hittills har kunnat ske inte kommer att kunna göra det i framtiden.
            Detta beror på vattenbrist och på att markerna inte tål ytterligare
            belastning. Kemikalieanvändning och tillförsel av andra ämnen
            kan inte ske i samma utsträckning som tidigare. Vi kan inte öka
            produktionen med samma metoder som hittills, för dessa har varit
            dåliga ur miljöperspektiv.
          </note>
          <note n="58b273c0">
            Därför är det oerhört viktigt att detta kommer högt upp på den
            politiska dagordningen och att det får ett brett stöd hos den
            svenska befolkningen. Att tillsätta en nationalkommitté har till
            syfte just att skapa opinion kring dessa frågor. Därför kommer,
            förutom riksdagspartierna, olika intressenter i det svenska samhället
            att få delta.
          </note>
          <note n="ee845bac">
            Anf. 79 ALF ERIKSSON (s)
          </note>
          <note n="23b8b0c9">
            Fru talman! Jag har bara ytterligare en liten fundering kring
            det här. Under den nyligen genomförda
          </note>
          <note n="982fa10b">
            FAO-konferensen i Rom var en av stötestenarna hur man skulle
            betrakta det här med en säker livsmedelsförsörjning. Från det
            ena hållet framhöll man att det kunde göras på nationell nivå,
            vilket inte säger någonting om fördelningen till befolkningen.
            Den andra uppfattningen var att vi skall betrakta detta med en
            säker livsmedelsförsörjning utifrån hushållsnivån.
          </note>
          <note n="e8d1ddf6">
            Vilken inställning har den svenska regeringen?
          </note>
          <note n="c3b9b9af">
            Anf. 80 Jordbruksminister MARGARETA
          </note>
          <note n="8c2cd2cd">
            WINBERG (s)
          </note>
          <note n="3d4059b8">
            Fru talman! Vår policy kommer framför allt att formas av FAO-kommittén
            och "marknadsföras" av
          </note>
          <note n="1e618202">
            Nationalkommittén. Vår åsikt är att man måste anlägga ett globalt
            perspektiv på de här frågorna. Man kan, som jag sade, inte enbart
            tala om brist på mat, utan man måste se det hela i ett socialt
            och politiskt perspektiv. Det handlar alltså inte bara om fördelningen
            av vatten, mark och den typen av råvaror och resurser utan också
            helt enkelt om fördelningen av pengarna.
          </note>
          <note n="c6839d21">
            Vi har sett att i de länder där fattigdomen är stor och där kvinnorna,
            som ju är något av en nyckelgrupp, är lågt utbildade, drabbar
            svälten hårdare än vad motsvarande brist på mat gör i länder som
            har en högre utbildningsnivå och ett hälsosystem av annat slag.
            Därför säger vi att man måste titta på helheten.
          </note>
          <note n="722a5cdf">
            Överläggningen var härmed avslutad.
          </note>
          <note n="360c22a1">
            16 § Svar på fråga 1995/96:116 om djurskyddet på regeringskonferensen
            -96
          </note>
          <note n="606e2b6e">
            Anf. 81 Jordbruksminister MARGARETA
          </note>
          <note n="8c2cd2cd">
            WINBERG (s)
          </note>
          <note n="186b1c6d">
            Fru talman! Hanna Zetterberg har frågat mig vad jag tänker göra
            för att djurskyddet skall tas upp på regeringskonferensen 1996.
          </note>
          <note n="2eae8bc3">
            Maastrichtavtalet anger att den europeiska unionen skall sammankalla
            medlemsländerna till en regeringskonferens under år 1996. Konferensens
            uppgift är, kort sagt, att se över de fördrag som ligger till
            grund för EU-samarbetet. Konferensen förbereds nu av den s.k.
            reflexionsgruppen, där Sverige liksom övriga medlemsstater ingår.
            Regeringen kommer i början av december att redovisa principiella
            svenska ställningstaganden inför konferensen i en särskild skrivelse
            till riksdagen.
          </note>
          <note n="a72c7826">
            Det är riktigt att djurskyddet inte finns med i primärrätten.
            Jag har heller inte ansett att det nu finns förutsättningar att
            traktatbinda djurskyddet eller att det skulle gagna strävandena
            mot ett bättre djurskydd inom unionen. I stället har jag valt
            att med kraft engagera mig för att i det konkreta arbetet inom
            det europeiska samarbetet åstadkomma en attitydförändring och
            en ökad förståelse för dessa frågor.
          </note>
          <note n="de34a824">
            Både jag själv och mina tjänstemän har vid otaliga tillfällen
            framfört djurskyddsaspekter i EU-
          </note>
          <note n="488b81d0">
            sammanhang, exempelvis vid förberedande tjänstemannamöten och
            i ministerrådet. Både jag och min statssekreterare har vid rundresor
            i södra Europa framhållit för våra utländska kolleger hur allvarligt
            vi och det svenska folket ser på dessa frågor.
          </note>
          <note n="a3223d72">
            Vi har också noterat framgångar i olika djurskyddsfrågor. I somras
            fick vi igenom vissa krav i fråga om djurtransporterna, bl.a.
            när det gäller utrustningen av fordonen och förarnas utbildning.
            Vi har också med tillfredsställelse konstaterat en attitydförskjutning
            i ministerrådet. Vi kommer från svensk sida att fortsätta att
            med engagemang driva djurskyddsfrågorna i det internationella
            samarbetet.
          </note>
          <note n="14ad42c4">
            Anf. 82 HANNA ZETTERBERG (v)
          </note>
          <note n="72110bcc">
            Fru talman! Jag vill naturligtvis börja med att tacka för svaret.
            Jag tycker att det arbete som jordbruksministern utfört när det
            gäller djurskyddet under det år som vi har varit medlemmar i unionen
            har varit väldigt bra. Det har skapat en stor opinion.
          </note>
          <note n="4d95ddcd">
            Jag tackar också för ett klargörande, dvs. att jordbruksministern
            inte anser att djurskyddet skulle bli bättre via en traktatsändring,
            något som jag har uppfattat att många andra anser. Eller har jag
            kanske missuppfattat det svar jag alldeles nyss fick?
          </note>
          <note n="7607e242">
            Personligen tycker jag att det är litet synd att denna fråga
            inte kommer att tas upp på regeringskonferensen, åtminstone inte
            från svenskt håll. Reflexionsgruppens svenska representant har
            inte fått något sådant direktiv från den svenska regeringen och
            det finns svar till organisationer och personer där det uttryckligen
            har sagts att frågan inte kommer att tas upp. Det är inte bara
            för djurens skull jag tycker att detta är synd, även om det är
            det viktigaste. Det är också synd med tanke på det arbete som
            vi faktiskt har drivit, och där jordbruksministern varit ledande.
          </note>
          <note n="389476c5">
            En stark opinion har skapats och en del attityder har förändrats.
          </note>
          <note n="c232437a">
            Det finns en väldigt stark svensk opinion för att driva dessa
            frågor. Av respekt för de människor som tycker att detta är viktigt
            och som på olika sätt agerar för det i Sverige tycker jag att
            det är viktigt att denna fråga tas upp. Jag tror också att många
            har tolkat jordbruksministerns tidigare agerande på så sätt att
            det är en självklarhet att frågan kommer att tas upp på regeringskonferensen.
            Därför tror jag kanske att den öppna debatt som enligt statsminister
            Ingvar Carlsson skulle råda inför regeringskonferensen kommer
            upp litet sent.
          </note>
          <note n="5ae6d5b5">
            Jag ser jättemycket fram emot den skrivelse som kommer i december
            och jag tackar för att jag nu har fått vetskap om detta - jag
            visste det inte tidigare.
          </note>
          <note n="965e5d88">
            Men min fråga handlar just om detta med traktatsskrivningen och
            den svenska opinionen.
          </note>
          <note n="4e9e4c63">
            Anf. 83 Jordbruksminister MARGARETA
          </note>
          <note n="8c2cd2cd">
            WINBERG (s)
          </note>
          <note n="95f11bbd">
            Fru talman! Det är klart att när man arbetar i en internationell
            organisation som EU får man alltid fundera över vilken strategi
            och vilken väg som är bäst och mest framkomlig. Det är klart att
            vi har gjort det.
          </note>
          <note n="9ad0b3f6">
            Under det år som jag har jobbat tillsammans med de andra ministrarna
            har jag sett och förstått att den djurskyddslag och den känsla
            för djur som vi har i norra Europa och kanske framför allt i Norden
            och i
          </note>
          <note n="3e84f564">
            Sverige inte finns förankrad i en majoritet av länderna inom
            EU. Jag har då själv valt den vägen att vi får arbeta ett tag
            med opinionsbildning, precis som vi har lyckats med i Sverige
            och som också sprider sig till andra länder. Jag har sett att
            det arbetet - som bedrivs, inte primärt av mig, utan av vanliga
            människor som står och demonstrerar, som skickar brev och som
            är mycket upprörda över den hantering som djur utsätts för - faktiskt
            påverkar de andra länderna och deras ministrar. Jag tror att man
            under ett antal år måste gå den vägen innan frågan så att säga
            är mogen för det steg som det skulle innebära att ta upp den på
            en regeringskonferens. Det är så jag tänker.
          </note>
          <note n="85208fd4">
            Anf. 84 HANNA ZETTERBERG (v)
          </note>
          <note n="f5fadc1a">
            Fru talman! Jag hoppas verkligen att den strategin fungerar.
            Min tanke var snarare att man, när man ändå är inne och rör i
            grytan och förändrar mycket av de lagar och regler som finns i
            EU, också så att säga lägger in en stöt för detta. Jag tror att
            det är många som har förstått Sveriges engagemang i frågan. Det
            är klart att det kan krävas litet mer tid. Men det värsta som
            kan hända är att vi får ett nej, och då får vi försöka en gång
            till.
          </note>
          <note n="a5051f1c">
            Jag hoppas att det arbete som både jordbruksministern och andra
            kommer att driva vidare också kommer att leda till stora förändringar.
            Min konkreta fråga är: Hur tänker man gå vidare? Om man inte tar
            upp detta på regeringskonferensen, är det då lobbying som krävs
            eller är det opinionsbildning som krävs? I
          </note>
          <note n="867f8e01">
            så fall tror jag att jordbruksministern behöver förklara litet
            tydligare för åtminstone den svenska opinion som finns hur man
            resonerar och hur man tänker göra.
          </note>
          <note n="79878982">
            Anf. 85 Jordbruksminister MARGARETA
          </note>
          <note n="8c2cd2cd">
            WINBERG (s)
          </note>
          <note n="413c392c">
            Fru talman! Jag hann aldrig säga att den andra strategin som
            man skulle kunna ha är den som Hanna
          </note>
          <note n="0a1288f3">
            Zetterberg själv tog upp, nämligen att försöka driva frågan på
            nästa års regeringskonferens och få nej. Då tror jag att man litet
            grand har dödförklarat själva frågan, vilket jag tycker vore mycket
            illa. Därför har jag valt den här andra vägen.
          </note>
          <note n="32b9a0bc">
            Vad vi nu gör är att vi går in på fråga efter fråga. I
          </note>
          <note n="bc26d927">
            går var jag på ett möte i Småland och fick en jättelång lista
            med namnunderskrifter mot att vi skall ta in
          </note>
          <note n="312e243a">
            Belgian Blue i Sverige. Det är en fråga som vi får ta upp till
            diskussion med EU och framför allt med
          </note>
          <note n="608ce3a0">
            Belgien, där man tycker att detta är något mycket fint.
          </note>
          <note n="33b0384c">
            Där är man mycket stolta över denna monstertjur, som vi kallar
            den.
          </note>
          <note n="cc40f535">
            Den tyske jordbruksministern var här för ett tag sedan. Då bestämde
            vi oss för att tillsammans driva frågan om kalvuppfödning. Det
            gäller det vita kalvkött som man kan få i vissa länder och som
            man får till priset av en ganska grym uppfödning. Jag tror att
            man får gå den vägen i fråga efter fråga och i land efter land
            för att skapa relationer och skapa en opinion.
          </note>
          <note n="7ae92569">
            Anf. 86 HANNA ZETTERBERG (v)
          </note>
          <note n="d5eafa69">
            Fru talman! Jag hoppas att jordbruksministerns strategi kommer
            att hålla hela vägen. Jag önskar henne lycka till i det arbetet.
            Jag ser också fram emot den ordentliga debatt som kanske kommer
            fram i och med denna skrivelse om regeringskonferensen över huvud
            taget. Jag tycker faktiskt att vi har saknat väldigt mycket av
            den debatten, som vi kanske inte hade behövt ta på detta sätt.
          </note>
          <note n="722a5cdf">
            Överläggningen var härmed avslutad.
          </note>
          <note n="4213c02f">
            17 § Svar på fråga 1995/96:89 om miljöinriktad regionplanering
            i Skåne
          </note>
          <note n="4bc2b2bb">
            Anf. 87 Miljöminister ANNA LINDH (s)
          </note>
          <note n="ba2a56a9">
            Fru talman! Margitta Edgren har frågat mig om jag avser att sända
            betänkandet Ett renat Skåne (SOU
          </note>
          <note n="74ba8d74">
            1995:62) på remiss till berörda kommuner i Skåne.
          </note>
          <note n="0272bffa">
            Bakgrunden till frågan är att den förra regeringen år
          </note>
          <note n="42ad5659">
            1994 tillkallade en delegation för att inleda en miljöinriktad
            regionplanering i Skåne. I juni i år överlämnades betänkandet
            Ett renat Skåne till mig.
          </note>
          <note n="ae4952c7">
            Delegationen har haft i uppdrag att ta fram utgångspunkter och
            redovisa underlag för en miljöinriktad regionplanering i Skåne
            och lämna förslag till former för en fortsatt planering.
          </note>
          <note n="1a95cd71">
            Det har alltså inte varit en primär uppgift för delgationen att
            lämna förslag om hur den administrativa och politiska styrningen
            av Skåne skall utformas utan främst att ta fram underlag för planeringen
            och lämna förslag till vad en sådan planering särskilt bör ta
            fasta på. I det avseendet bedömer jag delegationens arbete som
            mycket värdefullt och väl ägnat att ligga till grund för det fortsatta
            arbetet med regional planering.
          </note>
          <note n="de3b7068">
            De administrativa frågorna har behandlats av Regionberedningen,
            vars betänkande Regional framtid
          </note>
          <note n="77487ce1">
            (SOU 1995:27) i här aktuella delar är föremål för remissbehandling
            fram till årsskiftet. Dessutom är ett motsvarande arbete med att
            finna former för arbetet på gång inom den s.k. Skånestyrelse som
            tillkommit på initiativ av landstingen, kommunförbunden i Skåne
            och Malmö kommun.
          </note>
          <note n="18492700">
            Jag vill ta del av remissynpunkterna på Regionberedningens förslag
            innan jag tar ställning till om delegationens betänkande skall
            remitteras.
          </note>
          <note n="4332f01a">
            Anf. 88 MARGITTA EDGREN (fp)
          </note>
          <note n="2f4d3127">
            Fru talman! Min fråga gäller om miljöministern har för avsikt
            att sända ut betänkandet på remiss.
          </note>
          <note n="c699c06a">
            Precis som jag skrev i min fråga har den sin grund i att kommunerna
            i Skåne så att säga vill bli delaktiga i detta arbete. De är ju
            också viktiga huvudaktörer när det gäller de frågor som tas upp
            i Ett renat Skåne. En del upplever nu att de nonchaleras genom
            att de inte redan på detta tidiga stadium blir inviterade att
            lämna synpunkter på frågor som rör trafik och kommunikationssamordning,
            som vi av erfarenhet vet är mycket svår i Skåne, som rör transporter,
            bebyggelse, vattenförsörjning, energi och rekreationsområden.
            Jag vill därför ännu en gång fråga om man inte kan sända ut detta
            på remiss för att lämna en signal om att det är viktigt vad kommunerna
            anser.
          </note>
          <note n="bc7a087a">
            Anf. 89 Miljöminister ANNA LINDH (s)
          </note>
          <note n="29885fc3">
            Fru talman! Det handlar inte om att nonchalera kommunerna, utan
            det handlar bara om att vi vill veta vart vi skall skicka remissvaren
            innan vi tar ställning till remissen.
          </note>
          <note n="426cba77">
            Anf. 90 MARGITTA EDGREN (fp)
          </note>
          <note n="89a26673">
            Fru talman! Jag förstår inte riktigt. Den här handlingen kan
            väl skickas till alla kommuner för att de skall kunna ta ställning
            till det underlag som finns.
          </note>
          <note n="9af28ecd">
            Man kan fråga: Stämmer detta för er kommun? Har ni förslag på
            hur ni skall samarbeta vidare och om hur ni med detta underlag
            skall kunna delta.
          </note>
          <note n="044ffff4">
            Det är detta det handlar om. Och dessa svar skall väl ändå skickas
            till Miljödepartementet, eftersom det handlar om miljöfrågorna
            i Skåne.
          </note>
          <note n="3a4eaa81">
            Anf. 91 Miljöminister ANNA LINDH (s)
          </note>
          <note n="c5afad00">
            Fru talman! Eftersom detta handlar om innehållet i den regionala
            planeringen är det bra om man vet hur den regionala planeringen
            skall fungera, eftersom det ju är på regional nivå som man kommer
            att ta ställning till de här frågorna. Därför är det alltså bra
            om de oklarheterna blir något utklarade innan man behandlar sakinnehållet.
          </note>
          <note n="c4e70cb0">
            Anf. 92 MARGITTA EDGREN (fp)
          </note>
          <note n="69d8aa25">
            Fru talman! Jag delar inte den uppfattningen. Eftersom vi på
            ett mycket tidigt stadium måste få kommunerna i Skåne engagerade
            och intresserade tror jag inte att man kan säga att de administrativa
            frågorna inte är lösta och att det skulle göra ett remissarbete
            mindre värt. Jag kan inte riktigt förstå det. Det handlar om att
            tidigt få alla kommuner att inse att det är viktigt att de drar
            åt rätt håll i alla dessa frågor.
          </note>
          <note n="722a5cdf">
            Överläggningen var härmed avslutad.
          </note>
          <note n="834add77">
            18 § Svar på fråga 1995/96:97 om klorerade lösningsmedel
          </note>
          <note n="56879dd8">
            Anf. 93 Miljöminister ANNA LINDH (s)
          </note>
          <note n="5532eb95">
            Fru talman! Gudrun Lindvall har frågat mig om jag avser att fullfölja
            beslutet om användningsförbud för trikloretylen och metylenklorid
            och i så fall när och hur.
          </note>
          <note n="558d1bab">
            Förbudet träder som planerat i kraft vid årsskiftet.
          </note>
          <note n="fbb2a078">
            Det har dock visat sig att framför allt många mindre företag
            inte har genomfört den nödvändiga omställningen till andra metoder
            än sådana som innefattar metylenklorid och trikloretylen. Det
            gäller särskilt företag som använder trikloretylen, som framför
            allt används som avfettningsmedel inom den metallbearbetande industrin.
          </note>
          <note n="22c01e9f">
            Företag som ännu inte anpassat sig kan få stora problem, och
            de kanske i en del fall rent av måste upphöra med verksamheten,
            om de inte får dispens att använda trikloretylen efter årsskiftet.
            Kemikalieinspektionen har därför utfärdat föreskrifter som innebär
            att trikloretylen just under år 1996 får användas för avfettning
            och avvattning i verksamheter där dessa har anmält övergångsproblem
            till inspektionen.
          </note>
          <note n="8d700f52">
            I sammanhanget bör påpekas att det i föreskrifterna inte ges
            något tillstånd till användning av metylenklorid. Inte heller
            ges något tillstånd till användning av trikloretylen i andra användningsområden
            än de nämnda. I dessa fall kan dispens endaste ges i det enskilda
            fallet och om den individuella prövningen visar att det föreligger
            synnerliga skäl.
          </note>
          <note n="9a3a8db7">
            För användning av trikloretylen efter 1996 gäller även där regeln
            att kemikalieinspektionen bara kan ge dispens i det enskilda fallet
            och då endast om det föreligger synnerliga skäl.
          </note>
          <note n="ac0ab824">
            Anf. 94 GUDRUN LINDVALL (mp)
          </note>
          <note n="03e07558">
            Fru talman! Bakgrunden till den här frågan är att det egentligen
            från den 1 januari 1996 är förbjudet att använda de kemikalier
            vi här talar om, dvs. trikloretylen och metylenklorid. Det här
            beslutet fattades för fem år sedan, när fru talmannen var miljöminister.
          </note>
          <note n="95a90279">
            Företagen har alltså haft fem år på sig. Tyvärr kan man konstatera
            att företagen hela tiden har avsett att söka dispens när det gäller
            trikloretylen och metylenklorid och att de nu också har fått det.
          </note>
          <note n="e087ca11">
            Det finns några saker som jag skulle vilja fråga miljöministern
            om. I svaret sägs att företag som inte har genomfört en nödvändig
            omställning till andra metoder än sådana som innefattar metylenklorid
            och trikloretylen skall kunna få dispens, men å andra sidan säger
            miljöministern att det i sammanhanget bör påpekas att det i föreskrifterna
            inte ges något tillstånd till användning av metylenklorid.
          </note>
          <note n="6c647be2">
            Betyder det att det från den 1 januari inte kommer att lämnas
            några tillstånd eller dispenser alls för användning av metylenklorid
            utöver vad som anges i beslutet, nämligen att tillstånd eller
            dispens kan ges när det är fråga om användning i mycket liten
            skala enligt de EU-regler som gäller?
          </note>
          <note n="ed4205e9">
            Anf. 95 Miljöminister ANNA LINDH (s)
          </note>
          <note n="1af46379">
            Fru talman! Det är Kemikalieinspektionen som kommer att utfärda
            dispenser, så jag kan inte tala om exakt hur detta kommer att
            se ut. Jag kan ändå hålla med Gudrun Lindvall om att det är mycket
            beklagligt att inte alla företag har klarat omställningen till
            1996.
          </note>
          <note n="4e34c58e">
            Många företag har gjort det, och de är värda en eloge, men det
            finns tyvärr ett antal företag som inte har gjort det.
          </note>
          <note n="cff33d60">
            Vi undersöker för närvarande i regeringskansliet vilka möjligheter
            som finns att i de enskilda fallen från år 1996 och framåt sätta
            dispensavgifterna så högt att detta också bidrar till att påverka
            företagen att snabbt genomföra en omställning.
          </note>
          <note n="ec4a89cb">
            Anf. 96 GUDRUN LINDVALL (mp)
          </note>
          <note n="7c247ce3">
            Fru talman! Jag fick inte svar på min fråga. Innebär det här
            är att det inte kommer att lämnas några dispenser för metylenklorid?
            Så tror jag nämligen att man har tolkat den föreskrift som nu
            föreligger för
          </note>
          <note n="de93a7be">
            Kemikalieinspektionen.
          </note>
          <note n="da372b4b">
            Jag skulle dessutom vilja fråga miljöministern:
          </note>
          <note n="2679b303">
            Kommer detta att innebära att man gör en individuell prövning
            i varje enskilt fall och för varje enskild produkt för att se
            om man har kunnat hitta ersättningsmedel?
          </note>
          <note n="ca820e0f">
            Kommer det att innebära att man är noggrann med att kräva en
            "closed cycle"? Det intressanta är ju inte bara hur mycket av
            dessa ämnen som används utan hur mycket som kommer ut i miljön.
            Att jag frågar beror på att jag har erfarenhet av Astra, som använder
            metylenklorid för att dragera tabletter. Där finns det möjligheter
            till en "closed cycle". Kommer man att ställa sådana krav?
          </note>
          <note n="b31f07c3">
            Kan miljöministern tänka sig att genomföra det förslag som Miljöpartiet
            har lagt fram, nämligen att införa en miljöavgift på 150 kr per
            kilo, vilket Miljövårdsberedningen också har föreslagit i ett
            tidigare skede?
          </note>
          <note n="23ae3af1">
            När kommer ett generellt förbud? Det är väl ändå dit vi strävar.
          </note>
          <note n="829fed0c">
            Anf. 97 Miljöminister ANNA LINDH (s)
          </note>
          <note n="e688e587">
            Fru talman! Jag upprepar att det är Kemikalieinspektionen som
            behandlar dispensansökningarna, och jag kan inte föregripa inspektionen
            genom att tala om exakt hur man kommer att göra. Det som är viktigt
            är att det i framtiden skall finnas ett generellt förbud. Vi har
            övergångsproblem under 1995, men år 1996 räknar vi med att ett
            generellt förbud skall ha trätt i kraft.
          </note>
          <note n="64bd6af3">
            Då skall vi dessutom ha ordentliga avgifter förknippat med de
            enskilda fallen av dispenser, den promille som inte heller då
            klarar av att uppfylla kraven - man kan nämligen aldrig vara säker
            på uppnå en hundraprocentig uppslutning. Självfallet kommer då
            dispensprövningen att ske fall för fall.
          </note>
          <note n="5a3fda9c">
            Anf. 98 GUDRUN LINDVALL (mp)
          </note>
          <note n="e8ecd728">
            Fru talman! Miljöministern skriver i sitt svar: "I
          </note>
          <note n="ca1f5a5c">
            sammanhanget bör påpekas att det i föreskrifterna inte ges något
            tillstånd till användning av metylenklorid."
          </note>
          <note n="a3e70f43">
            Jag tolkar det som att de ansökningar om dispens för fortsatt
            användning av metylenklorid för dragering som kommer in från läkemedelsbolagen
            kommer att avslås. Jag kan inte tolka svaret på annat sätt.
          </note>
          <note n="0d20e63d">
            Jag tolkar också det miljöministern säger i svaret som att det
            finns ett intresse för att undersöka möjligheten att ta fram en
            ytterligare press, t.ex. i form av en miljöavgift baserad på en
            viss avgift per kilo. Det skulle ge företagen en extra skjuts
            för att se till att bli av med de här ämnena.
          </note>
          <note n="7d90f447">
            Jag är också tacksam över att vi är överens om att den här föreskriften
            måste ses som ett misslyckande och att det alltså även i fortsättningen
            skall finnas en rejäl press på företagen att se till att de här
            ämnena substitueras.
          </note>
          <note n="90a04cd4">
            Anf. 99 Miljöminister ANNA LINDH (s)
          </note>
          <note n="1b2f6d13">
            Fru talman! Jag tror nog att Gudrun Lindvall har tolkat föreskrifterna
            rätt, och jag tror att vi också kan vara överens om att vi i fortsättningen
            skall ha en ordentlig press på företagen att göra den här omställningen.
            Jag räknar med att de kvarvarande företagen nu visar samma goda
            vilja och att vi är ense om att det här bara handlar om en teknisk
            utveckling och att de därmed kommer att klara den här omställningen
            före
          </note>
          <note n="991343df">
            1996.
          </note>
          <note n="722a5cdf">
            Överläggningen var härmed avslutad.
          </note>
          <note n="e1b6a3a9">
            19 § Svar på fråga 1995/96:108 om spridning av nazistsymboler
            i skolorna
          </note>
          <note n="7f98103d">
            Anf. 100 Statsrådet YLVA
          </note>
          <note n="3ed71dda">
            JOHANSSON (s)
          </note>
          <note n="a8881c03">
            Fru talman! Göthe Knutson har frågat mig vilka åtgärder jag avser
            att vidta för att stoppa nazistsymbolernas spridning i skolorna.
          </note>
          <note n="38207abf">
            I regeringsförklaringen slår vi fast att vi aldrig någonsin kommer
            att tolerera att diskriminering, främlingsfientlighet eller rasism
            får fotfäste i vårt land. Det är en uppgift för hela Sverige och
            en speciell uppgift för skolan.
          </note>
          <note n="433675d9">
            Skolan får aldrig stillatigande acceptera att det förekommer
            rasism, nazipropaganda, intolerans eller angrepp mot demokratin
            i skolan. Skolans uppgift är tvärtom att hävda, värna och utveckla
            våra grundläggande demokratiska värderingar om alla människors
            lika värde, om respekt för varandra och om tolerans.
          </note>
          <note n="c71f1bfc">
            Skolan får aldrig ducka när dessa värden hotas.
          </note>
          <note n="ff6ca29b">
            Det offentliga skolväsendet vilar på demokratins grund. Skollagen
            slår fast att den som verkar inom skolan skall bemöda sig om att
            hindra varje försök från elever att utsätta andra för kränkande
            behandling.
          </note>
          <note n="cbf9e19b">
            I 1994 års läroplaner för såväl det obligatoriska skolväsendet
            (Lpo 94) som de frivilliga skolformerna (Lpf
          </note>
          <note n="f7203f65">
            94) står följande:
          </note>
          <note n="91961155">
            "Skolan skall främja förståelse för andra människor och förmåga
            till inlevelse. Ingen skall i skolan utsättas för mobbning. Tendenser
            till trakasserier skall aktivt bekämpas. Främlingsfientlighet
            och intolerans måste bemötas med kunskap, öppen diskussion och
            aktiva insatser."
          </note>
          <note n="fbfc3a91">
            Skolan är alltså ingen värdeneutral plats. Skolan har ett ansvar
            för att rasistiska åsikter och yttringar inte får stå oemotsagda
            och skall tydligt visa vilka värderingar som gäller, vad lärare
            och annan skolpersonal anser om exempelvis hakkors eller rasistiska
            uttalanden. Att bära uniform, uniformsdel, armbindel eller liknande
            som tjänar att utmärka bärarens politiska meningsriktning är enligt
            en lag från 1947 förbjudet.
          </note>
          <note n="bcb748db">
            Det finns alltså enligt min mening ingen tvekan om vad som skall
            gälla i skolan. Både skollag och läroplan är helt tydliga på den
            punkten. Nu handlar det om att praktisera detta. Det kräver både
            mod och civilkurage hos dem som arbetar i skolan. Vuxna och ungdomar
            har ett gemensamt ansvar att utveckla kunskapen om demokratins
            innehåll och uttryckssätt.
          </note>
          <note n="3d95d137">
            Skolan är en viktig plats för detta arbete.
          </note>
          <note n="002248a3">
            Kunskap är det viktigaste redskapet i kampen mot främlingsfientlighet
            och rasism. Dagens unga måste få chansen att utvecklas till självständiga,
            kritiskt tänkande individer som respekterar fakta och är misstänksamma
            mot fördomar. Skolan är en viktig plats för detta arbete.
          </note>
          <note n="4fb51928">
            Vad görs då på nationell nivå för att stödja skolans arbete?
            Aktivt arbete mot främlingsfientlighet och rasism är ett uttalat
            prioriterat område i svenska skolor. Ett antal skolor och kommuner
            har med ekonomiska bidrag från Skolverket kunnat pröva olika modeller
            för arbete mot rasism. Information om olika slags insatser sprids.
            Förhoppningen är att de lyckade försöken skall fungera som ringar
            på vattnet. Metoderna varierar från skola till skola.
          </note>
          <note n="c824c3ef">
            Anf. 101 GÖTHE KNUTSON (m)
          </note>
          <note n="7cdcff68">
            Fru talman! Det är ett bra svar jag har fått. Det är bra att
            statsrådet hänvisar till den skollagstiftning som finns och fastslår
            att vi enligt en lag från 1947 har ett uniformsförbud.
          </note>
          <note n="16250803">
            Sedan kommer vi till de konkreta frågorna. Vad gör en lärare
            när det sitter en elev eller kanske två med ett hakkors på jackan
            - vi kan ju nöja oss med det i det här exemplet? Vad gör läraren?
          </note>
          <note n="a6f027e6">
            I Kvällsöppet med Siwert Öholm togs den här frågan upp för några
            veckor sedan, efter det att en rektor i Ale utanför Göteborg hade
            reagerat på tre elever som hade jackor...
          </note>
          <note n="49bdb8cd">
            Anf. 102 TALMANNEN
          </note>
          <note n="1ff268f9">
            Jag vill påminna om att vi inte bör diskutera enskilda fall i
            kammaren.
          </note>
          <note n="95ac687e">
            Anf. 103 GÖTHE KNUTSON (m)
          </note>
          <note n="3f701ce7">
            Fru talman! Självfallet skall jag rätta mig efter det.
          </note>
          <note n="34cc80bf">
            Vad jag ville säga var bara att en rektor i det här fallet inhandlade
            jackor åt eleverna, något som jag tog som ett lysande exempel
            på lärarpedagogik i den högre skolan.
          </note>
          <note n="dc1505a8">
            Jag vill än en gång ställa mina frågor till statsrådet. Vilket
            är det goda råd som skolministern nu vill ge till lärarna? Hur
            skall de göra?
          </note>
          <note n="36a5a8dd">
            Anf. 104 Statsrådet YLVA
          </note>
          <note n="3ed71dda">
            JOHANSSON (s)
          </note>
          <note n="8a9c8cd8">
            Fru talman! Jag tror att vi skall akta oss för att säga att det
            saknas anvisningar för hur man i skolan skall agera i de här frågorna.
            Jag menar att de anvisningar och riktlinjer som finns är tillräckliga.
          </note>
          <note n="db79fafa">
            Av en rad exempel som har uppmärksammats, bl.a. i massmedierna,
            den senaste tiden kan vi se att lärare och skolledare med stor
            initiativrikedom och -
          </note>
          <note n="e722990e">
            som jag tycker - stort mod och civilkurage har agerat i de här
            frågorna och visat att man klarar det ansvaret inom ramen för
            de målsättningar som är uppsatta i skollag och läroplan.
          </note>
          <note n="568fd216">
            Jag tror att det vore olyckligt om skolministern i
          </note>
          <note n="b3db23e8">
            Sveriges riksdag skulle tala om hur man skall agera i ett enskilt
            fall. Det viktiga är att inriktningen är klar och är att nazisymboler
            inte har någon plats i den svenska skolan eller att nazistpropaganda
            aldrig får tillåtas i de svenska skolorna. Hur man skall agera
            i ett enskilt fall som gäller en enskild elev när det väl gått
            så långt att man inte har kunnat förhindra att elever omfattar
            eller för fram de här åsikterna och bär sådana symboler måste
            avgöras lokalt på den skolan, i samarbete kolleger emellan, i
            samarbete med skolledningen och inte minst i samarbete med övriga
            elever och föräldrar.
          </note>
          <note n="8d45f6f1">
            Anf. 105 GÖTHE KNUTSON (m)
          </note>
          <note n="196c76f0">
            Fru talman! Det är alldeles utomordentligt att skolministern
            slår fast detta. Ändå frågar lärarna: Vad gör man nu? Får man
            lov att plocka av eleven den där symbolen, om än aldrig så liten?
            Det diskuterar bl.a.
          </note>
          <note n="7e04a038">
            åklagare i ungdomsmål.
          </note>
          <note n="cef1bdb3">
            Vad händer i det här läget? Det finns åklagare i
          </note>
          <note n="f98f73d3">
            Göteborg som nu överväger åtal mot elever, just på grund av sådana
            symboler och på grund av att skolan inte vet hur man skall hantera
            det här.
          </note>
          <note n="c4963275">
            Jag är ledsen att jag måste fråga, men jag gör det till hjälp
            för alla landets lärare.
          </note>
          <note n="4f1498a7">
            Anf. 106 TALMANNEN
          </note>
          <note n="54ffdfb6">
            Jag är övertygad om att Göthe Knutson inte anser att riksdagen
            skall träda i domstolarnas ställe.
          </note>
          <note n="0e85aa45">
            Anf. 107 Statsrådet YLVA
          </note>
          <note n="3ed71dda">
            JOHANSSON (s)
          </note>
          <note n="284e97f3">
            Fru talman! Det är säkert riktigt, som Göthe Knutson säger, att
            det finns många lärare som skulle önska att någon annan kunde
            tala om hur man skall agera, men eftersom de enskilda fallen kan
            se väldigt olika ut är mitt enda råd - och det tror jag också
            är det bästa rådet - att man lokalt på skolan skaffar sig en handlingsplan
            och gemensamt diskuterar vad som skall gälla och hur man skall
            agera också i enskilda fall, och det kan man göra med utgångspunkt
            i ganska skarpa uttalanden av mig, i läroplanen och i skollagen
            om vad som skall gälla.
          </note>
          <note n="ed16d4b1">
            Jag vill gärna poängtera att det är oerhört viktigt att det arbetet
            inte bara sker på rektorsexpeditionen utan att all personal är
            involverad och att även elever och föräldrar är involverade i
            det arbetet.
          </note>
          <note n="b81690d5">
            Anf. 108 GÖTHE KNUTSON (m)
          </note>
          <note n="fbfb13de">
            Fru talman! Jag hoppas att jag kan få fråga skolministern om
            skollagens 15 kap. 14 §, där det talas om sanktioner mot elev.
            Jag vill fråga skolministern om det som står där, i befintlig
            lag, kan ingå i rekommendationerna.
          </note>
          <note n="d25e91f3">
            Anf. 109 Statsrådet YLVA
          </note>
          <note n="3ed71dda">
            JOHANSSON (s)
          </note>
          <note n="91dd8f82">
            Fru talman! Det är min uppfattning att det i skollagen och i
            läroplanen finns tillräckligt stöd för att agera mot nazisymboler,
            mot nazistpropaganda, och mot våld och mobbning i våra skolor.
            Men det är inte bara så att skolan skall reagera om det förekommer
            -
          </note>
          <note n="963ce62d">
            skolan har också en oerhört viktig uppgift att agera.
          </note>
          <note n="b2740355">
            Det är oerhört viktigt att skolan tar uppgiften på allvar att
            hävda, värna och utveckla våra grundläggande demokratiska värderingar,
            vilket inbegriper att reagera om de ifrågasätts eller hotas. Men
            än viktigare är att se till att odemokratiska värderingar inte
            får fotfäste i våra skolor.
          </note>
          <note n="07d164b5">
            Anf. 110 GÖTHE KNUTSON (m)
          </note>
          <note n="fbb2c2a8">
            Fru talman! Låt mig slutligen säga att jag förvisso helt delar
            de synpunkter skolministern har framfört och instämmer i de rekommendationer
            som hon har givit. Jag utgår från att landets alla lärare och
            skolledare nu har fått goda råd på vägen.
          </note>
          <note n="722a5cdf">
            Överläggningen var härmed avslutad.
          </note>
          <note n="29bdaadd">
            Ajournering
          </note>
          <note n="da7154dc">
            Kammaren beslöt kl. 16.25 på förslag av talmannen att ajournera
            förhandlingarna till kl. 18.00.
          </note>
          <note n="95f3f9a3">
            Återupptagna förhandlingar
          </note>
          <note n="348bfc94">
            Förhandlingarna återupptogs kl. 18.00.
          </note>
          <note n="9a5228f7">
            20 § Svar på fråga 1995/96:123 om väg E 22
          </note>
          <note n="b578c38f">
            genom Söderköping
          </note>
          <note n="c4bd7de5">
            Anf. 111 Kommunikationsminister INES
          </note>
          <note n="fdcdb185">
            UUSMANN (s)
          </note>
          <note n="2942df07">
            Herr talman! Karl-Göran Biörsmark har frågat mig om jag är beredd
            att verka för en lösning av trafikproblemen på väg E 22 genom
            Söderköping före år
          </note>
          <note n="16662ed2">
            2000.
          </note>
          <note n="41ad4800">
            Som kommunikationsminister verkar jag för att ange de övergripande
            principerna för infrastrukturens utbyggnad. Vägverket ansvarar
            för prioritering av enskilda projekt och upprättar bl.a. en plan
            för det nationella stamvägnätet.
          </note>
          <note n="be36931d">
            I den nationella väghållningsplanen anges vilka utbyggnader som
            planeras under åren 1994-2003.
          </note>
          <note n="69a61922">
            Väg E 22 ingår i det nationella stamvägnätet. Enligt planen skall
            närmare 1,3 miljarder kronor investeras för att förbättra väg
            E 22. Sträckan vid Söderköping finns beskriven i planen, men är
            inte aktuell för utbyggnad denna planperiod.
          </note>
          <note n="0abc4b82">
            Den nationella väghållningsplanen revideras vart fjärde år. Inför
            revideringen 1998 har jag tillsatt en kommunikationskommitté som
            bl.a. har i uppdrag att föreslå en ny inriktning för infrastrukturinvesteringarna.
            Hur den nya inriktningen kan komma att påverka den nu gällande
            planen återstår att se.
          </note>
          <note n="31b02c27">
            Anf. 112 KARL-GÖRAN
          </note>
          <note n="02997fd5">
            BIÖRSMARK (fp)
          </note>
          <note n="e82c0515">
            Herr talman! Jag tackar kommunikationsministern för svaret. Man
            skulle kunna tolka början av svaret som ett nej. Jag frågade nämligen
            om kommunikationsministern är beredd att aktivt och konstruktivt
            verka för en lösning före år 2000. På den frågan får jag ju inte
            det svar som jag hade önskat, nämligen att kommunikationsministern
            är beredd att ge ett sådant löfte.
          </note>
          <note n="2089dfb0">
            Samtidigt inger den andra delen av svaret en viss förhoppning.
            Kommunikationsministern säger här att
          </note>
          <note n="9fa24ead">
            1,3 miljarder kronor skall investeras. Då är frågan hur man kommer
            att fördela dessa 1,3 miljarder. Dessutom har ju kanske kommunikationsministern
            möjlighet att påverka hur stor den summan skall vara för
          </note>
          <note n="779bdf02">
            E 22:an så småningom. Då kan man kanske bryta loss pengar för
            att ordna förbifarten i Söderköping.
          </note>
          <note n="36100003">
            Jag vet inte om kommunikationsministern själv åker E 22:an ner
            någon gång. Jag skulle vilja rekommendera kommunikationsministern
            att göra det, gärna under sommaren när båttrafiken går på Göta
            kanal.
          </note>
          <note n="640471c8">
            Då öppnas bron i Söderköping, och man får stillastående köer
            nästan ända bort till Norrköping. Dessa stillastående köer är
            naturligtvis förödande för miljön.
          </note>
          <note n="e28ab14a">
            Med tanke på den sista delen av svaret skulle jag vilja ställa
            en fråga till kommunikationsministern. Där står i svaret: "Inför
            revideringen 1998 har jag tillsatt en kommunikationskommitté som
            bl.a. har i uppdrag att föreslå en ny inriktning för infrastrukturinvesteringarna."
          </note>
          <note n="9bb83b2d">
            Finns där en öppning som gör att min fråga kan få ett något mer
            positivt svar än det jag uttolkat nu?
          </note>
          <note n="31e237be">
            Anf. 113 Kommunikationsminister INES
          </note>
          <note n="fdcdb185">
            UUSMANN (s)
          </note>
          <note n="3a236e2f">
            Herr talman! Jag är någorlunda väl insatt i Söderköpings problem,
            bl.a. beroende på att en delegation från kommunen uppvaktade mig
            i samma ärende i april månad. Det var representanter för samtliga
            partier i fullmäktige. Även om jag inte har stått i kö själv har
            jag fått problemen med broöppningar när vägtrafiken går genom
            staden väl beskrivna för mig.
          </note>
          <note n="a4a17777">
            Det handlar tyvärr om att det finns många projekt på E 22:an
            som behöver pengar. När jag säger att inriktningen måste överlåtas
            till Kommunikationskommittén och Vägverkets planering är det för
            att jag som minister inte kan styra varje enskilt projekt. Men
            den planering som nu ligger, där Kommunikationskommittén redan
            i mars månad kommer att lämna sitt första delbetänkande, handlar
            just om eventuellt nya prioriteringar. Men jag kan naturligtvis
            inte lova att det kommer att bli några nya prioriteringar, och
            framför allt kan jag inte utlova några nya pengar. Ramen ligger
            ganska fast.
          </note>
          <note n="bd376cd0">
            Anf. 114 KARL-GÖRAN
          </note>
          <note n="02997fd5">
            BIÖRSMARK (fp)
          </note>
          <note n="20b6be9a">
            Herr talman! Jag tycker nog att kommunikationsministern är litet
            väl blygsam när hon säger att hon inte kan påverka detta så mycket.
            Jag tror inte att det är riktigt sant. Jag tror att det är väldigt
            viktigt vilka signaler kommunikationsministern ger till dem som
            sitter och planerar detta. Ofta gömmer sig ministrarna bakom detta
            att de är rädda för ministerstyre.
          </note>
          <note n="dc41db0f">
            Jag är övertygad om att det finns möjligheter att påverka genom
            de signaler som kommunikationsministern kan ge i de överläggningar
            som ändå äger rum.
          </note>
          <note n="d35fd7bc">
            Jag kan inte tro att ministrarna har så litet maktinflytande.
          </note>
          <note n="93e95404">
            Det talas nu om mars månad. Jag hoppas att kommunikationsministern
            kan ge en signal om hög prioritering för den här förbifarten i
            överläggningarna inför det arbetet. Vilka andra delar av E 22:an
            är viktigare än denna?
          </note>
          <note n="26b1a7aa">
            Anf. 115 Kommunikationsminister INES
          </note>
          <note n="fdcdb185">
            UUSMANN (s)
          </note>
          <note n="ac1b5082">
            Herr talman! Den sista frågan är jag övertygad om att varje kommun
            utmed E 22:an kan ge bra exempel på utifrån sina utgångspunkter
            och förutsättningar.
          </note>
          <note n="ac06daef">
            Därmed inte sagt att jag inte delar frågeställarens mening om
            att Söderköping har speciella problem.
          </note>
          <note n="ad1a61db">
            Det är jag fullt medveten om, och det är inte bara jag som är
            medveten om detta.
          </note>
          <note n="a1aff110">
            Efter det att Söderköpings kommun har enat sig om den här handlingslinjen
            har de också kontaktat
          </note>
          <note n="6cf2072a">
            Vägverket. Vägverket kommer att påbörja en förstudie för en förbifart.
            Det handlar alltså inte om att man skall förbättra inne i staden.
            Den skall också vara klar på våren 1996. Vägverket, kommunen och
            länsstyrelsen har kontinuerliga kontakter om detta.
          </note>
          <note n="9750fbed">
            Anf. 116 KARL-GÖRAN
          </note>
          <note n="02997fd5">
            BIÖRSMARK (fp)
          </note>
          <note n="2f0b62fc">
            Herr talman! Visst är det så att varje kommun månar om sin del
            av sträckan på E 22:an. Det är jag övertygad om. Och det är just
            här som det övergripande arbetet måste komma in. Det är välkommet
            att andra kommuner aktualiserar sina problem.
          </note>
          <note n="cddf3068">
            Men när man ser E 22:an i en enda sträckning är det otvetydigt
            så att det är den här delen som är flaskhalsen. Jag noterade att
            även kommunikationsministern medgav det. Just problemet på E 22:an
            genom
          </note>
          <note n="5050c898">
            Söderköping är speciellt. Jag tar till mig det. Jag tycker att
            det är bra att vi har fått det fastlagt.
          </note>
          <note n="2752e00d">
            Lösningar inne i staden är bara kosmetika. Det är t.ex. alternativet
            med en östra länk, en bro över Göta kanal och en fortsättning
            som sedan ansluter till
          </note>
          <note n="5d30afd0">
            E 22:an längre ner som skulle kunna vara lösningen.
          </note>
          <note n="0370074f">
            Vi ser fram emot vad som kommer i mars månad och hoppas att den
            här delen kommer att få en hög prioritet.
          </note>
          <note n="660995c4">
            Anf. 117 Kommunikationsminister INES
          </note>
          <note n="fdcdb185">
            UUSMANN (s)
          </note>
          <note n="f47757e2">
            Herr talman! Till slut vill jag bara säga att jag också har den
            förhoppningen att det skall bli en bra lösning för Söderköping
            och för E 22:an. Jag litar också på att länsstyrelsen, Vägverket
            och kommunen arbetar tillsammans. Det har de kanske inte alltid
            gjort, men nu har de ett bra samarbete. Det vet jag.
          </note>
          <note n="722a5cdf">
            Överläggningen var härmed avslutad.
          </note>
          <note n="3de470b4">
            21 § Svar på fråga 1995/96:26 om professionell boxning i Sverige
          </note>
          <note n="69da70e9">
            Anf. 118 Civilminister MARITA
          </note>
          <note n="5c2e1f0e">
            ULVSKOG (s)
          </note>
          <note n="9282b039">
            Herr talman! Sten Andersson har frågat kulturministern vilka
            åtgärder regeringen är beredd att vidta i syfte att underlätta
            arrangerande av världsmästerskapsmatcher i professionell boxning
            i Sverige. Ansvarsfördelningen i regeringen är sådan att frågan
            besvaras av mig.
          </note>
          <note n="fd20b33f">
            Genom lagen om förbud mot professionell boxning är sådan verksamhet
            förbjuden i Sverige sedan den 1 januari 1970. Riksdagen har så
            sent som i år med en överväldigande majoritet avvisat förslag
            om att tillåta professionell boxning i vårt land.
          </note>
          <note n="16370477">
            Regeringen delar riksdagens bedömning och avser inte att vidta
            några åtgärder som syftar till att tillåta professionell boxning
            i Sverige.
          </note>
          <note n="6409fd93">
            Anf. 119 STEN ANDERSSON (m)
          </note>
          <note n="9f7f0ff8">
            Herr talman! Jag tackar för svaret, och jag kunde ana ungefär
            hur det skulle låta.
          </note>
          <note n="3359f1d4">
            Jag skall inte polemisera mot statsrådet. Jag vill dock läsa
            upp ett litet alster vars litterära kvaliteter kanske kan diskuteras,
            men där jag i alla fall står för orden.
          </note>
          <note n="29d198fa">
            Ett statens råd, kvoterat eller ej, från Siljans stränder, kämpandes
            på medias alla scener för sig och del av sitt parti. Med förbud
            i blick mot inom EU etablerad pugilism hon likt valkyrian visar
            tänder, omedveten om att åsikterna alltmera av verkligheten sprungits
            förbi.
          </note>
          <note n="39ee6da2">
            Trots eller tack vare förskola, dagis och fritids och andra finter
            förmår allt färre hävda att Sveas barn delgivits av överheten
            lovad stabilitet. Förbud, pekpinnar och "klåfingrar" har knappast
            åstadkommit några vinster. Ett faktum år 1995, undantagandes
          </note>
          <note n="ec93724f">
            Rosenbads amazoner, många numera vet.
          </note>
          <note n="2a574670">
            Anf. 120 Civilminister MARITA
          </note>
          <note n="5c2e1f0e">
            ULVSKOG (s)
          </note>
          <note n="112da55f">
            Herr talman! Detta handlade inte om proffsboxning. Det var snarast
            en personlig anklagelseakt mot att jag i likhet med 262 ledamöter
            av denna kammare anser att proffsboxning skall vara förbjuden
            även i fortsättningen.
          </note>
          <note n="0760dce8">
            Mycket, det allra mesta, i det här landet är tillåtet, och så
            skall det fortsätta att vara. Vissa saker är förbjudna, bl.a.
            proffsboxning. Jag tycker att det är ett riktigt förbud, och jag
            är som sagt inte ensam om den åsikten.
          </note>
          <note n="10cbbf5a">
            Anf. 121 STEN ANDERSSON (m)
          </note>
          <note n="3f821aff">
            Herr talman! Jag skulle inte vilja ha någon längre debatt med
            statsrådet, men låt mig bara säga följande.
          </note>
          <note n="1e75387d">
            Såvitt jag har förstått finns det ett stort intresse bland svenska
            folket att se denna form av boxning. Jag tycker därför inte att
            vi i det här huset skall bestämma att man inte skall få göra det
            eller att man skall stoppa denna utövning i Sverige.
          </note>
          <note n="6815f715">
            Anf. 122 Civilminister MARITA
          </note>
          <note n="5c2e1f0e">
            ULVSKOG (s)
          </note>
          <note n="ee22fa15">
            Herr talman! Svenska folkets åsikter känner vi inte till exakt
            i den här frågan. Det gjordes dock en SIFO-
          </note>
          <note n="726f99f4">
            mätning för bara några veckor sedan, som beställdes av sportredaktionen
            på TV 1. Man ställde följande fråga till svenska folket: Anser
            du att proffsboxning bör tillåtas igen i Sverige?
          </note>
          <note n="498347ee">
            60 % svarade nej, medan drygt 20 % svarade ja.
          </note>
          <note n="9313f273">
            Några var osäkra. Det är inte bara de kloka ledamöterna av denna
            kammare, 262 stycken, utan också uppenbarligen en betydande del
            av svenska folket, en majoritet, som anser att Sverige icke skall
            vara ett
          </note>
          <note n="a99292e1">
            Förbudssverige men att när det gäller proffsboxningen är förbudet
            helt OK.
          </note>
          <note n="2a71e2d9">
            Anf. 123 STEN ANDERSSON (m)
          </note>
          <note n="19390467">
            Herr talman! 20 % är i och för sig också en ganska rekorderlig
            siffra. Men jag kan referera till andra undersökningar som har
            kommit till motsatt resultat.
          </note>
          <note n="d40cf6d3">
            Låt mig nu lämna in en motion, så får vi se vart det bär hän.
          </note>
          <note n="722a5cdf">
            Överläggningen var härmed avslutad.
          </note>
          <note n="25d0ef41">
            22 § Svar på fråga 1995/96:127 om u-krediter till Indonesien
          </note>
          <note n="34db1e5f">
            Anf. 124 Statsrådet PIERRE SCHORI (s)
          </note>
          <note n="b5824586">
            Herr talman! Eva Goës har frågat mig om regeringen godkänt eller
            avser att godkänna u-krediter till
          </note>
          <note n="69c2a262">
            Indonesien.
          </note>
          <note n="ab7933f6">
            Frågan saknar aktualitet. Sverige har hittills inte lämnat någon
            u-kredit till Indonesien. Något ärende är inte heller under beredning
            inom Sida.
          </note>
          <note n="fb75b3e9">
            Anf. 125 EVA GOËS (mp)
          </note>
          <note n="06f3c061">
            Herr talman! Jag vet mycket väl att det just nu inte ligger något
            förslag på Sidas bord. Vi vet dock att det finns ett intresse
            i Indonesien, och alla talar om Sydostasien som det ekonomiska
            centret. Det verkar som om även Sverige har kastat en blick på
            detta. Näringsministern har t.ex. gjort en del utspel. Jag har
            varit på besök på LKAB och vet att man där är intresserad av att
            stödja olika projekt, osv. Detta beror väl på att man är litet
            nyfiken på framtiden.
          </note>
          <note n="3fffb30b">
            Jag vill dock framföra att Indonesien inte är någon demokrati.
            I år är det 20 år sedan ockupationen av bl.a. Östtimor. Man kommer
            att ge det alternativa nobelpriset till en kvinna vid namn Carmel
            Budiardjo, som i 22 år har jobbat med en organisation för mänskliga
            rättigheter. Hon gifte sig med en indones.
          </note>
          <note n="6cc50ba2">
            Han blev fängslad utan rättegång, och hon blev utvisad 1971.
            Hennes kamp visar att det motstånd som finns mot den indonesiska
            regimen är starkt och att det under se senaste åren inte har hänt
            något speciellt som har lättat på trycket.
          </note>
          <note n="dc440614">
            En orsak till att jag skrev frågan var att ungdomar från Östtimor
            hade ockuperat japanska ambassaden och någon annan ambassad. Jag
            vet att EU gjorde ett kraftfullt uttalande i fjol där man uppmanade
            medlemsstaternas regeringar att stoppa allt militärt bistånd och
            vapenexporten till Indonesien. EU-länderna uppmanades att suspendera
            allt ekonomiskt samarbete med den indonesiska regeringen så länge
            den framhärdar med sin olagliga ockupation och sitt förtryck.
          </note>
          <note n="85689ba1">
            Mina frågor till Pierre Schori är: Hur kommer
          </note>
          <note n="2828dea1">
            Sverige att gå vidare? Ligger vi på samma bog som de övriga EU-länderna?
            Ingår vi i samma grupp? Kan vi ställa upp på den uppmaningen och
            den här resolutionen?
          </note>
          <note n="c4b5af7b">
            Anf. 126 Statsrådet PIERRE SCHORI (s)
          </note>
          <note n="11021117">
            Herr talman! Eva Goës fråga gällde u-krediter, och den har jag
            besvarat. Vad som i övrigt gäller politiken gentemot Indonesien
            är det ganska känt vad vi tycker om situationen för mänskliga
            rättigheter och för Östtimor. Vi kommer att agera i samma anda
            inom
          </note>
          <note n="6bf1836a">
            EU som vi gör i riksdagen och i Sverige.
          </note>
          <note n="37cf8ae8">
            Anf. 127 EVA GOËS (mp)
          </note>
          <note n="75dde28f">
            Herr talman! Jag har tidigare skrivit motioner som har blivit
            ganska väl bemötta i utrikesutskottet. Man har sagt att man skall
            ha ögonen på det här. Vi tycker naturligtvis att man också skall
            sända dit människor som kan övervaka på ort och ställe. Vi har
            fått svaret att man kan göra det genom WHO och genom andra
          </note>
          <note n="3aed0b7b">
            FN-organisationer - Unesco, Unicef osv.
          </note>
          <note n="4391f2b2">
            Det är väl en bra början. Men vi vet att man har rapporterat
            från Indonesien och att det har varit si och så med den rapporteringen.
            Den är inte sann. FN har t.o.m. kritiserat rapporten om övergreppen
            1991 då
          </note>
          <note n="9ec4e2b3">
            300 östtimoreser blev mördade när de demonstrerade i en procession.
            Vi vet att under dessa 20 år har minst
          </note>
          <note n="b56910d1">
            200 000 personer brutalt mördats. Det sker en migration i Östtimor
            där man försöker inkorporera flera indoneser. Det blir ett slags
            ekonomisk apartheid. De har de högsta utbildningarna, de bäst
            betalda jobben, osv. Sedan försöker man underminera östtimoresernas
            möjlighet att kunna leva ett normalt liv.
          </note>
          <note n="722a5cdf">
            Överläggningen var härmed avslutad.
          </note>
          <note n="8c38a6ce">
            23 § Svar på fråga 1995/96:106 om jämställdhetsgranskning av
            det nya pensionssystemet
          </note>
          <note n="8b71b31f">
            Anf. 128 Statsrådet ANNA HEDBORG (s)
          </note>
          <note n="d88036e3">
            Herr talman! Ulla Hoffmann har frågat mig vilka åtgärder jag
            avser vidta för en jämställdhetsanalys av
          </note>
          <note n="156fa712">
            Genomförandegruppens förslag om inkomstgrundad ålderspension.
          </note>
          <note n="bd994915">
            Frågor om jämställdhet mellan kvinnor och män har spelat stor
            roll vid utformningen av det reformerade ålderspensionssystemet.
            Den reformerade pensionen bygger på ett tydligt samband mellan
            avgift och förmån. De under de förvärvsaktiva åren inbetalda avgifterna
            omvandlas till en årlig förmån vars storlek bl.a. bestäms av hur
            många år man förväntas leva som pensionär. Kvinnor lever genomsnittligt
            sett längre än män, men det är den genomsnittliga livslängden
            för kvinnor och män tillsammans som bestämmer årspensionens storlek.
          </note>
          <note n="91d7e0f5">
            Det kanske tydligaste uttrycket för ambitionen att skapa ett
            jämlikt pensionssystem är barnårsrätten.
          </note>
          <note n="02fb768b">
            Syftet är att den som har huvudansvaret för barnen när de är
            små inte skall drabbas av detta i pensionshänseende. En förälder
            som är hemma på hel- eller deltid med barn under fyra år får tillgodoräkna
            sig lika stor årlig pensionsrätt som innan barnets födelse. Även
            en förälder som fortsätter att förvärvsarbeta fullt ut får ett
            påslag på sin pensionsrätt under småbarnsåren.
          </note>
          <note n="cf5cc5c1">
            Den som ännu inte hunnit ut i arbetslivet får tillgodoräkna sig
            pensionsrätt för småbarnsåren motsvarande
          </note>
          <note n="c46feb1d">
            75 % av medelinkomsten för förvärvsarbetande. Man kan uttrycka
            detta så att de största subventionerna visserligen går till dem
            som är hemma, men samtidigt går de största pensionerna till dem
            som kombinerar förvärvsarbete med ansvar för barnen.
          </note>
          <note n="82c971de">
            Barnårsrätten utgör därmed en riktad ersättning för 15- och 30-årsreglerna
            i dagens ATP-system. Till skillnad från dessa subventionerar barnårsrätten
            bara ansvar för barn och inte annan frånvaro från förvärvslivet.
          </note>
          <note n="d1f9f5b0">
            Den framtida pensionen kommer inte enbart att utgöras av livsinkomstbaserad
            pension som intjänats genom arbete eller på annat sätt intjänade
            pensionsrätter. Till dem med låg inkomstgrundad pension skall
            garantipension utges, vilket innebär att låginkomsttagare generellt
            sett får en högre sammanlagd pension i förhållande till sina tidigare
            inkomster än höginkomsttagare. Detta bör också ses som ett sätt
            att främja jämställdheten i systemet.
          </note>
          <note n="29d788c2">
            I Pensionsarbetsgruppens betänkande, som ju utgör grunden för
            pensionsreformen, har belysts vilken effekt dagens regler och
            de föreslagna reformerade pensionsreglerna har för kvinnor och
            män. På grundval av detta och remissinstansernas synpunkter framlades
            förslag till riktlinjer för pensionsreformen i proposition 1993/94:250.
            Förslagen i Genomförandegruppens departementspromemoria Ds 1995:41
            bygger på förslagen i Pensionsarbetsgruppens betänkande och de
            av riksdagen antagna riktlinjerna i proposition
          </note>
          <note n="7db3f071">
            1993/94:250.
          </note>
          <note n="ab19adf8">
            Anf. 129 ULLA HOFFMANN (v)
          </note>
          <note n="b5182e61">
            Herr talman! Jag tackar statsrådet för svaret, men jag fick faktiskt
            inte något svar på min fråga.
          </note>
          <note n="4e6bfd07">
            Enligt jämställdhetsdirektivet skall alla förslag ange hur de
            påverkar jämställdheten. Bristerna skall redovisas och en bedömning
            av hur hindren kan undanröjas skall göras. Det är inte gjort i
            Genomförandegruppens arbete.
          </note>
          <note n="4b565742">
            Livsinkomstprincipen bygger på att kvinnor och män skall förvärvsarbeta
            mer i en tid då arbetslösheten är hög och deltidsarbete och s.k.
            atypiska arbeten ökar. Drygt 470 000 hade någon form av tidsbegränsad
            anställning inom LO-kollektivet. Av dessa var betydligt mer än
            hälften kvinnor. Det är den anställningsform som ökar mest bland
            privatanställda kvinnor i LO-kollektivet. Men det var ju de som
            enligt
          </note>
          <note n="60019ac9">
            Pensionsarbetsgruppen missgynnades mest av ATP-
          </note>
          <note n="c9f1feef">
            systemet, och som borde fått det bättre!
          </note>
          <note n="68505586">
            Hur kommer denna strukturella förändring av arbetsmarknaden att
            påverka kvinnors pensioner och möjlighet att själva tjäna ihop
            till en rimlig pension att leva på?
          </note>
          <note n="e5bb670b">
            Pensionsarbetsgruppen beslutade att arvsvinsterna skulle användas
            för att sänka delningstalet, vilket i och för sig alla, men särskilt
            kvinnor som lever längre än män, gynnas av ännu så länge. Hur
            kommer Genomförandegruppens förslag om att arvsvinsterna skall
            delas ut årligen för att spegla livsinkomstmönstret att påverka
            kvinnors pensioner?
          </note>
          <note n="d4baba81">
            Anser statsrådet att kvinnors livsmönster är ett sådant hinder
            som jämställdhetsministern menar?
          </note>
          <note n="64fa3960">
            Jag motsatte mig förslaget om delad pensionsrätt i
          </note>
          <note n="404ba892">
            Pensionsarbetsgruppen, och jag gör det nu också. Jag anser att
            det för jämställdheten årtionden tillbaka.
          </note>
          <note n="b417775f">
            Men Pensionsarbetsgruppen uttryckte det som en jämställdhetsfråga.
            Kvinnor som avstått lön för att serva sina män skulle i varje
            fall få dela pensionspoäng. När nu Genomförandegruppen kommer
            med sitt förslag skrivs det rent ut att kvinnor genom delad pensionsrätt
            inte längre blir betraktade som enskilda individer, utan skall
            återigen bli beroende av enskilda män för att inte belasta systemen.
          </note>
          <note n="13a8f2ce">
            Anser statsrådet att principen om att kvinnor skall betraktas
            som enskilda individer är ett sådant hinder som jämställdhetsministern
            menar?
          </note>
          <note n="70f1a75d">
            Kvinnor som inte försörjer sig själva utan antingen har någon
            som försörjer dem eller har hög inkomst är de som subventioneras
            mest i och med pensionsrätt för barnår. Innebär det att Genomförandegruppen
            har släppt arbetslinjen vad gäller kvinnor?
          </note>
          <note n="748fccca">
            Anser statsrådet att arbetslinjen är ett sådant hinder som jämställdhetsministern
            menar?
          </note>
          <note n="708ef3b0">
            Anf. 130 Statsrådet ANNA HEDBORG (s)
          </note>
          <note n="11a8c4d4">
            Herr talman! För det första menar jag att det gjorts en jämställdhetsgranskning
            av Genomförandegruppens arbete, eftersom det så nära följer det
            som tidigare har gjorts i Pensionsarbetsgruppen. Ulla Hoffmann
            vet mycket väl att frågorna om effekterna för kvinnor och män
            spelade en väldigt stor roll där.
          </note>
          <note n="8e5d374e">
            Det finns under Ulla Hoffmanns misstankar mot systemet ur jämställdhetssynpunkt
            en sorts föreställning om att deltidsarbete skulle vara särskilt
            missgynnat i det nya sättet att räkna pension. Det är faktiskt
            inte så. Är det någon grupp som förlorar på ATP-
          </note>
          <note n="aa58daaa">
            systemets sätt att räkna är det de kvinnor som arbetar deltid
            och som arbetar länge i livet med låga inkomster. Det visade de
            beräkningar som vi båda deltog i analysen av. De får betala alldeles
            osedvanligt dyrt för sina pensionspoäng i ATP-systemet.
          </note>
          <note n="302fc687">
            Det som är det typiska för det kommande sättet att räkna pension
            när det gäller den relativa skillnaden mellan olika grupper är
            att den vars inkomst börjar flyta in tidigt i livet och inte kännetecknas
            av att den ökar kraftigt mot slutet av livet, som ganska snabbt
            får en jämn inkomstutveckling, relativt sett vinner i det nya
            systemet. Så är det i praktiken för väldigt många LO-kvinnor.
            Det är så mera sällan för SACO-
          </note>
          <note n="4aca93ff">
            kvinnorna, men för de stora grupperna lågavlönade kvinnor är
            utbytet per inbetald pensionskrona i allmänhet ganska mycket högre
            i det nya sättet att räkna.
          </note>
          <note n="58d76c25">
            Anf. 131 ULLA HOFFMANN (v)
          </note>
          <note n="e54f2235">
            Herr talman! Det handlar inte om vad jag misstänker ligger bakom
            de olika förslagen. Detta direktiv är ingen FN-kommission som
            vi måste inkorporera i svensk lagstiftning, där vi t.ex. har förbundit
            oss att avskaffa all diskriminering av kvinnor. Det är ett direktiv
            som har utfärdats av den regering som Anna
          </note>
          <note n="434c120a">
            Hedborg själv ingår i. Jag tycker att det är viktigt att vi följer
            det direktivet. Det har inte gjorts någon sådan granskning.
          </note>
          <note n="fb5804fd">
            Jag delar inte statsrådets uppfattning när det gäller vårt nuvarande
            pensionssystem. I den granskning som gjordes står det faktiskt
            att ATP och folkpension sammantagna inte missgynnar kvinnor. Vad
            Anna
          </note>
          <note n="d22952e0">
            Hedborg pratar om är ATP-systemet. Det är en litet missgynnade
            rubrik. När man läser vidare ser man att det står att det inte
            finns någon grupp bland kvinnorna som missgynnas av nuvarande
            pensionssystem, där både folkpension och ATP-system ingår.
          </note>
          <note n="65c4b1a3">
            Jag vill att vi tar detta direktiv på allvar. Det är ett av de
            bästa direktiv som har utfärdats för jämställdheten som jag vet
            om.
          </note>
          <note n="8af32c57">
            Anf. 132 Statsrådet ANNA HEDBORG (s)
          </note>
          <note n="9b5ce1ac">
            Herr talman! Det väsentliga när det gäller att granska jämställdheten
            i alla förslag är naturligtvis att alla förslag utsätts för jämställdhetsgranskning
            under arbetets gång. Det var, precis som Ulla Hoffmann mycket
            väl vet, en av de bärande tankarna i arbetet i
          </note>
          <note n="0f8e2761">
            Pensionsarbetsgruppen. Där åstadkoms t.o.m. en särskild bilaga
            i frågan som ett uttryck för att man faktiskt har tagit jämställdheten
            på allra största allvar i utformningen av pensionssystemet.
          </note>
          <note n="c4fd67a1">
            Jag menar ändå att frågan om jämställdhet har spelat en väldigt
            stor och viktig roll i arbetet, vilket den förstås också måste
            göra.
          </note>
          <note n="2a04fab7">
            Anf. 133 ULLA HOFFMANN (v)
          </note>
          <note n="6f46e4ca">
            Herr talman! Det som gjordes var en granskning av den ekonomiska
            jämställdheten. Jag delar inte den uppfattning som statsrådet
            har.
          </note>
          <note n="8af620ac">
            Jag är också ute efter att man t.ex. granskar principen delad
            pensionsrätt. På vilket sätt påverkar det jämställdheten mellan
            kvinnor och män? De största subventionerna går till de kvinnor
            som är hemma och som alltså inte försörjer sig själva. Att tala
            om de största pensionerna är ganska smart. Det är ett ganska fint
            sätt att uttrycka det på, för ingen upptäcker då att det faktiskt
            är så att de som är hemma tjänar mest.
          </note>
          <note n="05b114b2">
            Man bör också titta på hur garantipensionen är utformad och göra
            en jämförelse med avtalspensionerna, som nu diskuteras mycket.
            Kvinnor kommer sammantaget att förlora på detta.
          </note>
          <note n="b1089c40">
            Anf. 134 Statsrådet ANNA HEDBORG (s)
          </note>
          <note n="7a214570">
            Herr talman! Det nuvarande systemet är mycket gynnsamt för den
            som väljer att vara hemma med sina barn. Man behöver över huvud
            taget inte göra några avräkningar i sin pensionsrätt för det.
          </note>
          <note n="0e05e232">
            I och med den ersättningsregel som vi skapar genom barnårsrätten
            i pensionssystemet lönar det sig bättre att arbeta än att inte
            göra det. Det gör det faktiskt inte i det nuvarande systemet,
            eftersom man kan vara hemma helt och hållet utan att det spelar
            någon roll alls för pensionen.
          </note>
          <note n="cbff344e">
            Det finns alltså drivkrafter för arbete inlagda i den nya konstruktionen
            av barnårsrätt till skillnad från i
          </note>
          <note n="d25e4fff">
            ATP-systemet, där man tjänar precis lika mycket i pension på
            att vara hemma helt och hållet som på att arbeta.
          </note>
          <note n="bf2ef741">
            Anf. 135 ULLA HOFFMANN (v)
          </note>
          <note n="c5e23b72">
            Herr talman! Det finns faktiskt fler delar i förslaget som jag
            också har berört, nämligen arvsvinsternas fördelning. Pensionsarbetsgruppen
            sade att arvsvinsterna skulle användas för att sänka delningstalet.
            Det gynnar både kvinnor och män, men framför allt kvinnor som
            lever längre.
          </note>
          <note n="d667034f">
            När nu Genomförandegruppen kommer tillbaka säger man att arvsvinsterna
            skall fördelas på ett annat sätt. De skall delas ut årligen för
            att bättre spegla livsmönstret.
          </note>
          <note n="5177d030">
            Enligt utredningen, som jag har tagit fram, är det de som jobbar
            mycket i slutet av sitt förvärvsliv som tjänar på låga delningstal.
          </note>
          <note n="81f6d1e0">
            Både statsrådet och jag står fortfarande här och gissar. Det
            har inte gjorts någon jämställdhetsgranskning. Det är den jag
            efterlyser.
          </note>
          <note n="d3fedd2f">
            Anf. 136 Statsrådet ANNA HEDBORG (s)
          </note>
          <note n="87adb656">
            Herr talman! Arvsvinstfördelningen, enligt den nya idéen om fördelning
            årligen före 60 års ålder, följer samma mönster som tidigare.
            De som arbetar ett helt långt liv kommer att tjäna på det i förhållande
            till dem som bara arbetar en kortare tid. Det kommer att gynna
            dem som faktiskt finns i arbetslivet jämfört med dem som stannar
            hemma helt och hållet hos sina barn.
          </note>
          <note n="20b962d1">
            Det minskar inte delningstalet, men det ökar pensionen på precis
            samma sätt som om det minskade delningstalet. Det berövar ingen
            någon pension.
          </note>
          <note n="722a5cdf">
            Överläggningen var härmed avslutad.
          </note>
          <note n="3f633c43">
            24 § Svar på fråga 1995/96:115 om minskad totalkonsumtion av
            alkohol
          </note>
          <note n="c2f3ab9a">
            Anf. 137 Statsrådet ANNA HEDBORG (s)
          </note>
          <note n="48c21351">
            Herr talman! Chatrine Pålsson har frågat socialminister Ingela
            Thalén om vilka åtgärder hon avser vidta för att uppnå WHO:s mål
            om en minskad totalkonsumtion av alkohol med minst 25 % fram till
            år
          </note>
          <note n="fda3e276">
            2000. Arbetet inom regeringen är så fördelat att det är jag som
            skall svara på frågan.
          </note>
          <note n="a87876bf">
            Vi har i Sverige satt höga mål för vår alkoholpolitik. Regering
            och riksdag har upprepade gånger slagit fast att det övergripande
            alkoholpolitiska målet är att minska den totala alkoholkonsumtionen
            för att därigenom minska de medicinska och sociala alkoholskadorna.
            Målsättningen, som ansluter till Världshälsoorganisationens (WHO)
            rekommendation, är att minska alkoholkonsumtionen i landet med
            minst 25 %
          </note>
          <note n="74e48208">
            till år 2000 med 1980 som basår. Det innebär för
          </note>
          <note n="475a3cd6">
            Sveriges del att alkoholkonsumtionen skall minska från nuvarande
            6,33 liter ren alkohol per år till ca 5,0
          </note>
          <note n="a0fa0a58">
            liter per år och invånare som är 15 år och däröver.
          </note>
          <note n="642ae34d">
            Denna målsättning ligger fast, även om det kanske kommer att
            ta något längre tid att uppnå den.
          </note>
          <note n="f75591c8">
            Hittills har den svenska alkoholpolitiken varit framgångsrik.
            Sverige har i jämförelse med många andra länder en låg alkoholkonsumtion.
            Det är naturligtvis svårare för ett land som Sverige att från
            en låg konsumtionsnivå sänka denna med ytterligare 25 %
          </note>
          <note n="481b6744">
            än det är för de länder i Europa som har ungefär dubbelt så hög
            totalkonsumtion.
          </note>
          <note n="84350ab9">
            Förutsättningarna för att i fortsättningen bedriva en traditionell
            svensk alkoholpolitik har också ändrats i och med det svenska
            EU-inträdet. Ändrade regler för införsel av alkohol och avskaffandet
            av monopolen för tillverkning, import och partihandel av alkoholdrycker
            reser krav på en förnyelse av alkoholpolitiken. Men vi skall hålla
            fast vid de verkningsfullaste medlen i vår hittillsvarande alkoholpolitik,
            dvs:
          </note>
          <note n="f71a313d">
            - en hög beskattning av alkoholdrycker,
          </note>
          <note n="be16544b">
            - kontroll av alkoholens fysiska tillgänglighet där bibehållandet
            av Systembolagets detaljhandelsmonopol är en hörnsten och
          </note>
          <note n="454d644a">
            - främjande av punktnykterhet och olika förebyggande insatser
            samt vård och behandling.
          </note>
          <note n="2d2ac6fb">
            Den framtida svenska alkoholpolitiken måste emellertid på ett
            helt annat sätt än tidigare formas i samverkan mellan olika aktörer
            och vara väl förankrad hos människorna. En nationell ledningsgrupp
            har tagit fram en nationell handlingsplan för alkohol- och drogförebyggande
            insatser, och regeringen har nyligen beviljat 60 miljoner kronor
            till Folkhälsoinstitutet för genomförande av planen.
          </note>
          <note n="96ab8f1c">
            Även om samordningen på nationell nivå är av stor betydelse,
            kommer tyngdpunkten i det alkoholpolitiska arbetet de närmaste
            åren att ligga på en lokal och regional kraftsamling av insatserna.
            Detta betonas också i den nationella handlingsplanen. Alkoholpolitiska
            handlingsprogram skall utarbetas regionalt och lokalt. Kommuner,
            landsting och länsstyrelser har här viktiga uppgifter liksom skola
            och arbetsliv samt olika frivilliga och ideella organisationer.
            Det här är ett långsiktigt arbete som slutligen avgörs av hur
            vi alla förhåller oss till alkoholen hemma i vardagsumgänget.
          </note>
          <note n="e44855df">
            Men avgörande är också våra förväntningar på samhällsinsatser.
            Det är bara om vi uppnår en tillräckligt stor värdegemenskap kring
            vår syn på alkoholen och alkoholpolitiken som vi kan klara att
            nå de uppsatta målen.
          </note>
          <note n="c5562405">
            Socialdepartementet förbereder för närvarande en alkoholpolitisk
            proposition som kommer att överlämnas till riksdagen under 1996.
            I denna proposition kommer en fyllig redogörelse att lämnas över
            hur den nya alkoholpolitiken tagit form liksom förslag till vissa
            preciseringar och förändringar på alkoholpolitikens område. Propositionen
            blir ett led i arbetet med att nå målet om en minskad totalkonsumtion
            av alkohol.
          </note>
          <note n="e14b256c">
            Anf. 138 CHATRINE PÅLSSON (kds)
          </note>
          <note n="738f8a39">
            Herr talman! Jag vill tacka så mycket för svaret.
          </note>
          <note n="6a60d0be">
            Det är ju fylligt och bra. Det är bara det att jag saknar svar
            på och idéer när det gäller den fråga som jag ställde.
          </note>
          <note n="968c55d0">
            Jag kände stor besvikelse när jag läste att målet helt plötsligt
            är en oförändrad alkoholkonsumtion under de närmaste åren. Detta
            utifrån att regering och riksdag har accepterat och tagit sig
            an WHO:s mål om en minskning med minst 25 %. Det är väl gott och
            väl med vackra ord och med en ordmässigt offensiv hållning, men
            det är ju handlingen som är det avgörande.
          </note>
          <note n="2f4ee6c7">
            På något sätt hoppas jag att även Anna Hedborg delar min oro,
            eftersom vi vet att alkoholkonsumtionen bland ungdomar mellan
            16 och 24 har ökat med
          </note>
          <note n="4cc7489f">
            23 % under de senaste fyra fem åren. Det är ganska mycket, och
            alkholkonsumtionen ökar ju också allt längre ner i åldrarna. Vi
            vet att situationen med nedskärningar i sjukvården är besvärlig
            ute i kommuner och landsting. Samtidigt vet vi att alkoholskadorna
            kostar åtskilliga kronor varje år. Då gäller det ju för oss politiker
            att hitta bra förslag som förändrar situationen. Jag skall inte
            säga att det är lätt, men vi måste ju komma med några bra förslag.
          </note>
          <note n="fa667f53">
            Jag skulle vilja fråga Anna Hedborg: Finns det något konkret
            förslag som Anna Hedborg kommer att arbeta för, där vi tillsammans
            kan arbeta vidare för att ändå nå det uppsatta målet?
          </note>
          <note n="1eab6bdc">
            Anf. 139 Statsrådet ANNA HEDBORG (s)
          </note>
          <note n="148fced9">
            Herr talman! Som jag har sagt i mitt svar gör regeringen ganska
            konkreta och kraftfulla insatser i den nya alkholpolitiska situationen.
            Det handlar dels om den organisation som nu faktiskt är förstärkt
            på både central och lokal nivå via tillsyns- och tillståndsverksamhet,
            dels om det nationella handlingsprogrammet och om pengar. Det
            handlar också oerhört mycket om den allmänna inställningen till
            och diskussionen om dessa frågor. Vi har tidigare här i kammaren
            diskuterat den gemensamma oro som många svenskar dess bättre känner
            när siffrorna nu visar att ganska unga ungdomar dricker alldeles
            för regelbundet och alldeles för mycket.
          </note>
          <note n="588aa6e2">
            Det som ger mig hopp mer än något annat är att detta är någonting
            som många människor ute i det svenska samhället tar till sig som
            en uppmaning att verkligen göra något för att vända utvecklingen,
            något som man faktiskt har lyckats med tidigare. Det är viktigt
            att det sker, eftersom det är en så konkret problematik att arbeta
            med som att så unga människor dricker alkohol så ofta som de gör.
          </note>
          <note n="0f7726e1">
            Jag tror att det är mycket viktigt att vi håller reda på riktningen.
            Det är inte bara de absoluta nivåerna som är det väsentliga, utan
            det som är riktigt avgörande på sikt är att riktningen hela tiden
            är den rätta.
          </note>
          <note n="b3a05dee">
            Att minska totalkonsumtionen med 25 % till år
          </note>
          <note n="923fcfba">
            2000 kanske är mindre realistiskt, men det är en väldigt viktig
            målsättning. Precis som på narkotikapolitikens område är det här
            viktigt att tala om att vi har väldigt höga mål. Dit skall vi
            ta oss, och riktningen skall vara konsekvent.
          </note>
          <note n="5055e16d">
            Anf. 140 CHATRINE PÅLSSON (kds)
          </note>
          <note n="52c581aa">
            Herr talman! Det är riktigt, och det är bra. Det är framför allt
            bra att fler och fler nu har insett att det finns ett klart samband
            mellan alkohol, droger och våld. Det tror jag gör att man får
            en helt annan respekt för alkoholen ute i samhället. Jag tror
            också att det är väldigt viktigt att vi i den äldre generationen
            och i våra familjer går före med gott exempel.
          </note>
          <note n="d59f670c">
            En av de målsättningar som Anna Hedborg angav är att alkoholdebuten
            för ungdomar skjuts upp. Vi kristdemokrater har arbetat mycket
            för en 20-årsgräns och tycker att gränsen skall vara 20 år även
            för inköp av alkoholdrycker. Jag vet att åldersgränsen i USA är
          </note>
          <note n="7435197b">
            21 år, och både Norge och Finland har en 20-
          </note>
          <note n="dd5c8e43">
            årsgräns. Min fråga till Anna Hedborg är: Skulle det inte kunna
            vara ett bidrag i vår strävan att föreslå en
          </note>
          <note n="8610c9ed">
            20-årsgräns? Vi skulle kunna enas om att genomföra det på försök
            för att se om det hjälper på något sätt.
          </note>
          <note n="e439795b">
            Anf. 141 Statsrådet ANNA HEDBORG (s)
          </note>
          <note n="78f6fb83">
            Herr talman! Den frågan tillhör de frågor som är under övervägande
            i den kommande alkoholpolitiska propositionen. Jag vill för dagen
            inte ha någon mening i frågan, men jag kan säga så mycket som
            att jag tror att det trots allt finns många frågor som är viktigare
            än den. Därmed inte sagt att inte också den kan ha sin roll. Den
            frågan får vi så småningom återkomma till. Men jag tror uppriktigt
            sagt att den attack som görs i den lokala miljön mot de villkor
            under vilka barn och ungdomar allmänt sett lever är en så mycket
            större och viktigare fråga än införandet av en 20-
          </note>
          <note n="4e8fb12e">
            årsgräns för inköp av alkoholvaror.
          </note>
          <note n="e2999033">
            Anf. 142 CHATRINE PÅLSSON (kds)
          </note>
          <note n="31c60db1">
            Herr talman! Jag håller med Anna Hedborg om att det finns många
            olika faktorer, men jag menar att vi inte får utesluta alla de
            möjligheter som vi nu har att förändra den här delen.
          </note>
          <note n="9c36c057">
            Jag vill också prata om folkölet. Jag vill ånyo aktualisera frågan
            om att det skall krävas tillstånd för att få sälja folköl. Uppenbarligen
            är det så att de som säljer folköl inte klarar av det, utan det
            behövs mera kontroller. Det säljs ju folköl till 12-, 13-, 14-
            och 15-
          </note>
          <note n="049033b9">
            åringar. Jag läste om en undersökning som visade att
          </note>
          <note n="a20deadb">
            13 av 14 krogar lät väldigt unga ungdomar köpa folköl.
          </note>
          <note n="041c0725">
            Jag är glad för det brev som Anna Hedborg har skickat till aktörerna
            på den här marknaden, men jag tror att vi måste se allvarligt
            på detta att konsumtionen av folköl ökar så oändligt mycket i
            de lägre åldrarna. Ungdomarna säger att skälet till att de köper
            folköl är att det är så lätt att få tag på.
          </note>
          <note n="a34d116e">
            Anf. 143 Statsrådet ANNA HEDBORG (s)
          </note>
          <note n="81c9ee5e">
            Herr talman! Jag tycker att det är väldigt mycket viktigare med
            handling än med ord - som jag hörde sägas tidigare här i kammaren.
            Jag tror att en tillståndsprövning - som den som vi har lämnat
            bakom oss, som i praktiken inte var någon tillståndsprövning -
            mår mycket bättre av att ske genom en riktig tillsynsverksamhet.
          </note>
          <note n="50ba8654">
            Jag hoppas och tror att det faktum att kommunerna både får upp
            ögonen för det här problemet och får möjligheter och instrument
            att arbeta med tillsynsfrågan kommer att göra att situationen
            förbättras. På den punkten kan vi vara eniga: den behöver förbättras.
          </note>
          <note n="722a5cdf">
            Överläggningen var härmed avslutad.
          </note>
          <note n="b6dba01d">
            25 § Svar på fråga 1995/96:121 om kostnaderna vid adoption m.m.
          </note>
          <note n="02a4931b">
            Anf. 144 Statsrådet ANNA HEDBORG (s)
          </note>
          <note n="7e91bd6c">
            Herr talman! Chatrine Pålsson har frågat socialministern om hon
            avser att vidta åtgärder i syfte att få rättvisare ekonomiska
            förutsättningar för de ofrivilligt barnlösa som vill bli föräldrar.
            Arbetet inom regeringen är så fördelat att det är jag som skall
            svara på frågan.
          </note>
          <note n="b3f3e30d">
            Jag delar Chatrine Pålssons uppfattning att det ofta är påfrestande
            för människor att inte kunna få barn. Därför har samhället vidtagit
            åtgärder för att hjälpa dessa par.
          </note>
          <note n="5fd2851b">
            En sådan åtgärd är medicinsk behandling med inriktning på att
            undanröja de medicinska problem människor kan ha.
          </note>
          <note n="c97b7980">
            En annan inriktning är att vi byggt upp ett system för internationella
            adoptioner. Ett antal auktoriserade organisationer, som erhåller
            statsbidrag, står för den direkta adoptionsverksamheten. Kommunerna
            prövar föräldrarnas lämplighet, och Statens nämnd för internationella
            adoptionsfrågor har det statliga ansvaret för verksamheten. Allt
            detta kostar skattepengar.
          </note>
          <note n="cc6804b4">
            Till detta kommer ett statligt bidrag till kostnader för internationella
            adoptioner som går direkt till de blivande föräldrarna. Bidraget
            uppgår för närvarande i normalfallet till 24 000 kr per adoption.
          </note>
          <note n="51605ce7">
            Jag tycker för min del att vi är förhållandevis generösa mot
            föräldrar som vill adoptera. Det tycker jag är bra. I rådande
            statsfinansiella läge ser jag inte några möjligheter att ytterligare
            öka stödet.
          </note>
          <note n="b27309ec">
            Anf. 145 CHATRINE PÅLSSON (kds)
          </note>
          <note n="4efdb79f">
            Herr talman! Jag vill tacka också för det här svaret.
          </note>
          <note n="b2790170">
            Anledningen till min fråga är att det för ett par som inser att
            de inte kan få barn på biologisk väg blir en så stor påfrestning
            att de söker något av de här två alternativen: Skall vi försöka
            få en konstgjord befruktning och genomgå de här utredningarna?
            Eller skall vi adoptera ett barn? Det är exakt samma behov som
            föreligger, men man väljer att lösa det på olika sätt.
          </note>
          <note n="cb9f0bc5">
            De allra flesta par som väljer adoption får arbeta ganska länge
            för att få ihop pengar. I dag kostar det mellan 60 000 och 120
            000 kr att få adoptera ett barn.
          </note>
          <note n="936c5f2e">
            Jag tror att det är 120 000 kr som gäller för barn från
          </note>
          <note n="eb461bed">
            Taiwan. Jag tycker nästan att det är oetiskt, att det känns som
            att köpa barn, när det är en så oerhörd kostnad.
          </note>
          <note n="382d5b76">
            De som däremot bestämmer sig för att få konstgjord befruktning
            betalar sin läkaravgift, som är 150-
          </note>
          <note n="f97331cf">
            180 kr. Jag missunnar dem inte det, men jag frågar om det är
            rimligt och riktigt att det skall vara en så stor skillnad beroende
            på vad man väljer. Skall det bero på vilka ekonomiska resurser
            man har hur man kan ordna det här? Konstgjord befruktning kostar
            ju enormt mycket pengar för samhället.
          </note>
          <note n="14f9defe">
            Jag vill fråga om statsrådet delar min uppfattning att det är
            paret som skall få bestämma om de känner för att adoptera ett
            barn eller om de vill försöka få konstgjord befruktning.
          </note>
          <note n="67991cf0">
            Anf. 146 Statsrådet ANNA HEDBORG (s)
          </note>
          <note n="21c235a5">
            Herr talman! Jag tror att skälen för att adoptera barn och för
            att försöka med konstgjord befruktning inte alltid är desamma.
            Ofta är de det, och ofta finns det par som prövar båda vägarna.
            Det är inte så att det är två av varandra oberoende grupper, utan
            när barnlöshet är drivkraften prövar paren ofta olika vägar.
          </note>
          <note n="31e9a628">
            Man kan också vilja adoptera barn av andra skäl.
          </note>
          <note n="cd161ad9">
            Ganska många ser till barns behov av föräldrar när de vill adoptera,
            och de ägnar mycken kraft i sina liv åt att göra detta möjligt,
            dvs. både att få barn och att bli föräldrar åt barn som behöver
            föräldrar. Det är så i livet, att man har olika uppfattning om
            vilka ting man vill tillgodose, och det kan kräva olika insatser.
          </note>
          <note n="b180a17e">
            Vi är generösa via vår sjukvård när det gäller konstgjord befruktning,
            och vi är också förhållandevis generösa när det gäller adoptioner,
            även om det är sant att detta kostar mycket mera för föräldrarna.
            Men också adoptivföräldrar får föräldraförsäkring och får ett
            stöd av det svenska samhället, vilket är relativt ovanligt i världen.
            Det tycker jag, som sagt var, är bra.
          </note>
          <note n="93332889">
            Anf. 147 CHATRINE PÅLSSON (kds)
          </note>
          <note n="4eed6b74">
            Herr talman! Jag håller med Anna Hedborg om att de två olika
            alternativen givetvis skall ha exakt samma föräldrastöd, när det
            gäller föräldraförsäkring och barnbidrag osv. Det vi diskuterar
            nu är ju ingångsläget. Om den frågan hade varit föremål för riksdagens
            behandling i dag och vi hade tagit ställning till de två alternativen,
            tror åtminstone jag att stödet skulle ha konstruerats på ett annat
            sätt. Då hade vi kanske sett att det måste finnas en rättvisa
            i detta. Men det har har ju varit en tradition, och det är väldigt
            svårt att ändra på en sådan.
          </note>
          <note n="1f6d1804">
            Det är många föräldrar som inte har de ekonomiska resurserna
            som får vänta för att kunna spara ihop pengarna, och de hinner
            nästan bli för gamla för att få adoptera. Tycker inte Anna Hedborg
            att det är en aning oetiskt att det skall vara de tjocka plånböckerna
            som avgör, oavsett om människor vill göra en insats för barn eller
            väljer att ta den hjälpen för att bli föräldrar?
          </note>
          <note n="0967c71b">
            Anf. 148 Statsrådet ANNA HEDBORG (s)
          </note>
          <note n="deb59f01">
            Herr talman! Det faktum att vi med statliga medel gör så pass
            stora insatser som vi trots allt gör handlar naturligtvis om att
            vi alla menar att det inte skall vara omöjligt för människor som
            gärna vill adoptera barn att göra det. I dagens statsfinansiella
            läge finns det inte några möjligheter att öka på de här bidragen
            ytterligare, men det finns goda skäl för att försöka försvara
            dem. Det är viktigt att människor, i den mån som de känner att
            de vill adoptera barn, har en rimlig möjlighet att göra det, även
            om det kräver stora egna insatser att få dessa barn. Barnen är
            dock i allmänhet väldigt efterlängtade när de kommer. De flesta
            adoptivföräldrar tycker också att det var väl värt både besväret
            och kostnaderna.
          </note>
          <note n="ebf25b95">
            Anf. 149 CHATRINE PÅLSSON (kds)
          </note>
          <note n="c86feed6">
            Herr talman! Jag förstår ändå inte, Anna Hedborg.
          </note>
          <note n="23e1c0e9">
            Det finns massor med föräldrar i vårt land som aldrig kan spara
            ihop 100 000 kr på ett par år. Det vet vi.
          </note>
          <note n="ae0e7cc8">
            Det är en viss grupp människor som klarar av det. Jag vill värna
            även om dem som har låga inkomster och längtar så oändligt mycket
            efter barn.
          </note>
          <note n="725e6780">
            Vi är överens om att de här barnen säkert får det jättebra, därför
            att föräldrarna har längtat så oerhört mycket. Men jag talar om
            dem som inte har råd att adoptera barn. Jag har träffat sådana,
            och jag lider väldigt mycket med dem. De kanske har testat metoden
            med konstgjord befruktning, men de har sedan inte möjlighet att
            bli föräldrar därför att det kostar för mycket pengar.
          </note>
          <note n="eea1b493">
            Det är därför som jag ställer den här frågan. Jag hoppas att
            det skall bli en lösning framöver. Det kanske tar tid att försöka
            få något slags rättvisa, men jag tror att det är en viktig etisk
            fråga i djupet.
          </note>
          <note n="722a5cdf">
            Överläggningen var härmed avslutad.
          </note>
          <note n="1a8391c8">
            26 § Svar på fråga 1995/96:125 om krigsmaterielexport till Indonesien
          </note>
          <note n="03ad4bb2">
            Anf. 150 Statsrådet JAN NYGREN (s)
          </note>
          <note n="0ee1914b">
            Herr talman! Eva Goës har frågat utrikeshandelsminister Mats
            Hellström om regeringen har godkänt någon krigsmaterielexport
            till Indonesien. Eftersom krigsmaterielexportfrågorna ligger inom
            mitt ansvarsområde skall jag besvara frågan.
          </note>
          <note n="69b841b6">
            Regeringen har beviljat utförsel av krigsmateriel till Indonesien.
            Det är fråga om leveranser som har samband med tidigare exporterade
            system.
          </note>
          <note n="2d83417f">
            Som bekant innehåller riktlinjerna för krigsmaterielexport en
            särskild formulering som säger att
          </note>
          <note n="debd20a9">
            "tillstånd bör ges till utförsel av reservdelar till tidigare,
            med vederbörligt tillstånd exporterad krigsmateriel, om inte ovillkorligt
            hinder möter. Detsamma bör gälla andra leveranser, t.ex. av ammunition,
            som har samband med tidigare utförsel eller där det annars vore
            oskäligt att inte ge tillstånd."
          </note>
          <note n="f4fa56de"/>
          <note n="b4b7ac59">
            Anf. 151 EVA GOËS (mp)
          </note>
          <note n="e5f3109c">
            Herr talman! Jag tackar för svaret.
          </note>
          <note n="48699f0a">
            Jag reagerade med chock när jag fick besked om att Sverige är
            på gång att exportera fyra fartygskanoner till Indonesien. Detta
            är att gå för långt. Det handlar inte om följdleveranser eller
            om reservdelar, även om jag kan förstå att man ser det som att
            det ingår i ett system. Det här kom som en direkt chock för mig.
          </note>
          <note n="b82cd5b1">
            Vi vet hurdant läget är i Indonesien. Allt motstånd tystas. Människor
            hålls inspärrade på samma sätt som
          </note>
          <note n="90e6a604">
            Mandela var inspärrad i Sydafrika. Det är ett tyst inbördeskrig
            som pågår. Allt motstånd tystas av en regim som är korrupt.
          </note>
          <note n="151004b0">
            Det är faktiskt ett tyst inbördeskrig som pågår i
          </note>
          <note n="f6748905">
            Indonesien, och till ett sådant land skall vi över huvud taget
            inte exportera krigsmateriel, vilket jag anser att fartygskanoner
            är.
          </note>
          <note n="e2cede4a">
            Efter vad jag förstår har man fått ett förhandsbesked om kanonerna.
            Jag undrar om de är under produktion. Är det verkligen sant, är
            de här fartygskanonerna aktuella för export?
          </note>
          <note n="208f4027">
            Anf. 152 Statsrådet JAN NYGREN (s)
          </note>
          <note n="5448839a">
            Herr talman! Jag avser inte i kammaren kommentera frågor av arten:
            Är denna typ av export på gång?
          </note>
          <note n="0f4a5434">
            Det har varit tradition och regel att inte kommentera enskilda
            exportärenden.
          </note>
          <note n="f2ca774e">
            Jag vill upprepa det jag sade inledningsvis, nämligen att den
            typ av krigsmateriel som regeringen har beviljat rör sig om leveranser
            som har samband med tidigare exporterade system.
          </note>
          <note n="48ce7719">
            Vad gäller förhandsbesked är det rent principiellt så att sådana
            lämnas av Krigsmaterielinspektören och inte av regeringen. Den
            styrning av företagens verksamhet som tidiga förhandsbesked möjliggör
            är något oerhört viktigt, men regeringen skall vara formellt obunden
            intill dess att det är dags att ta ställning till en formell utförselansökan.
          </note>
          <note n="69b470e8">
            Anf. 153 EVA GOËS (mp)
          </note>
          <note n="89e3d689">
            Herr talman! Enligt den senaste upplagan av det marina uppslagsverket
            Jane´s Fighting Ships är det nu aktuellt med export av fyra nya
            fartygskanoner från
          </note>
          <note n="a58f8b07">
            Bofors till Indonesien. Det här verkar med andra ord vara offentligt.
            Jag frågar mig: Är det här en följdleverans? Klassas det som följdleverans,
            eller klassas det som reservdelar? Det handlar här om försäljning
            av fyra nya fartygskanoner till fyra nya båtar - och båtarna är
            inte från Sverige.
          </note>
          <note n="d535e2b7">
            Indonesien har befunnit sig under ockupation i 20
          </note>
          <note n="97190d6a">
            år. EU har fattat beslut om att stoppa all vapenförsäljning dit
            och allt ekonomiskt samarbete med Indonesien så länge Östtimor
            är ockuperat. Jag menar att den här försäljningen minst sagt ligger
            inom ramen för de områdena.
          </note>
          <note n="971328e2">
            Hur försvarar man försäljningen av detta materiel till Indonesien?
            Varför handlar Sverige med Indonesien? Det är precis som om vi
            under den tid då Sydafrika levde under apartheid skulle ha sålt
            vapen dit.
          </note>
          <note n="102e09de">
            Skulle vi ha gjort det? Skulle vi ha sålt fyra kanoner till Sydafrika
            under de förhållanden som rådde då?
          </note>
          <note n="b84fc113">
            Anf. 154 Statsrådet JAN NYGREN (s)
          </note>
          <note n="d57c83a9">
            Herr talman! Jag kan bara återigen upprepa mitt svar, nämligen
            att jag inte kommenterar innehållet i enskilda exportärenden och
            att jag heller inte kommenterar uppgifter i tidningar, varhelst
            de än är publicerade. Det är riktigt att export av krigsmateriel
            till
          </note>
          <note n="d7c082d0">
            Indonesien har skett, men det är fråga om leveranser som har
            samband med tidigare exporterade system.
          </note>
          <note n="d020f4c2">
            Anf. 155 EVA GOËS (mp)
          </note>
          <note n="3a8918fd">
            Herr talman! Jag förmodar att Jan Nygren instämmer i att det
            här folket är ockuperat, att det är fråga om en invasion, att
            det under de här 20 åren inte har blivit bättre utan att klyftorna
            har fördjupats mellan Östtimor och den indonesiska regeringen
            och även i Västpapua och andra områden. Jag förmodar också att
            han instämmer i att man borde ha en folkomröstning där man fördömer
            militären och att FN borde ta initiativ till detta.
          </note>
          <note n="fc96c83b">
            Vi har i den här riksdagen uttalat att vi skall ha en mer aktiv
            och framåtblickande hållning, att vi skall jobba för en lösning
            av konflikten i Östtimor. Senast i mars sade Lena Hjelm-Wallén
            att de aktuella händelserna på Östtimor är allvarliga i sig men
            att de också är allvarliga i så måtto att de ingår i en utveckling
            mot en allmän våldsupptrappning och en försämring av läget i Östtimor
            under de senaste månaderna. Hon sade också att regeringen känner
            stor oro inför denna utveckling.
          </note>
          <note n="befcd283">
            Också jag känner en oerhört stor oro för utvecklingen i Östtimor.
            Det har nu blivit ännu värre. Det har skett en upptrappning under
            vårmånaderna 1995.
          </note>
          <note n="98405ba0">
            Instämmer Jan Nygren i att det är en typ av inbördeskrig som
            pågår där?
          </note>
          <note n="4f388e6f">
            Anf. 156 Statsrådet JAN NYGREN (s)
          </note>
          <note n="f4bc5fd9">
            Herr talman! Jag skulle möjligen akta mig för att från denna
            talarstol beskriva nationer i den typen av svepande och översiktliga
            termer. Det råder emellertid inget tvivel om att läget där är
            problematiskt och att inte särskilt mycket egentligen har hänt
            sedan den
          </note>
          <note n="9a47fcee">
            18 november 1994, då Mats Hellström uttalade att han inte avsåg
            att föreslå regeringen att ge tillstånd till någon export av nya
            krigsmaterielsystem till detta land. Detta har heller icke skett.
          </note>
          <note n="d343a03d">
            Jag upprepar ännu en gång mitt svar på frågan, nämligen att det
            krigsmateriel som har förts ut till
          </note>
          <note n="b4750ec8">
            Indonesien är leveranser som har samband med tidigare exporterade
            system.
          </note>
          <note n="23ed04d6">
            Anf. 157 EVA GOËS (mp)
          </note>
          <note n="fc1d82a7">
            Herr talman! Om nu uppgiften i Jane´s Fighting
          </note>
          <note n="1c39be5c">
            Ships stämmer och det handlar om export av fyra nya fartygskanoner
            från Bofors till Indonesien, kan jag inte se det som att det handlar
            om en följdleverans eller reservdelar. Det handlar ju här om något
            helt nytt, och det kan inte betecknas som reservdelar. I
          </note>
          <note n="d1221f40">
            svaret står att det kan handla om ammunition, men detta är definitivt
            inte ammunition. En kanon är inte ammunition, men däremot kan
            jag tänka mig att den i förlängningen behöver ammunition. Då blir
            det alltså fråga om ytterligare följdleveranser på grund av att
            man har sålt de här kanonerna.
          </note>
          <note n="92e96da7">
            Läget i Östtimor är nu sådant att indonesiska dödsskvadroner
            sprider skräck, de tar sig in i husen nattetid och skrämmer upp
            civilbefolkningen. Det råder anomi i samhället, det råder upplösningstillstånd.
            Till ett sådant land kan man väl inte tänka sig att sälja kanoner!
          </note>
          <note n="d99a509f">
            Jag vet att statsrådet inte vill gå in i det enskilda ärendet,
            men jag vill ändå fråga: Anses kanoner vara krigsmateriel?
          </note>
          <note n="b0bda15e">
            Anf. 158 Statsrådet JAN NYGREN (s)
          </note>
          <note n="c0f086e7">
            Herr talman! Jag vill inte bli tjatig, utan hänvisar bara återigen
            till det jag har sagt i mina tidigare inlägg. Inte heller svaret
            på Eva Goës sista fråga kan ryckas ur sammanhanget, utan jag skulle
            genom att besvara den frågan ge mig in på att kommentera ett enskilt
            rykte om ett enskilt land. Jag avstår från att göra detta.
          </note>
          <note n="722a5cdf">
            Överläggningen var härmed avslutad.
          </note>
          <note n="f63b5d65">
            27 § Hänvisning av ärenden till utskott
          </note>
          <note n="cb93ca9e">
            Föredrogs och hänvisades
          </note>
          <note n="3594a3a6">
            Motioner
          </note>
          <note n="88e9a49c">
            1995/96:U7-U12 till utrikesutskottet
          </note>
          <note n="e1fd8856">
            1995/96:Fi10-Fi 14 till finansutskottet
          </note>
          <note n="6423b79e">
            1995/96:Sk13-Sk 16 till skatteutskottet
          </note>
          <note n="388190a1">
            1995/96:T31-T37 till trafikutskottet
          </note>
          <note n="e402b8a6">
            28 § Förnyad bordläggning
          </note>
          <note n="d280950a">
            Föredrogs men bordlades åter
          </note>
          <note n="650becbb">
            Skatteutskottets betänkanden 1995/96:SkU3-SkU7
          </note>
          <note n="9f2a8790">
            och SkU11
          </note>
          <note n="f58f3c40">
            Justitieutskottets betänkanden 1995/96:JuU1-JuU5
          </note>
          <note n="ae1652d4">
            Utrikesutskottets betänkanden 1995/96:UU2, UU5-
          </note>
          <note n="b2990551">
            UU7
          </note>
          <note n="1c7556f7">
            Utbildningsutskottets betänkanden 1995/96:UbU1,
          </note>
          <note n="e3b9f507">
            UbU2 och UbU4
          </note>
          <note n="1031b344">
            Arbetsmarknadsutskottets betänkande 1995/96:AU2
          </note>
          <note n="a37bd56d">
            Bostadsutskottets betänkanden 1995/96:BoU1 och
          </note>
          <note n="a56aec2d">
            BoU2
          </note>
          <note n="2052633e">
            29 § Bordläggning
          </note>
          <note n="b0c2b457">
            Anmäldes och bordlades
          </note>
          <note n="936b7f64">
            Konstitutionsutskottets betänkanden
          </note>
          <note n="703a3231">
            1995/96:KU1 Förvaltningsmyndigheternas ledning
          </note>
          <note n="a0015571">
            1995/96:KU6 Grundlagsfrågor
          </note>
          <note n="77e651c2">
            1995/96:KU11 Nationaldagen m.m.
          </note>
          <note n="39d4f02f">
            Lagutskottets betänkanden
          </note>
          <note n="e5889860">
            1995/96:LU1 Längre upphovsrättsligt skydd och droit de suite
          </note>
          <note n="ff024812">
            1995/96:LU2 Barns rätt att komma till tals, m.m.
          </note>
          <note n="74da0b23">
            Socialförsäkringsutskottets betänkande
          </note>
          <note n="085532b0">
            1995/96:SfU1 Utlänningsnämndens roll i invandrings- och flyktingpolitiken
          </note>
          <note n="6c89b2d6">
            Trafikutskottets betänkande
          </note>
          <note n="7e49fd2a">
            1995/96:TU4 Inlandsbanan
          </note>
          <note n="ccf2cdf1">
            Jordbruksutskottets betänkande
          </note>
          <note n="d6195968">
            1995/96:JoU8 PVC
          </note>
          <note n="44341548">
            Näringsutskottets betänkanden
          </note>
          <note n="afebd019">
            1995/96:NU3 Postens finansiella tjänster
          </note>
          <note n="7930e116">
            1995/96:NU4 Redogörelse för företag med statligt ägande, m.m.
          </note>
          <note n="5d382b5d">
            1995/96:NU5 Allmänna pensionsfondens verksamhet år 1994
          </note>
          <note n="47c9ec86">
            30 § Anmälan om interpellation
          </note>
          <note n="6f6a801b">
            Anmäldes att följande interpellation framställts
          </note>
          <note n="fe986629">
            den 17 november
          </note>
          <note n="4d8ad197">
            1995/96:31 av Kerstin Warnerbring (c) till socialministern om
            föräldrautbildning
          </note>
          <note n="4bd95bf7">
            Interpellationen redovisas i bilaga som fogas till riksdagens
            snabbprotokoll tisdagen den 5 december.
          </note>
          <note n="ae25ffe5">
            31 § Anmälan om frågor
          </note>
          <note n="93cdc3bd">
            Anmäldes att följande frågor framställts
          </note>
          <note n="5841213b">
            den 20 november
          </note>
          <note n="6b310ebe">
            1995/96:129 av Göte Jonsson (m) till statsrådet Jörgen Andersson
            om utbyggnad av vattenkraften
          </note>
          <note n="478b09b1">
            1995/96:130 av Mikael Odenberg (m) till utrikesministern om Slovakien
          </note>
          <note n="50882cca">
            Frågorna redovisas i bilaga som fogas till riksdagens snabbprotokoll
            tisdagen den 5 december.
          </note>
          <note n="dde11cb7">
            32 § Kammaren åtskildes kl. 19.00.
          </note>
          <note n="1f548fb0">
            Förhandlingarna leddes
          </note>
          <note n="b2b92756">
            av förste vice talmannen från sammanträdets början t.o.m.11 §
            anf. 41 (delvis),
          </note>
          <note n="48fef253">
            av talmannen därefter till ajourneringen kl. 16.26 och
          </note>
          <note n="813f5d72">
            av förste vice talmannen därefter till sammanträdets slut.
          </note>
        </div>
      </body>
    </text>
  </TEI>
</teiCorpus>
