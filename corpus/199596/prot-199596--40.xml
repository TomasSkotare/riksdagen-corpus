<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 1995</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 1995</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199596--40</head>
          <docDate when="1995">1995</docDate>
        </div>
      </front>
      <body>
        <div>
          <note n="00f7a59d">
            16.00 - 17.02
          </note>
          <note n="0c500c52">
            Det justerade protokollet beräknas utkomma om 3 veckor
          </note>
          <note n="d92a545c"/>
          <note n="d186b798">
            __________________________________________________________________________
          </note>
          <note n="d92a545c"/>
          <note n="50803ae1">
            1 § Justering av protokoll
          </note>
          <note n="b7f318e7">
            Justerades protokollen för den 11 och den 12 december.
          </note>
          <note n="b3f2d1fa">
            2 § Meddelande om svar på interpellationer
          </note>
          <note n="21da1e82">
            Till riksdagen hade inkommit följande skrivelse:
          </note>
          <note n="23814c55">
            Interpellation 1995/96:38
          </note>
          <note n="4b4f800b">
            Till Riksdagen
          </note>
          <note n="d6a72398">
            Beträffande interpellation 1995/96:38 av Per
          </note>
          <note n="d832de03">
            Unckel (m) Forskningssiftelserna, får jag meddela att jag inte
            kan besvara denna inom föreskrivna fyra veckor.
          </note>
          <note n="563bc7c0">
            Skälet härtill är uppehåll i riksdagsarbetet. Jag kommer att
            besvara interpellationen den 13 februari
          </note>
          <note n="ccb5de93">
            1996.
          </note>
          <note n="4e727172">
            Stockholm den 11 december 1995
          </note>
          <note n="4a4014dd">
            Carl Tham
          </note>
          <note n="c3c7b089">
            3 § Förnyad bordläggning
          </note>
          <note n="13f4afd1">
            Föredrogs men bordlades åter
          </note>
          <note n="32e96fbb">
            Konstitutionsutskottets betänkande 1995/96:KU18
          </note>
          <note n="4d42c667">
            Finansutskottets betänkande 1995/96:FiU1
          </note>
          <note n="bdd47821">
            Skatteutskottets betänkande 1995/96:SkU20
          </note>
          <note n="9118e4a4">
            Näringsutskottets betänkande 1995/96:NU13
          </note>
          <note n="61f7823f">
            4 § Ett nytt utjämningssystem för kommuner och landsting, m.m.
          </note>
          <note n="a29b7a00">
            Föredrogs
          </note>
          <note n="ebb7cdb0">
            Finansutskottets betänkande 1995/96:FiU5
          </note>
          <note n="e93c53c9">
            Ett nytt utjämningssystem för kommuner och landsting, m.m. (prop.
            1995/96:64)
          </note>
          <note n="ffac662a">
            Anf. 1 LENNART HEDQUIST (m)
          </note>
          <note n="1c611811">
            Fru talman! I den moderata partimotionen i detta ärende har vi
            ett modest yrkande om att riksdagen skall klarlägga att ett nytt
            statsbidragssystem för kommunsektorn måste vara förenligt med
            grundlagens bestämmelser. Bakgrunden till detta ganska självklara
            önskemål är turerna kring regeringsförslaget i våras. När utskottsmajoriteten
            nu vill avslå vårt yrkande är det naturligtvis följdriktigt, eftersom
            ett bifall till grundlagsenlighet ju inte skulle kunna vara förenligt
            med att bifalla regeringens lätt reviderade förslag till nytt
            utjämningssystem.
          </note>
          <note n="d8b00107">
            Fru talman! När Lagrådet i våras utdömde det då framlagda förslaget
            om inomkommunal utjämning som "helt främmande" och stridande mot
            regeringsformens bestämmelser, borde naturligtvis riksdagen ha
            rättat sig därefter och insett att ett nytt förslag måste utformas
            på så sätt att ingen tvekan om dess förenlighet med grundlagen
            skulle föreligga. Om man ändå ville framhärda med den inomkommunala
            utjämningen borde man ha tagit skeden i vacker hand och föreslagit
            en grundlagsändring. I stället valde riksdagsmajoriteten att beställa
            ett förslag som skulle ge exakt det utfall som det utdömda förslaget
            gav genom ett system med avgifter och bidrag från kommunerna,
            dvs. endast en variant av det inomkommunala utjämningssystemet
            som så klart utdömts som grundlagsstridigt av Lagrådet. Riksdagen
            efterlyste ett kringgående av grundlagen!
          </note>
          <note n="7283f609">
            När Lagrådet denna höst, nu med en helt ny sammansättning, yttrade
            sig över regeringens reviderade förslag skedde det mot denna bakgrund
            - av naturliga skäl - tämligen resignerat. Lagrådet konstaterar
            att
          </note>
          <note n="450964e4">
            "de båda lagförslag som nu förelagts Lagrådet har utformats för
            att tillgodose riksdagens önskemål".
          </note>
          <note n="7bb0b5c2">
            Man framhåller att förändringen endast är av teknisk natur men
            som sådan inte kan frånkännas betydelse när det gäller att bedöma
            förslagens förenlighet med regeringsformen. Lagrådet framhåller
            att de tidigare avstegen från grundlagen som konstitutionsutskottet
            i våras hänvisade till som konstitutionell praxis, bl.a.
          </note>
          <note n="95ddc70a">
            den s.k. Robin Hood-avgiften, "tillkommit utan föregående lagrådsgranskning".
            Med hänsyn till denna praxis vill Lagrådet "inte motsätta sig
            att de föreliggande förslagen läggs till grund för lagstiftning".
          </note>
          <note n="ff83a28a">
            Detta sker då också med hänvisning till att regeringen tillsatt
            en kommitté som närmare skall analysera innebörden av den kommunala
            självstyrelsen och dess förhållanden till grundlagsbestämmelserna.
          </note>
          <note n="b0346b90">
            Fru talman! Det är uppseendeväckande att riksdagen ämnar fatta
            ett beslut som bokstavligen står i strid med grundlagens bestämmelser.
            Det enda som kan anföras till försvar är som Lagrådet uttrycker
            det de tidigare beslut som nu betraktas som ett slags
          </note>
          <note n="57668d63">
            "utfyllnad " av grundlagens bestämmelser. Det borde vara helt
            uppenbart att om kommunerna nu skall börja ta upp kommunalskatt
            som inte skall gå till enbart den egna kommunens skötsel - i enlighet
            med regeringsformens bestämmelser - utan också till bidrag till
            andra kommuner, då måste grundlagen ändras. Och då har vi regler
            för hur detta skall gå till. Vi moderater har som bekant avvisat
            regeringsförslaget. Men om vi i Sverige skall ha det föreslagna
            systemet då måste ni bekväma er med att ändra grundlagen. Jag
            vill gärna betrakta det som uteslutet att den sittande grundlagskommittén
            som nu går igenom denna problematik skall kunna komma till någon
            annan slutsats. Men bättre vore självfallet att även majoriteten
            i denna riksdag, och inte bara vi moderater, på längre sikt ville
            bestämma sig för en lösning som är förenlig med vad som står i
            grundlagen i dag!
          </note>
          <note n="e4b2698f">
            Fru talman! Jag vill nu redovisa några grundläggande principer
            som inte borde vara tvistiga och som därför borde kunna ligga
            till grund för riksdagsbeslut:
          </note>
          <note n="02657ca8">
            1 . Kommun skall enligt grundlagen ha en egen beskattningsrätt.
            Basen för denna beskattningsrätt, dvs.
          </note>
          <note n="4a832eb0">
            reglerna för vad en kommun får beskatta, fastställs av riksdagen
            i lag. Så har vi det i dag.
          </note>
          <note n="26b1fd20">
            2
          </note>
          <note n="2238fe96">
            2. Det en kommun genom sin folkvalda församling i enlighet med
            grundlagen upptar i kommunal skatt skall gå till den kommunens
            skötsel. Så har vi det i dag enligt grundlagen.
          </note>
          <note n="fe1576b5">
            3. En kommun som har en för sina uppgifter otillräcklig egen
            skattekraft skall erhålla bidrag av staten.
          </note>
          <note n="e8fd9acd">
            Så har vi det i dag. Nu föreslår man att dessa bidrag skall komma
            till stånd genom tillskott från andra kommuner. Vi hävdar att
            det skall vara staten som genom sin skattebas finansierar utjämningssystemet
            i likhet med att staten finansierar andra statliga bidrag.
          </note>
          <note n="dd2913f7">
            För staten/riksdagen som själv bestämmer sin egen skattebas borde
            denna princip vara självklar.
          </note>
          <note n="7dc39ec2">
            Fru talman! Jag vill i sammanhanget citera planeringschefen på
            Finansdepartementet, Knut Rexed, som sagt följande:
          </note>
          <note n="df1005cb">
            "Det är vetskapen om att pengarna går till de egna vägarna, de
            egna skolorna, den egna äldreomsorgen etc. som ger kommunalskatten
            legitimitet hos medborgarna."
          </note>
          <note n="7872adf0">
            Fru talman! Det yttrandet tyder på en viss insikt i departementet,
            som dess värre därefter inte avsatt något spår i regeringens proposition.
            Eller är det kanske så att man förstår att man är på fel väg med
            det förslag som nu drivs igenom och att det är att se som en temporär
            övergångslösning? Förhoppningsvis kan vi framåt i tiden mellan
            partierna resonera oss fram till en långsiktigt hållbar och principriktig
            lösning som självfallet också skall vara förenlig med den svenska
            grundlagen. Det måste komma en tid då man kan lämna en principvidrig
            ingenjörskonst bakom sig även när det gäller relationerna stat-kommun
            och i stället gå tillbaka till det hållfast enkla som präglat
            svensk kommunal självstyrelse lång tid bakåt.
          </note>
          <note n="2f67ae88">
            Vi har i den moderata motionen pekat på hur en långsiktig, hållfast
            lösning skulle kunna se ut. Vi har då pekat på att med en så stor
            kommunal sektor som den vi har blir skillnaderna i egen skattekraft
            och opåverkbara kostnader så betydande kommunerna emellan att
            det krävs ett väl fungerande statligt system för att ge kommunerna
            likvärdiga förutsättningar att sköta sina uppgifter. Förutsättningarna
            att finna ett långsiktigt bra sådant system ökar emellertid avsevärt
            om de kommunala uppgifterna/utgifterna och det kommunala finansieringsansvaret
            begränsas. Detta bör ske som en del av en mer grundläggande förändring
            av relationerna mellan det offentliga och det enskilda. När ekonomin
            sätter strikta gränser märks det offentligas faktiska begränsningar
            särskilt tydligt.
          </note>
          <note n="9cf8b943">
            Det är många som just nu erfar detta och kan dra sina slutsatser
            om hur det goda samhället borde se ut.
          </note>
          <note n="db3c2118">
            Ett gott samhälle är ett samhälle där det offentliga, det civila
            samhället, den lilla världen och marknaden tillsammans skänker
            den enskilde och familjerna trygghet och mångfald i olika livssituationer.
            En viktig uppgift för staten och kommunerna är då att i stället
            för att ta över ansvar medverka till att andra kan ta sitt ansvar
            bättre. En mindre offentlig sektor innebär då inte mindre av utbildning,
            vård och omsorg men väl att den kan utföras på flera sätt än i
            dag och med utvecklad kvalitet.
          </note>
          <note n="7f1ec769">
            En omprövning av utgångspunkterna för ett hållfast system måste
            bestå i att föra över vissa uppgifter från den offentliga till
            den privata sektorn - med motsvarande utrymme för medborgarna
            att själva finansiera dessa. Men det gäller också att pröva, för
            vilka kommunala åtaganden finansieringen bör ligga kvar på just
            kommunerna. Det kan - inte minst med tanke på de erfarenheter
            vi fått på senare år och med de förändringar som har gjorts i
            regelsystemen - vara mycket ändamålsenligt med en nationell finansiering
            av vissa i dag kommunala uppgifter. Tag t.ex. skolan
          </note>
          <note n="e3c95635">
            - där skulle en nationell skolpeng med säkerhet utveckla kvalitet
            och mångfald. Föräldrarna, hemmen, skulle själva bli myndiga att
            fullt ut välja skola genom att direkt disponera sin del av den
            av staten finansierade skolpengen. Dagens dubbel- eller trippelroll
            för kommunerna på just skolans område förhindrar i dag ofta att
            skolkvaliteten utvecklas.
          </note>
          <note n="c3c4765f">
            Andra uppgifter på det kommunala planet kräver en nationell avreglering
            för att kunna skötas på ett lokalt anpassat och effektivt sätt.
          </note>
          <note n="29aa1cd6">
            De uppgifter som efter en översyn kvarstår som ett lokalt kommunalt
            ansvar - också vad avser finansieringen - bör även i framtiden
            finansieras med en kommunal inkomstskatt. Lämplig konstruktion
            av den hänger naturligtvis samman med storleken av de förändringar
            som beslutas. Men även efter de reformer som vi skisserat i vår
            motion kommer det att finnas behov av riktade statsbidrag till
            kommuner med för uppgifterna otillräcklig egen skattekraft. Det
            system vi förordar ger sålunda kommunerna likvärdiga möjligheter
            att sköta sina uppgifter med eget hänsynstagande också till lokala
            förutsättningar och behov.
          </note>
          <note n="2141fa98">
            Fru talman! Innan detta mer långsiktiga system sätts i sjön -
            och jag är övertygad om att det kommer att ske så småningom -
            förordar vi moderater omedelbara förändringar av dagens system.
            Vi för fram ett grundlagsriktigt förslag i stället för det av
            Lagrådet i våras utdömda inomkommunala utjämningssystem som regeringen
            gjort till sitt. I vårt moderata förlag används statsbidragen
            till att utjämna inkomst- och kostnadsskillnader.
          </note>
          <note n="a4b0569d">
            På en punkt är vi överens med regeringen. Det nya strukturkostnadsindexet
            är bättre än dagens system, och vi bör övergå till det.
          </note>
          <note n="32a120b3">
            På en punkt är vi inte överens med regeringen, och det gäller
            effekten av det framlagda inkomstutjämningsförslaget. Vi har en
            avgörande invändning mot den totala avsaknaden av morötter, incitament,
            för kommunerna i systemet. Förslaget till inkomstutjämning är
            nämligen så konstruerat att inkomsterna för en kommun kan öka
            relativt sett, om medborgarna får en dålig inkomstutveckling,
            och minska om medborgarnas inkomster ökar. I varje fall är incitamenten
            för kommunernas egen inkomstutveckling i stort sett lika med noll
            i förslaget.
          </note>
          <note n="774167d6">
            Vi säger självfallet nej till denna uppochnedvända värld. Det
            ter sig snarast groteskt att en regering som lägger fram en s.k.
            tillväxtproposition samtidigt också lägger fram ett förslag som
            gör kommunerna likgiltiga för hur den egna skattekraften utvecklas
            och snarast stimulerar till negativ tillväxt ute i kommunerna.
            Det vore intressant om majoritetsföreträdarna kunde redovisa vilken
            typ av resonemang eller omvänd logik som ligger bakom detta.
          </note>
          <note n="f7c5db37">
            I den moderata motionen har vi löst utjämningsfrågan på ett sätt
            som vi tycker att regeringen borde ha insett är tillväxtfrämjande.
            Vi fryser inkomstutjämningen fr.o.m. 1995. Det innebär att alla
            kommuner får hundraprocentig glädje av alla relativa förändringar
            av sin skattekraft. Vårt förslag kan alltså kombinera en hög utjämningsgrad
            i systemet med ett totalt incitament att uppnå ekonomisk tillväxt.
            Regeringen däremot har i sitt förslag vinnlagt sig om att särskilt
            straffa de kommuner som haft en ekonomisk tillväxt de senaste
            åren.
          </note>
          <note n="dde4f844">
            Fru talman! I de moderata reservationerna i finansutskottet avstyrker
            vi regeringsförslaget och tillstyrker våra egna förslag. Men vi
            har i särskilda reservationer också pekat på de orimliga verkningar
            som såväl utjämningsregler som övergångsbestämmelser ger för enskilda
            kommuner. Inte minst fullföljer regeringen genom sina förslag
            en starkt Stockholmsfientlig politik - som en konsekvens av att
            man straffar ekonomisk tillväxt. Fredrik Reinfeldt kommer senare
            i debatten att närmare belysa detta.
          </note>
          <note n="1270addb">
            Fru talman! Vi moderater i kammaren står självfallet bakom samtliga
            moderata reservationer i finansutskottet. För tids vinnande inskränker
            jag mig till att yrka bifall till våra reservationer under mom.
            1
          </note>
          <note n="79e38ec4">
            och 2.
          </note>
          <note n="b11b7bb3">
            Anf. 2 KARIN PILSÄTER (fp)
          </note>
          <note n="8f56bd17">
            Fru talman! Kära riksdagskolleger! Jag tror att vi alla känner
            stor oro inför läget ute i många av våra förorter - det våld som
            härskar, den höga arbetslösheten, segregationen och vanmakten
            som många människor känner. Vi jobbar alla på olika sätt för att
            kunna vara med och bryta vanmakten, få bort utanförskapet och
            passiviteten och byta det mot innanförskap och delaktighet.
          </note>
          <note n="d348ac29">
            Att bryta vanmakten tror jag är den allra viktigaste vägen för
            att få bort våldet i samhället och för att människor själva, tillsammans
            med andra människor, skall kunna bryta arbetslösheten och forma
            sin vardag, helt enkelt för att människor på ett aktivt sätt skall
            kunna vara med och forma sina egna liv.
          </note>
          <note n="b28ebaa4">
            Livet i storstaden är på både gott och ont. Ofta tror representanter
            för andra landsdelar än storstäderna att livet här bara är på
            gott, att det är enkelt och bekvämt.
          </note>
          <note n="726d232c">
            Och det är klart att om man ser Stockholm från riksdagshusperspektiv
            tror man kanske att de flesta människor bor i vackra våningar
            i innerstaden och kan promenera till arbetet eller möjligen ta
            bussen ett par hållplatser. Men livet i storstaden ser inte ut
            bara på det viset - det finns en annan sida också.
          </note>
          <note n="0287f16c">
            Det finns många fördomar om Stockholm, och i arbetet under vintern
            och våren med grunderna till det här förslaget fick vi bl.a. höra
            att det här kunde väl stockholmarna sköta själva. Jag vill därför,
            fru talman, passa på tillfället att påminna om att stockholmarna
            sköter det här själva till väldigt stor del, bl.a.
          </note>
          <note n="7fb157ad">
            genom den inomregionala skatteutjämning som
          </note>
          <note n="1bc261c3">
            Stockholms läns landsting har. Vi i Folkpartiet tycker att det
            är mycket viktigt att Stockholms läns landsting självt får avgöra
            om man skall fortsätta med den eller inte.
          </note>
          <note n="91a43465">
            Vi har också en mycket stor inkomst- och kostnadsutjämning inom
            kommunerna. Jag kan ta ett mycket konkret exempel från min egen
            hemkommun,
          </note>
          <note n="86e1725e">
            Botkyrka. Skulle man dra ett streck ungefär i mitten av befolkningen
            har de som bor i den södra kommundelen, som är större än en normal
            svensk kommun, en skattekraft som ligger på genomsnittet för medelstora
            städer, ungefär 116, medan den andel av befolkningen som bor i
            den andra delen - de är också fler än i en vanlig kommun - har
            en skattekraft på omkring 70 %
          </note>
          <note n="6d8aabec">
            av genomsnittet, dvs. bland de absolut lägsta i Sverige. Men
            där har man också opåverkbara kostnader som är ofantligt mycket
            högre än vad motsvarande landsortskommuner skulle ha. Det här
            innebär om något en inomkommunal intäkts- och kostnadsutjämning.
            Jag tror att Fredrik Reinfeldt mer i detalj kommer att gå in på
            att det inte bara handlar om vilka inkomster man har - för de
            vanliga människor som bor i storstadsområdena och på alla andra
            ställe i
          </note>
          <note n="95d4e742">
            Sverige handlar det lika mycket om vilka utgifter man har och
            i vilken mån de är påverkbara.
          </note>
          <note n="b07c436b">
            Hur är då läget för kommunerna? Det är ändå det som vi skall
            prata om här. Ja, kommunerna har ju hand om några av de absolut
            viktigaste välfärdsområdena och några av de absolut viktigaste
            förutsättningarna för att människor i dag, i ett modernt samhälle,
            skall kunna vara med och ha ett gott liv. Det handlar om vård,
            omsorg, barnomsorg och utbildning. Det här måste kommunerna prioritera.
          </note>
          <note n="326b44d6">
            Från Folkpartiet liberalernas sida vill vi säga att det är mycket
            viktigt att kommunerna ägnar en absolut huvuduppmärksamhet åt
            dessa områden och att det är där de skall lägga sina pengar, inte
            på kommunal affärsverksamhet eller annat. Det är nämligen det
            som ger människor förutsättningar för att forma ett bra vardagsliv
            och förutsättningar för välfärd, men det ger också förutsättningar
            för näringslivet, för det som sedan gör att vi får in skattepengar.
          </note>
          <note n="bf428d78">
            Sverige behöver både företag och dagis - det var
          </note>
          <note n="c464f06c">
            Folkpartiets paroll i valet 1994, och det stämmer fortfarande.
            Det är nämligen så att företagen inte kan växa och expandera om
            det inte finns bra infrastruktur i form av skolor för barnen,
            högre utbildning och barnomsorg - så att föräldrarna kan komma
            till jobbet och veta att barnen har det bra - och äldreomsorg
            för våra gamla. Då måste kommunerna ges vettiga förutsättningar
            för att kunna sköta detta arbete. Det gäller såväl i storstaden
            som på landsbygden, på stora orter som på små orter.
          </note>
          <note n="d55d9056">
            Fru talman! Det här förslaget till inkomst- och kostnadsutjämning
            är en bit på den vägen. Det ger en bättre förutsättning för många
            av de kommuner som i det gamla systemet tyvärr har blivit misshandlade,
            därför att många typer av kostnader som man har på större orter
            inte har getts tillräcklig vikt.
          </note>
          <note n="06488fda">
            Vi tror också att ett fortsatt reformarbete, genom t.ex. entreprenader,
            totalt förnyelsearbete, enskilda initiativ osv., är bra och nödvändigt.
            Det ger människor mer makt över viktiga vardagsfrågor för dem
            själva, det ger mer valuta för skattepengarna och det ger kommunerna
            större förutsättningar att klara de viktiga områdena trots att
            de ekonomiska ramarna är begränsade.
          </note>
          <note n="a9cae45d">
            Som varje husmor vet, kan man inte i längden ge ut mer pengar
            än vad man har i plånboken. Det är där som vi, i likhet med de
            flesta partier, inte kan gå ut och lova nya pengar till kommunerna.
            Vi måste försöka klara oss på de resurser som finns.
          </note>
          <note n="1aae60b4">
            Vi i Folkpartiet är mycket oroade över dagsläget.
          </note>
          <note n="7514b16c">
            Vi tror att det här är en väg till en bättre situation. Vi tror
            att det är angeläget att kommunerna jobbar vidare med förnyelsearbetet.
            Men om detta nu inte fungerar, om välfärden går i kras, måste
            vi givetvis vidta åtgärder. Samtidigt är Sverige i stort i så
            fall ute på en mycket farlig väg. Om vi inte får bukt med arbetslösheten,
            så att vi får in mer skattepengar och får ned utgifterna, finns
            det inte heller några nya pengar i statskassan att föra över till
            kommunerna.
          </note>
          <note n="f6b18996">
            Fru talman! Från Folkpartiet stöder vi alltså i huvudsak grunderna
            i det här förslaget. Vi har några förslag till förändringar.
          </note>
          <note n="e0f2a366">
            För det första handlar det om incitamenten även för kommunerna.
            Det är rimligt att de flesta kommuner skall kunna få ut något
            litet om kommuninvånarnas inkomster ökar. Därför har vi föreslagit
            att utjämningsnivån skall sättas till 90 %. Då undviker man dessutom
            att de allra flesta kommuner hamnar i direkta Pomperipossalägen.
          </note>
          <note n="483b937b">
            För det andra tycker vi att kostnadsutjämningen bör vara i enlighet
            med utredningens förslag. Det är mycket väl genomarbetat, och
            det finns någorlunda vetenskapliga belägg för att de här kostnadssambanden
            finns, och det är inte grundat på vem som har varit duktigast
            på att bedriva lobbyism.
          </note>
          <note n="9da8f21f">
            För det tredje anser vi att införandet bör vara snabbare och
            lika för alla kommuner. Att ha en införandeperiod på åtta år är
            samma sak som att lämna besked till kommunerna att de aldrig kommer
            att behöva anpassa sig. Vi har aldrig haft ett system med åtta
            år i Sverige, och jag tror att risken är mycket stor för att många
            kommuner i stället för att anpassa sin egen verksamhet kommer
            att bedriva en intensiv lobbyverksamhet för att få villkoren förändrade.
            Då kommer vi aldrig att få den här anpassningen.
          </note>
          <note n="684941ed">
            Genom de förändringar som vi föreslår blir det dessutom något
            mer pengar i systemet som kan läggas på de kostnadsfaktorer som
            vi anser är viktiga och väl genomarbetade. Det skulle också ge
            mer pengar till de kommuner som i dag har det allra svåraste ekonomiska
            läget, på grund av höga sociala kostnader och kostnader för arbetslöshet.
          </note>
          <note n="d0f75d9d">
            För det fjärde menar vi att ett system med kollektiv avräkning
            är orimligt. Det är från principiell utgångspunkt orimligt att
            betrakta kommunerna som ett kollektiv och inte som enskilda juridiska
            personer. De skillnader som kommer att uppstå från början på året
            till slutet av året måste få slå igenom för den enskilda kommunen.
            Med det här systemet kan det dessutom bli fullständigt orimliga
            Pomperipossaeffekter, där kommuner som får lägre faktiska skatteintäkter
            kan tjäna på det och kommuner som får högre skatteintäkter kan
            förlora på det. Det är helt orimligt. Det måste vara en individuell
            kommunal avräkning.
          </note>
          <note n="8e47e3ce">
            Till sist vill jag bara påpeka att det också är helt orimligt
            att kollektivtrafikersättningen inte går till den huvudman som
            har hand om kollektivtrafiken. Jag tror att alla, även de som
            inte bor i Stockholm, vet att det är Storstockholms Lokaltrafik
            som har hand om lokaltrafiken i hela Stockholms län. Därför måste
            alla pengar gå dit.
          </note>
          <note n="90d7d230">
            Fru talman! Jag står givetvis bakom alla våra reservationer,
            men jag yrkar bifall bara till reservationerna nr 3 och nr 19.
          </note>
          <note n="7a0cac82">
            Anf. 3 LENNART HEDQUIST (m) replik
          </note>
          <note n="ab56ffc0">
            Fru talman! Karin Pilsäter nämnde mot slutet av sitt anförande
            ett antal punkter som är orimliga i regeringsförslaget. Hon tog
            bl.a. upp den kollektiva avräkningen och sade att kommunerna betraktas
            som ett kollektiv och inte som individer.
          </note>
          <note n="ee40ba8a">
            Men varför accepterar ni då över huvud taget den inomkommunala
            utjämningen, Karin Pilsäter? Där betraktas nämligen kommunerna
            som ett kollektiv.
          </note>
          <note n="ce0d67b4">
            Det som tas upp i kommunal skatt, lokal skatt, skall kunna användas
            till att finansiera uppgifter i helt andra kommuner. Med ett sådant
            synsätt, som för mig är helt främmande, blir en kollektiv avräkning
            på sitt sätt naturligtvis logisk. Jag frågar mig alltså varför
            ni accepterar detta system, som dessutom är grundlagsvidrigt.
          </note>
          <note n="102bf103">
            Det andra som jag vill ta upp är att Karin Pilsäter, när hon
            nämnde utjämningen och incitamenten, sade att man inte kan acceptera
            90 % men 80 % utjämning.
          </note>
          <note n="00bbf8f9">
            Fortfarande blir det ju större eller mindre effekter, så att
            kommunerna inte får någon glädje av att de ökar den egna skattekraften.
          </note>
          <note n="494bd322">
            Vi moderater har visat att man kan frysa utjämningssystemet och
            då ha en utjämningsgrad på t.ex.
          </note>
          <note n="02844d35">
            90 % men ge kommuner - även de med låg skattekraft, som utvecklar
            sin egen skattekraft på ett gynnsamt sätt - 100 % incitament att
            behålla den ökning av skattekraft som de förmår t.ex. genom att
            föra en riktig politik. Även det har ni gått emot.
          </note>
          <note n="c6bb2fcd">
            Anf. 4 KARIN PILSÄTER (fp) replik
          </note>
          <note n="27435877">
            Fru talman! Lennart Hedquist påstod att förslaget är grundlagsvidrigt.
            Jag kan inte konstatera annat än att Lagrådet inte delar den uppfattningen.
            För mig är det nämligen det som är avgörande. Jag är personligen
            verkligen ingen grundlagsexpert och har inte tillräckliga kunskaper
            på det området för att kunna göra någon annan bedömning än den
            som Lagrådet gör.
          </note>
          <note n="59fd9a4c">
            Jag litar på den.
          </note>
          <note n="a3753357">
            Det innebär inte att alla konstruktioner inom systemet är bra
            och vettiga. När det gäller den kollektiva avräkningen, handlar
            det om att man på ett tekniskt sätt manipulerar systemet. Beräkningarna
            bakom utjämningen och de faktorer som finns i slutändan sätts
            ur spel, genom att man använder antaganden som gjorts i förväg
            och låter dem bli det slutgiltiga resultatet, även om det kanske
            blir ett annat resultat. För en stor kommun kan det skilja ett
            antal miljoner, eller åtminstone hundratusentals kronor, mellan
            slutresultatet och det som beräknades i förväg. När det dessutom
            kan få helt orimliga konsekvenser, så att man kan tjäna respektive
            förlora på att bli felbedömd, kan jag inte se någon som helst
            anledning att ha detta system.
          </note>
          <note n="ca7e0cf7">
            Det kommer att innebära litet mer arbete på Finansdepartementet,
            Statistiska centralbyrån eller var det kommer att behandlas, men
            det är smällar som man får ta.
          </note>
          <note n="51bcdbcd">
            Lennart Hedquist sade också att jag propagerade för 80 % i stället
            för 90 %. Det gjorde jag inte. Jag propagerade för att vi skall
            ha en inkomstutjämning på 90-procentsnivån. Det innebär att färre
            kommuner hamnar i ett Pomperipossaläge, som vi pratar om, även
            om det inte kommer att lösa alla problem. Det handlar om att många
            olika viktiga frågor skall tillgodoses, och jag tycker att det
            viktigaste är att de enskilda medborgarna får någorlunda jämlika
            levnadsförhållanden.
          </note>
          <note n="d0aaee0a">
            Anf. 5 LENNART HEDQUIST (m) replik
          </note>
          <note n="c5dd97ba">
            Fru talman! Med 90 % utjämning blir ju incitamenten mer eller
            mindre noll. Hade man en utjämningsgrad som var ganska hög, men
            lät kommunerna behålla tillväxten, skulle man ju ge dem helt andra
            incitament. Det är vad vi moderater förordar.
          </note>
          <note n="5dd100d4">
            Karin Pilsäter säger att hon inte själv kan bilda sig en uppfattning
            om vad som står i grundlagen. Lagrådet sade i våras att en sådan
            här inomkommunal utjämning var helt främmande för den svenska
            grundlagen. Likväl var bl.a. Folkpartiet med och beställde ett
            förslag som skulle ge ett exakt likadant utfall. Det innebar ju
            att den inomkommunala utjämningen kom tillbaka som en teknisk
            variant. Lagrådet har nu resignerat med hänvisning till att en
            grundlagskommitté
          </note>
          <note n="a38bf0a8">
            skall arbeta med frågan. Men det är väldigt konstigt att Folkpartiet
            kan acceptera att plötsligt betrakta kommunerna som ett kollektiv
            och gå med på ett system som i praktiken på sikt innebär döden
            för den kommunala självstyrelsen.
          </note>
          <note n="6f10af94">
            Anf. 6 KARIN PILSÄTER (fp) replik
          </note>
          <note n="67eee1b6">
            Fru talman! Det är inte så att jag inte kan bilda mig en uppfattning
            om vad som står i grundlagen.
          </note>
          <note n="19b7c3c4">
            Däremot tror jag mig inte ha tillräcklig expertkompetens för
            att göra bättre bedömningar än vad Lagrådets erfarna ledamöter
            kan göra. Jag litar på den bedömning som de nu har gjort, och
            det är vad jag kan säga i den frågan.
          </note>
          <note n="338f796d">
            En kommun är en organisatorisk enhet. Det som är intressant i
            detta sammanhang är ju de enskilda människorna. Skall man ha någorlunda
            likvärdiga förutsättningar om man bor i Botkyrka som den som bor
            i
          </note>
          <note n="4272641b">
            Danderyd? För mig blir svaret på den frågan ja. Därför tycker
            jag och Folkpartiet liberalerna att det är rimligt att vi har
            en inkomstutjämning som är relativt långtgående, i det här fallet
            väldigt långtgående. Jag tycker att det är där man måste ha sin
            utgångspunkt.
          </note>
          <note n="79804dc6">
            Kommunen som enhet är kanske inte så väldigt intressant för den
            enskilda människan.
          </note>
          <note n="8d32288e">
            Anf. 7 INGRID BURMAN (v)
          </note>
          <note n="fafcab79">
            Fru talman! Förslaget om ett nytt utjämningssystem diskuterades
            ju så sent som i juni i den här kammaren. Vänsterpartiet förklarade
            då att vi i princip är för ett system som verkar utjämnande mellan
            kommunerna och som syftar till att nå jämförbar standard i kommuner
            och landsting vid samma skattesats. Vi hade en viss kritik mot
            förslaget. Kritiken gick ut på att det bland de mätbara faktorer
            som skall bestämma fördelningen fanns visa faktorer som vi tyckte
            skulle vägas upp. Det gällde faktorerna för äldreomsorg, arbetslöshet
            och bristande befolkningsunderlag. Vår kritik på den punkten kvarstår.
          </note>
          <note n="f6189199">
            Nu kommer förslaget att utvärderas vid en kontrollstation om
            två år. Det är bra. Vi förutsätter att man då tar hänsyn till
            vår kritik, och att man även då ser över kostnader i samband med
            att delar av psykiatrin övergår från landstingen till kommunerna
            och andra verksamheter där vi vet att huvudmannaskapet skall ändras.
          </note>
          <note n="ab03a38e">
            Vi har därför valt att inte reservera oss på de här punkterna.
            Nu koncentrerar vi vår kritik mot det liggande förslaget på att
            det inte innehåller några nya pengar till kommunerna, trots att
            staten har övervältrat och kommer att övervältra både ansvar och
            kostnader på kommunerna utan att man skickar med tillräckligt
            med pengar.
          </note>
          <note n="3ba57f22">
            Som exempel kan nämnas när vi förde över ansvaret för 18-20-åringarna
            till kommunerna, datorteken och den nya barnomsorgslagen. Den
            1 januari träder dessutom nivåsänkningar i socialförsäkringssystemet
            i kraft, vilket enligt Kommunförbundets egna beräkningar innebär
            att ytterligare 2 miljarder kronor kommer att belasta kommunernas
            socialbidragskonton. Begränsningar i a-kassan får direkt effekter
            i kommunernas socialbidragskonton. Det minskade bostadsbidraget
            beräknar Kommunförbundet innebär ytterligare 1 miljard kronor
            i ökade kostnader.
          </note>
          <note n="f002ac66">
            En annan del som har urholkat den kommunala ekonomin under de
            senaste åren är de egenavgifter som innebär att kommunerna har
            förlorat 1 miljard kronor i skatteintäkter under 1995. Egenavgifterna
            kommer, när de är fullt utbyggda, att innebära ett inkomstbortfall
            på närmare 10 miljarder kronor 1998
          </note>
          <note n="958f8f6b">
            för den kommunala sektorn.
          </note>
          <note n="4ea4b0d0">
            Det här säger jag för att belysa, att visst skall vi ha ett rättvist
            skatteutjämningssystem mellan kommunerna, och visst är det rätt
            tänkt att kommuner med hög skattekraft skall bidra till kommuner
            med lägre skattekraft, även om vi har en viss kritik mot kriterierna
            för hur man beräknar det här. Men en skatteutjämning hjälper ju
            föga i ett läge där den kommunala ekonomin håller på att urholkas
            på grund av statliga beslut. Vad som behövs är inte bara ett utjämningssystem.
            Det krävs också mer pengar till den kommunala sektorn; till sjukvård,
            omsorg och utbildning.
          </note>
          <note n="9f04a9f5">
            Det går inte att ställa förortskommunernas behov mot glesbygdskommunernas.
            Behoven är lika stora, och de är lika påtagliga i båda fallen.
            Här krävs resursförstärkningar.
          </note>
          <note n="501def39">
            Vänsterpartiet föreslår därför i sin reservation att det vi kallar
            en kommunakut inrättas. Det innebär att
          </note>
          <note n="320ebeea">
            1,6 miljarder kronor kan användas till att finansiera verksamheter
            i de kommuner som bäst behöver det.
          </note>
          <note n="c6333c75">
            Vi har villkorat vilka kommuner som kan bli aktuella.
          </note>
          <note n="2ed29182">
            Det är kommuner som har en hög utdebitering och en hög arbetslöshet.
            Vi kan inte lämna dessa kommuner i sticket om det visar sig att
            de drabbas speciellt hårt av utjämningssystemet. Det handlar bl.a.
            om vissa glesbygdskommuner. De skall kunna få extra medel från
            kommunakuten för att slippa säga upp personal.
          </note>
          <note n="7a07efeb">
            Vi föreslår också att kommunerna kompenseras för egenavgifterna
            med 5 miljarder kronor. Sammantaget innebär detta 6,6 miljarder
            kronor till den kommunala sektorn. Vi har också avvisat nivåsänkningarna
            i socialförsäkringssystemen som innebär ytterligare en kostnad
            för kommunerna på 2 miljarder kronor.
          </note>
          <note n="f7884806">
            I dag tvingas hundratusentals människor gå från sitt arbete i
            den kommunala sektorn. Ett stort antal har redan gått. Andra är
            på gång. De går från arbeten där de behövs, eftersom kommunerna
            saknar pengar att bedriva den anständiga sjukvård, omsorg och
            skola som de är satta att bedriva. De här människorna slussas
            rakt ut i arbetslöshet och tvingas leva på a-kassa.
          </note>
          <note n="a2d027b6">
            Redan i våras pekade Vänsterpartiet på behovet av att förlänga
            de avtal som då fanns mellan länsarbetsnämnderna och kommuner
            och landsting, avtal som i stor utsträckning finansierades av
            arbetsmarknadspengar. De innebar att ett stort antal människor,
            runt
          </note>
          <note n="fb39fafa">
            40 000, kunde finnas kvar i den kommunala verksamheten i stället
            för att gå rakt ut i arbetslösheten. Vi fick inget gehör för vårt
            förslag då.
          </note>
          <note n="bdf85889">
            Nu har arbetsmarknadsministern öppnat för lokala överenskommelser
            mellan kommun och landsting och länsarbetsnämnd. Det är bra. Det
            är bra att Anders
          </note>
          <note n="78a081db">
            Sundström nu ansluter sig till Vänsterpartiets gamla syn att
            det är bättre att arbetslösa får arbeta i stället för att gå med
            a-kassa.
          </note>
          <note n="d9654aec">
            Det blir ännu bättre när Anders Sundström och regeringen inser
            att det här bara kan vara tillfälliga lösningar i en akut situation.
            Att sparka ut människor från fasta anställningar och återanställa
            dem på visstidsanställningar bekostade av arbetsmarknadsmedel
            får bara vara en tillfällig lösning. I stället måste vi nu göra
            det långsiktigt enda rimliga: ge landsting och kommuner mer pengar,
            så de kan anställa de människor som behövs i verksamheten.
          </note>
          <note n="d9cfee9c">
            Regeringens egna prognoser pekar mot att vi skall ha kvar en
            arbetslöshet på uppåt 10 % år 2000 - jag talar både om den öppna
            arbetslösheten och om människor som då kommer att finnas i arbetsmarknadsåtgärder.
            Det omfattar ungefär en halv miljon människor.
          </note>
          <note n="7ee6d754">
            Nog är det väl dags att ta sig en funderare på om inte de här
            människorna bättre behövs i vården, omsorgen och utbildningen,
            i stället för att gå med akassemedel.
          </note>
          <note n="148ea27e">
            Nog är det väl dags att ta sig en funderare på om dessa människor
            inte behövs bättre i vården, i omsorgen och i utbildningen, i
            stället för att gå på akassemedel. Nog är det väl dags att ta
            sig en funderare på om vi inte skall överföra medel så att dessa
            människor får jobb och så att vi får en väl fungerande kommunal
            sektor. Det går inte att gömma sig bakom besparingsargument. Arbetslösheten
            kostar pengar likväl. Frågan är hur vi skall använda dessa pengar.
          </note>
          <note n="b71dd52e">
            Vänsterpartiet avvisar också det utgiftstak som finansminister
            Göran Persson aviserat. Att lägga ett utgiftstak för kommuner
            och landsting innebär i princip att staten går in och kör över
            den kommunala självstyrandeprincipen. Det är i princip samma sak
            som att införa ett skattestopp, dvs. begränsa kommunens möjlighet
            att själv bestämma skattesatsen.
          </note>
          <note n="7153b44f">
            Konstitutionsutskottet har tidigare uttalat att ett utgiftstak
            kan strida mot grundlagen. Kommunförbundet har med skärpa avvisat
            förslaget.
          </note>
          <note n="328ad957">
            Den fråga som jag ställer till den socialdemokratiska riksdagsgruppen,
            eftersom finansministern inte finns i kammaren, gäller om man
            kommer att stödja ett förslag om ett utgiftstak.
          </note>
          <note n="46d74004">
            Moderaterna har i andra sammanhang ordat mycket om kommunalt
            självbestämmande och grundlagsskydd. Jag förutsätter därför att
            Lennart
          </note>
          <note n="51f0c044">
            Hedquist gör gemensam sak med oss i Vänsterpartiet i det fall
            förslaget om ett utgiftstak konkretiseras och läggs fram för riksdagen.
            För det är väl inte så att intresset för att värna det kommunala
            självstyret upphör om begränsningen avser rätten att höja skatten?
          </note>
          <note n="a5c9b62f">
            Det vore bra om Lennart Hedquist kunde svara på den frågan.
          </note>
          <note n="6a6d0816">
            Jag vill också uppmärksamma det faktum att det till synes så
            oskyldiga förslaget om ändrat system för återbetalning av mervärdesskatt
            till kommunerna och landstingen verkar bli ytterligare ett exempel
            på att regeringen underkompenserar kommunsektorn.
          </note>
          <note n="c13a7878">
            Kommunförbundet har visat att förslaget innebär en indragning
            av medel för kommunsektorn. Om avgiften ökar med 3 % per år innebär
            det en årlig indragning på 400 miljoner kronor. Vi avspisar därför
            det förslaget.
          </note>
          <note n="4e5fb4ae">
            Slutligen, fru talman, vill jag peka på att den kommunala sektorn
            står för stora delar av den svenska välfärden. Den svarar för
            omsorgen om våra barn och om gamla, för vården av våra sjuka och
            för utbildning av både barn och äldre. Det är en omistlig del
            när det gäller att utjämna skillnader mellan grupper och mellan
            individer.
          </note>
          <note n="ca8cdc52">
            Det är dags att omfördela pengar så att den kommunala sektorn
            får en rimlig chans att värna vård, omsorg och utbildning, precis
            som Socialdemokraterna lovade inför valet 1994.
          </note>
          <note n="a77def12">
            Fru talman! Jag yrkar bifall till Vänsterpartiets reservation
            nr 15.
          </note>
          <note n="03094c62">
            Anf. 8 LENNART HEDQUIST (m) replik
          </note>
          <note n="7977a946">
            Fru talman! Först vill jag, Ingrid Burman, kommentera frågan
            om rätten att höja kommunalskatterna.
          </note>
          <note n="81f8ada7">
            Vi moderater har föreslagit ett system som gör det helt ointressant
            för en kommun att höja kommunalskatten, eftersom en avräkning
            skulle ske i samband med utbetalning av statsbidragen via neutraliseringsavgiften
            i vårt system. Då kommer ingen klok kommun att höja kommunalskatten.
            Man behöver inte införa något system som kan vara tveksamt utifrån
            grundlagens bestämmelser.
          </note>
          <note n="87219a3b">
            Jag skulle vilja höra hur Ingrid Burman kan stå här och förorda
            ett system där man har rätt att ta ut kommunalskatt i en kommun
            som skall gå till utgifter i helt andra kommuner. Det är innebörden
            av en inomkommunal utjämning, som vi skall besluta om. Vad finns
            det då egentligen för motiv att ha kvar en lokal kommunal skatt?
            Den lokala kommunala skatten infördes ju för att man skulle ta
            upp pengar som skulle gå till skötseln av den egna kommunen. Jag
            tycker att det vore hederligare att i så fall föreslå en statsskatt
            eller statskommunal skatt. Jag tror att ni var inne på sådana
            tankegångar tidigare i ert parti.
          </note>
          <note n="143fdbb5">
            Vi är inte emot att man skall utjämna inkomstförhållandena mellan
            olika kommuner så att de får likvärdiga förutsättningar, men det
            är en uppgift för staten att sköta. Så har det varit hittills.
            Jag kan inte förstå varför man vill gå ifrån det systemet. Vårt
            system innebär bevarad kommunal självstyrelse och bevarad kommunal
            beskattningsrätt. Er väg - regeringens väg - går åt precis motsatt
            håll.
          </note>
          <note n="9e590619">
            Anf. 9 INGRID BURMAN (v) replik
          </note>
          <note n="a5b3f643">
            Fru talman! Lennart Hedquist undvek att svara på min fråga. Det
            borde kanske inte förvåna mig. Att referera till ett alternativt
            skatteförslag som Moderaterna avser att genomföra i det fall man
            får majoritet är inte att svara på min fråga.
          </note>
          <note n="e8bf0545">
            Avser Lennart Hedquist och Moderaterna att avvisa ett förslag
            om ett utgiftstak i det fall det införs inom nuvarande system?
          </note>
          <note n="947f2f92">
            När det gäller det kommunala utjämningssystemet står Vänsterpartiet,
            precis som jag inledningsvis sade, för en princip som gör att
            vi faktiskt utjämnar för de kommuner där man har låg skattekraft
            och stora arbetslöshetstal och där man inte har någon rimlig chans
            att nå upp till samma kommunala service och nivåer som man t.ex.
            har i kommuner som Danderyd. Att detta lagtekniskt utformas så,
            att vi låter de kommuner som i dag har en stor skattekraft betala
            in en avgift till staten har inte ens Lagrådet ansett vara grundlagsstridigt.
          </note>
          <note n="5847acc5">
            Jag tror att det i botten ligger en stor ideologisk skillnad
            mellan Moderaterna och Vänsterpartiet. Vi tycker nämligen inte
            att det är rimligt att skapa frizoner i detta samhälle under beteckningen
            kommunalt självstyre, vilket innebär att vissa människor i vissa
            områden kan köpa sig fria från att bidra till andra områden, där
            urbaniseringen går väldigt snabbt och där äldre blir kvar med
            stora behov. Vi begär den solidariteten av människor.
          </note>
          <note n="2f9bdf33">
            Anf. 10 LENNART HEDQUIST (m) replik
          </note>
          <note n="dffac7e9">
            Fru talman! Man behöver inte underkänna principen om att lokalt
            upptagen skatt skall gå till de lokala uppgifterna bara för att
            man också vill bekänna sig till en princip om inkomstutjämning
            kommunerna emellan. Vi har i dag den möjligheten att staten kan
            ge bidrag till kommuner med för sina uppgifter otillräcklig skattekraft.
          </note>
          <note n="4515bf22">
            Men vad ni nu vill förorda är att kommunal skatt -
          </note>
          <note n="d1519b71">
            det som man upptar för lokala uppgifter - skall gå till utgifter
            i helt andra kommuner. Detta är oavsett grundlagen - jag tycker
            att den är kristallklar där - ett principvidrigt synsätt. I så
            fall skall man avskaffa den kommunala utdebiteringen.
          </note>
          <note n="2812b36c">
            Beträffande kommunalskattens storlek har jag noterat att regeringspartiet
            tydligen tycks överväga det system som vi moderater har föreslagit,
            nämligen en spärr mot kommunalskatter i den meningen att det blir
            ointressant för kommunerna att höja kommunalskatten. I andra ändan
            innebär det ett väldigt effektivt utgiftstak. Har man inte möjligheter
            att ta ifrån medborgarna extra mycket pengar har man naturligtvis
            också en utgiftsram att hålla sig till.
          </note>
          <note n="274c7f25">
            Anf. 11 INGRID BURMAN (v) replik
          </note>
          <note n="6a1be0fb">
            Fru talman! Jag får tacka för beskedet att man kan tänka sig
            en spärr när det gäller skattehöjningar och att man då är beredd
            att frångå den kommunala självbestämmanderätten. Då vet jag det.
          </note>
          <note n="56dfbdc1">
            Det gläder mig verkligen att Lennart Hedquist och
          </note>
          <note n="3ebe1a0d">
            Moderaterna är för en kommunal utjämning. Jag tackar också för
            det beskedet.
          </note>
          <note n="a5eb0223">
            Sedan kommer vi in på mer lagtekniska frågor.
          </note>
          <note n="eb408817">
            Hur skall vi gå till väga om vi skall ha en kommunal utjämning?
            Man kan laborera med att icke skicka någon form av statligt bidrag
            till de kommuner som i dag har ett väldigt gott skatteläge. Det
            blir inga bidrag till skolor och inga bidrag till landsting. De
            får sköta sig själva. Vi kan också laborera med den teknik som
            presenteras i dagens betänkande. Vi tar in vissa avgifter, och
            så skickar vi ut bidrag.
          </note>
          <note n="e1defd40">
            Det här är en teknisk fråga. Men jag tror att det i grunden finns
            en ideologisk skillnad mellan Vänsterpartiet och Moderaterna,
            och den lär vi inte reda ut i dag.
          </note>
          <note n="ddd6bea0">
            Anf. 12 KARIN PILSÄTER (fp) replik
          </note>
          <note n="19ab6886">
            Fru talman! Det finns mycket att fästa sig vid i
          </note>
          <note n="c1f4796b">
            Ingrid Burmans anförande, bl.a. den till synes outsinliga källa
            med pengar som Vänsterpartiet tycks besitta på riksnivå. Jag kan
            ändå inte låta bli att dra parallellen till kommuner och landsting,
            där Ingrid Burmans partikamrater från Vänsterpartiet på väldigt
            många håll runt om i landet sitter med och genomför de nedskärningar
            som hon här tar som exempel. I kommuner och landsting är man rätt
            uppenbart i valsituationer, och man kan lösa frågorna på olika
            sätt.
          </note>
          <note n="d87f66a6">
            I t.ex. Stockholms läns landsting har Folkpartiet föreslagit
            en budget med 850 miljoner kronor mer till sjukvård genom att
            bl.a. inte lägga in lika stora subventioner till kollektivtrafiken
            och inte lägga ut lika mycket pengar på att anställda skall ägna
            sig åt annat än just att befinna sig i vården och utföra sina
            arbeten.
          </note>
          <note n="2c07b3e6">
            Det vore kanske mer angeläget om Vänsterpartiet koncentrerade
            sig litet mer på hur man genomför verksamheter ute i kommuner
            och landsting och litet mindre på att tala om att man skall kunna
            få fram nya pengar.
          </note>
          <note n="abe988b1">
            Den andra saken som jag särskilt vill nämna är
          </note>
          <note n="e625d95d">
            Vänsterpartiets förkärlek för en kommunakut, där hög skatt skall
            vara ett bra rekvisit för att kunna få pengar.
          </note>
          <note n="9f749ea5">
            Men uppenbarligen tycker inte Vänsterpartiet att det skall vara
            något samband med om man har välskötta eller misskötta affärer
            i kommunen. Vi tycker att det är viktigt att man skapar bra förutsättningar
            för kommunerna när det gäller de ekonomiska villkoren. Men om
            kommunernas politiker sedan inte klarar av att sköta sina affärer
            skall de inte kunna komma till staten och be om hjälp.
          </note>
          <note n="a930641d">
            Anf. 13 INGRID BURMAN (v) replik
          </note>
          <note n="9c3f5dfd">
            Fru talman! Karin Pilsäter säger att Vänsterpartiet ständigt
            har nya pengar. Den tolkningen får stå för
          </note>
          <note n="01fca0f0">
            Karin Pilsäter. Vad Vänsterpartiet har föreslagit i sin budget
            är ungefär 3,6 miljarder mer än i den budget som regeringen presenterade.
          </note>
          <note n="07951f62">
            Det jag har pekat på i mitt anförande är att det finns pengar
            att omfördela om den politiska viljan finns. I dag omfördelar
            vi genom kommunala avtal mellan kommuner, landsting och länsarbetsnämnd.
            Vi tillåter att människor går från fasta anställningar till visstidsanställningar.
            Vi pytsar ut medel utan riktlinjer och utan att på något sätt
            ange en mer konstruktiv och långsiktig lösning. Det jag talade
            om i mitt inlägg från talarstolen var inte nya pengar. Det var
            en metod och ett sätt att omfördela pengar.
          </note>
          <note n="8f9c8cfa">
            När det gäller de 6,6 miljarderna är det bara att läsa vår budget.
            De finns där, och de är fullt finansierade. Vänsterpartiet har
            gjort ett annat val än vad Folkpartiet har gjort i sin budget
            och än vad Socialdemokraterna har gjort sin budget. Vi har gjort
            ett politiskt val att förstärka kommun- och landstingssektorn.
          </note>
          <note n="f3b8d0a9">
            När det gäller mina partikamrater i kommuner och landsting är
            jag fullständigt övertygad om att de tar det politiska ansvaret
            att prioritera de områden som behöver det största stödet.
          </note>
          <note n="6615e0ff">
            Anf. 14 KARIN PILSÄTER (fp) replik
          </note>
          <note n="a261eba6">
            Fru talman! Mycket handlar just om prioriteringar och omfördelningar
            och hur man ute i kommuner och landsting väljer att använda de
            pengar och resurser man har. Vi från Folkpartiet tycker att det
            absolut mest angelägna för kommuner och landsting är just att
            prioritera verksamheter som sjukvård, äldreomsorg, barnomsorg,
            skola och utbildning och inte att ägna den kommunala och landstingskommunala
            verksamheten åt en lång rad andra saker.
          </note>
          <note n="0bacc433">
            Fru talman! Vi menar att det inte går att sitta här i riksdagen
            och ropa på mer pengar och ännu mer pengar därför att kommuner
            och landsting inte omfördelar och prioriterar de verkligt viktiga
            frågorna. Det vore angeläget om Vänsterpartiet kunde ta sig en
            sådan intern arbetsomgång att man i stället för att komma till
            riksdagen och begära miljarder som egentligen inte finns ser till
            att prioritera med de pengar man har ute i kommuner och landsting.
          </note>
          <note n="57630db9">
            Anf. 15 INGRID BURMAN (v) replik
          </note>
          <note n="9afa2b7d">
            Fru talman! Jag tycker att det är sorgligt att Karin
          </note>
          <note n="d0409a70">
            Pilsäter har en så låg tilltro till kommunpolitikerna.
          </note>
          <note n="9270ba77">
            Min erfarenhet efter att ha varit ute i kommunerna är att det
            är just prioritering som kommunpolitiker gör.
          </note>
          <note n="d2a8d7c6">
            De prioriterar vård, omsorg och utbildning. Men med de begränsade
            resurser som finns och med det verksamhetsansvar som staten har
            flyttat över på kommunerna har deras ekonomier undergrävts.
          </note>
          <note n="00f0c412">
            Det innebär de facto, något som jag är övertygad om att Karin
            Pilsäter är fullständigt medveten om:
          </note>
          <note n="cff2d6b6">
            lärarlösa timmar i skolan, barngrupper som ibland uppgår till
            både 30 och 33 barn med en till två förskollärare i de högre åldersgrupperna,
            en sjukvård där man saknar medel för att i rimlig tid genomföra
            operationer och patienter som ligger i korridorer. Allt detta
            vet Karin Pilsäter. Jag tror inte att det är uttryck för att kommunal-
            och landstingspolitiker inte tar sitt ansvar.
          </note>
          <note n="d0f18306">
            Anf. 16 ROY OTTOSSON (mp)
          </note>
          <note n="e8ca70a1">
            Fru talman! Från Miljöpartiets sida anser vi att det är väldigt
            viktigt att få ett utvecklat, omfattande och bra inkomst- och
            kostnadsutjämningssystem för kommunerna. Det är nödvändigt med
            tanke på de mycket omfattande skyldigheter som riksdagen lagt
            på kommunerna när det gäller skolan och omsorgen, och på landstingskommunerna
            när det gäller vården, och för den delen också kollektivtrafiken.
          </note>
          <note n="9466abe2">
            Mycket av det vi i vårt land kallar för välfärd är sådant som
            handhas av kommunerna. Skall kommunerna klara av detta behöver
            de ekonomiska resurser.
          </note>
          <note n="5005a5ce">
            Eftersom människor kan ha olika inkomster beroende på var de
            bor behöver vi inkomstutjämning, och eftersom kostnadsbilderna
            på olika håll ser mycket olika ut behöver vi kostnadsutjämning.
          </note>
          <note n="b9bb89ce">
            Denna utjämning skall självfallet ske efter faktorer som praktiskt
            taget är omöjliga för kommunerna att själva påverka. Det är sådant
            som skall utjämnas. Det är också detta som förslaget tar sikte
            på. Statens bidrag till kommunerna skall som vi ser det vara generellt
            och samlat. Det skall vara oberoende av vad olika kommuner har
            för ambitioner på olika områden.
          </note>
          <note n="15a3a51a">
            Vi anser också att ett sådant utjämningssystem måste utvärderas
            och justeras i takt med att bättre underlag för olika faktorer
            tas fram. För en del faktorer är det lätt att hitta invändningar
            - vilket vi också ser i förslaget - men desto svårare att hitta
            bättre förslag. Det visar på att systemet måste utvecklas framgent.
            Det behövs också en övergångsfas, eftersom det blir en ganska
            stor förändring jämfört med dagens system med inkomstutjämning,
            som också har regionalpolitiska inslag. Det ställer nya krav på
            regionalpolitiken, men det ställer också krav på övergångsregler
            så att ingen kommun får alltför stora omställningssvårigheter.
          </note>
          <note n="bd09b089">
            Dessa krav från vår sida är i huvudsak tillgodosedda i betänkandet.
            Vi har därför ställt oss bakom förslaget i dess huvuddelar. När
            det gäller frågan om grundlagsenligheten anser vi att den är avgjord
            av
          </note>
          <note n="5296d744">
            Lagrådet. Därför uppfattar vi den debatt som har förts tidigare
            här i kammaren i dag som något av en pseudodebatt. Detta förslag
            strider enligt Lagrådet inte mot grundlagen, och det är granskat.
          </note>
          <note n="89e35db4">
            Fru talman! Vi tror inte att det föreslagna utjämningssystemet
            i alla avseenden är perfekt, men det är bättre än det vi har i
            dag. Den parlamentariska utredning som skall följa upp det har
            redan påbörjat sitt arbete och skall ha sitt andra sammanträde
            nu på onsdag.
          </note>
          <note n="1cf7d441">
            Jag har reserverat mig på en punkt. Det gäller förslaget till
            ändrat system för återbetalning av mervärdesskatt. Vi i Miljöpartiet
            anser att det är viktigt att det belopp som återförs till kommunerna
            är lika stort som ingående mervärdesskatt. Med den uppläggning
            som förslaget har är det inte självklart att förändrade inbetalningar
            av moms från kommunerna kommer att betyda motsvarande förändringar
            i utbetalningar till kommunerna.
          </note>
          <note n="5391ccc0">
            Om statsbidragen till kommunsektorn är nominellt oförändrade
            kommer en inflation på 3 % och en årlig volymminskning på 1 %
            i kommunsektorn att medföra årliga förluster på 300 miljoner kronor
            för kommunerna och 100 miljoner för landstingen. Det anser vi
            vore oacceptabelt.
          </note>
          <note n="ab53ab31">
            Jag har begärt att utskottet skall förtydliga förslaget på den
            här punkten. Det måste ändå anses rimligt att klargöra hur det
            nya återbetalningssystemet för moms påverkar kommunernas ekonomi
            efter några år.
          </note>
          <note n="d0357c3d">
            Märkligt nog har inte utskottets majoritet varit av samma uppfattning.
            Men nu har ni en chans att förtydliga den här punkten. Hur skall
            det vara? Skall momssystemet framgent vara kostnadsneutralt för
            kommunerna eller inte? Skall det här bli ett nytt sätt att dra
            in pengar från kommunerna eller inte?
          </note>
          <note n="ea85cb05">
            Fru talman! För säkerhets skull yrkar jag bifall till reservation
            10.
          </note>
          <note n="c92625bb">
            I anslutning till propositionen om ett nytt utjämningssystem
            har det väckts en del motioner som går ut på att man skall öka
            de statliga bidragen till kommunsektorn. I vårt budgetförslag
            har vi i Miljöpartiet föreslagit att kommunsektorn skulle få ca
            5 miljarder mer under 1996 än vad som blev riksdagens beslut i
            våras. Motivet är att slå vakt om välfärdens kärnområden - vården,
            omsorgen och skolan. I stället föreslog vi större besparingar
            på andra områden som t.ex.
          </note>
          <note n="1146b6ba">
            det militära försvaret, motorvägsbyggen, bidrag i olika former
            till företag och enskilda med bra inkomster osv.
          </note>
          <note n="59567972">
            Vi står självfallet bakom våra förslag i dessa delar.
          </note>
          <note n="276a5626">
            Vi kommer att återkomma med dem i nästa budgetbehandling. Men
            att nu lägga till miljardbelopp i nya statliga utgifter betyder
            ökad statlig upplåning. Då ökar alltså budgetunderskottet, statsskulden
            ökar, räntekostnaderna ökar och den ekonomiska återhämtningen
            försvåras. Konsekvenserna av detta är svåra att överblicka, men
            de kommer otvetydigt att leda till större försämringar i det längre
            perspektivet.
          </note>
          <note n="94b1dc7f">
            Anf. 17 LENNART HEDQUIST (m) replik
          </note>
          <note n="aa34520d">
            Fru talman! Jag skall ta upp det Roy Ottosson kallade pseudodebatt,
            nämligen det här förslagets förenlighet med grundlagen. Där säger
            Roy Ottosson att det här förslaget har godkänts av Lagrådet. Så
            är det inte, Roy Ottosson.
          </note>
          <note n="6d575ef4">
            Efter det att det tidigare Lagrådet dömde ut den inomkommunala
            utjämningen som helt främmande och stridande mot regeringsformen,
            har riksdagen beställt en annan variant av inomkommunal utjämning.
            Det nya Lagrådet, med en helt ny sammansättning, har noterat detta
            riksdagens önskemål och även vad konstitutionsutskottet och dess
            majoritet skrev om ett tidigare beslut där man uppenbarligen också
            hade gått utanför vad som står i grundlagen. Nu har regeringen
            tillsatt en särskild kommitté som skall utreda det här förhållandet.
            Mot den bakgrunden säger Lagrådet att man inte velat motsätta
            sig att detta kan läggas till grund för lagstiftning. Jag tolkar
            det mer som ett passande, och att man räknar med att det kommer
            en grundlagsförändring i förlängningen om man skall ha kvar det
            här systemet.
          </note>
          <note n="0eeebbc0">
            Men det är kanske inte det mest intressanta, utan det är om Roy
            Ottosson och Miljöpartiet verkligen tycker att det man tar ut
            i lokal skatt för de lokala uppgifterna skall kunna användas till
            ändamål i helt andra kommuner. Tycker man det borde ju logiken
            kräva att man mer eller mindre avskaffar kommunalskatten. Men
            det har ni inte föreslagit. Jag tror att ni så småningom får lov
            att bestämma er om ni vill ha kvar den lokala skatten eller inte.
          </note>
          <note n="bb56ec0d">
            Anf. 18 ROY OTTOSSON (mp) replik
          </note>
          <note n="6b87f232">
            Fru talman! Vi i Miljöpartiet anser att det är viktigt att slå
            vakt om den kommunala självbestämmanderätten och den kommunala
            rätten till inkomstbeskattning. Den bör vi inte inskränka. Av
            just det principiella skälet har vi t.ex. tidigare i riksdagen
            gått emot att man förbjuder kommuner att höja sina skatter.
          </note>
          <note n="d969a9d5">
            Det förslag som vi skall fatta beslut om i morgon innebär att
            staten tar in pengar från kommunerna för att kunna finansiera
            bidrag till kommuner med sämre skattekraft och högre kostnadsnivåer.
            När staten tar in pengar från kommunerna tar man in mer från dem
            som har bättre skatteunderlag och lägre kostnader.
          </note>
          <note n="dd169b5d">
            Det är väl inte alldeles orimligt i ett läge där ca 1/4-
          </note>
          <note n="52207c04">
            1/5 av statens utgifter är nya lån. Man skulle alltså inte kunna
            klara bidrag till kommuner som behöver det för att klara sina
            åtaganden med enbart statliga pengar. Här får kommunsektorn själv
            vara med och bidra. Då bör naturligtvis i första hand de bidra
            som har bättre underlag.
          </note>
          <note n="670fd34d">
            Jag noterar att Lagrådet inte har sagt att detta strider mot
            grundlagen. Det som stred mot grundlagen i våras var en direkt
            överföring från kommun till kommun. Det skulle innebär det som
            Lennart Hedquist säger. Men det är ju inte aktuellt längre.
          </note>
          <note n="adc438f2">
            Anf. 19 LENNART HEDQUIST (m) replik
          </note>
          <note n="1665c4e8">
            Fru talman! Det förslag som vi nu behandlar är ju endast en teknisk
            variant av det från i våras grundlagsstridiga förslaget. Det är
            väl alldeles uppenbart att det nya Lagrådet nu hänvisade till
            att regeringen hade tillsatt en kommitté för att närmare belysa
            dessa frågor ur grundlagssynpunkt. Jag tycker att det borde vara
            ganska självklart vad den kommittén kommer fram till. Skall man
            ha kvar det system som man nu föreslår får man ändra grundlagen.
          </note>
          <note n="7e957fd0">
            Roy Ottosson säger nu att det är viktigt att ha en utjämning
            mellan kommunerna. Sedan går han steget vidare och säger att det
            är kommunerna själva som skall betala den utjämningen. Staten
            kan ju bestämma sin skattebas och ta in inkomster litet här och
            där, och det gör verkligen staten. Varför skall staten finansiera
            bidrag till vissa kommuner genom att ta pengar från andra kommuner?
            Då bryter man ju sambandet med att den lokala kommunala skatten
            skall gå till skötseln av den egna kommunen. Jag tycker att detta
            är så fundamentalt i den svenska grundlagen i fråga om den kommunala
            beskattningsrätten att jag finner det något uppseendeväckande
            att t.ex. Miljöpartiet är berett att sälja ut det så enkelt.
          </note>
          <note n="ba72b22b">
            Anf. 20 ROY OTTOSSON (mp) replik
          </note>
          <note n="33006dd6">
            Fru talman! Jag undrar om Lennart Hedquist hörde på vad jag sade
            i mitt förra inlägg. Det lät inte så.
          </note>
          <note n="6c0cb87f">
            Det här förslaget går ju faktiskt ut på att staten tar in pengar
            från kommuner som har bättre underlag och använder det för att
            finansiera bidrag till kommuner som har sämre inkomster på grund
            av ett sämre skatteunderlag och högre kostnader som de inte kan
            påverka själva. På det sättet kan man garantera att vi kan vidmakthålla
            välfärd i hela landet på en rimlig nivå.
          </note>
          <note n="73fc0af5">
            Det är alltså inte någon teknisk variant, utan det är en ganska
            fundamental skillnad mot att kommunerna skall tvingas skicka pengar
            till varandra. Jag förmodar att det är därför som Lagrådet har
            ändrat uppfattning sedan i våras.
          </note>
          <note n="fa65ecd4">
            Det är ju ett större frågekomplex som skall upp i
          </note>
          <note n="079fc449">
            Grundlagskommittén. Här kommer vi ju in på den diskussion om
            utgiftstaket som andra har tagit upp i debatten tidigare i dag.
            Där hade ju även Lennart
          </note>
          <note n="06200b2c">
            Hedquist bekymmer med att svara på frågan huruvida moderaterna
            är för att stoppa kommunala skattehöjningar, som ju faktiskt skulle
            innebära samma sak, nämligen att man gör inskränkningar i den
            kommunala självbestämmanderätten. Det är komplexa frågor som man
            kommer in på när det gäller förhållandet mellan staten och kommunerna.
            Det är viktigt att detta ses över i ett sammanhang.
          </note>
          <note n="ffa9f030">
            Jag vill också peka på att vi har ett statligt bidrag.
          </note>
          <note n="1b3241b2">
            Om Lennart Hedquist tycker att man skall öka på det för att på
            det sättet minska behovet att ta in pengar från kommunerna kan
            han ju föreslå det. Men vad jag har kunnat se har han inte föreslagit
            det.
          </note>
          <note n="43bd7d4c">
            Anf. 21 MATS ODELL (kds)
          </note>
          <note n="8dda212d">
            Fru talman! Låt mig börja med att säga att vi kristdemokrater
            anser att huvuddragen bakom det nya systemet till utjämning av
            skatteinkomster som vi nu skall besluta om är riktiga.
          </note>
          <note n="3788bd40">
            Men även om de grundläggande principerna är riktiga har regeringsförslaget
            fått en sådan utformning att det behövs kraftfulla justeringar
            för att faktorer som äldreomsorg, vård och barnomsorg skall beaktas
            på ett mer rättfärdigt sätt. Vi kristdemokrater anser att kompensationen
            för äldreomsorgen måste räknas upp kraftigt i förhållande till
            regeringsförslaget.
          </note>
          <note n="725617e9">
            Finansieringen av äldrefaktorns uppräkning skall ske inom systemet
            för statsbidrag till kommunerna.
          </note>
          <note n="ce155b67">
            Betalningen för denna uppräkning blir därmed solidarisk och gagnar
            kommuner som har en stor andel äldre boende.
          </note>
          <note n="ef62bdfb">
            I förslaget till kostnadsutjämning i primärkommunala verksamheter
            har regeringen när det gäller barnomsorg föreslagit att tillägg
            eller avdrag för barnomsorg skall beräknas dels efter andelen
            barn i åldrarna
          </note>
          <note n="1ff7cd15">
            1-2, 3-6 respektive 7-9 år, dels efter indikatorer på behovet
            av barnomsorg per barn. Som indikatorer på behovet används dels
            föräldrarnas förvärvsfrekvens, dels kommunens skattekraft, dels
            ett tätortsindex. Vi anser att tillägg eller avdrag för barnomsorg
            i stället skall beräknas dels efter andelen barn i åldrarna 1-2,
          </note>
          <note n="ffe79b6f">
            3-6, 7-9 och även 10-12 år - även de barnen behöver faktiskt
            omsorg -, dels efter hur mycket barnomsorg som faktiskt utförs
            i kommunen.
          </note>
          <note n="242284e1">
            På motsvarande sätt som vi har föreslagit att kompensationen
            för äldreomsorg inom det primärkommunala utjämningssystemet skall
            räknas upp föreslår vi en uppräkning av kompensationen för hälso-
            och sjukvård i kostnadsutjämningssystemet för landsting.
          </note>
          <note n="95046585">
            Metoden är även här en omfördelning inom systemets finansiella
            ram.
          </note>
          <note n="d5765d7e">
            En annan mycket viktig komponent i utjämningssystemet är utjämningen
            för strukturellt betingade kostnadsskillnader. För vissa typer
            av kommuner har kostnadsutjämningen en större ekonomisk betydelse
            än inkomstutjämningen. Utformningen av kostnadsutjämningen innehåller
            verkligen ett antal svåra avvägningsproblem, när det gäller både
            vilken typ av strukturella förhållanden som skall vägas in i systemet
            och hur dessa skall mätas. Därför har också den föreslagna kostnadsutjämningen
            varit det som i första hand tagits upp i den offentliga debatten.
            Kostnadsutjämningen har ju stor betydelse för resursfördelningen
            mellan olika delar av landet och mellan olika typer av kommuner
            och landsting.
          </note>
          <note n="38341fbe">
            Eftersom huvudsyftet med det system som nu föreslås är att ge
            kommuner och landsting likvärdiga ekonomiska förutsättningar,
            har faktiskt de regionalpolitiska och stimulerande inslagen tonats
            ned.
          </note>
          <note n="dba00c72">
            De kommuner som med det nya systemet blir givarkommuner får åtta
            år på sig för att anpassa sin ekonomi för att svara mot de anspråk
            som systemet ålägger dem, men mottagarkommunerna får omedelbar
            effekt på sina merintäkter. Vi tycker att underlaget i beredningens
            förslag när det gäller intäkts- och kostnadsutjämningssystemet
            för kommunerna har varit bristfälligt. Därför betonar vi kristdemokrater
            vikten av den del av förslaget som handlar om uppföljning och
            utvärdering samt möjligheten att förändringar faktiskt kan föreslås
            och genomföras redan efter två år.
          </note>
          <note n="c40cee49">
            Med anledning av att vi tycker att propositionen inte presenterar
            ett tillfredsställande system anser vi att det i stället bör uppdras
            åt regeringen att tillsätta en utredning som snarast tar fram
            en bättre modell för kommunal finansiering.
          </note>
          <note n="57f17b9f">
            Vi kristdemokrater är mycket väl medvetna om att den samlade
            offentliga sektorn måste anpassas till vad det samhällsekonomiska
            utrymmet medger. Samtidigt måste vi ta hänsyn till nyckelområden
            inom den offentliga verksamheten - framför allt vården och äldreomsorgen.
            Utrymmet för ytterligare besparingar inom just dessa områden måste
            anses vara obefintligt.
          </note>
          <note n="e8d7673b">
            Tvärtom krävs ökade resurser för att kvaliteten inom vissa sektorer
            inom vård och omsorg skall kunna upprätthållas och förbättras.
            Det finns också ställen där man, som Karin Pilsäter har varit
            inne på, redan har gått över smärtgränsen.
          </note>
          <note n="b9afbf18">
            De här drastiska nedskärningarna står för övrigt t.ex. i Stockholms
            läns landsting i ganska bjärt kontrast till de vallöften som den
            nu regerande majoriteten av socialdemokrater, miljöpartister och
            vänsterpartister gick till val på här i länet. Därför vill vi
            kristdemokrater destinera ett särskilt bidrag till vård och omsorg
            i kommuner och landsting om totalt 4,8
          </note>
          <note n="26ad9703">
            miljarder kronor. Detta är helt i enlighet med vad vi kristdemokrater
            presenterade i vår budgetmotion, där vi också har finansierat
            varenda krona fullt ut. Det handlar alltså om en omfördelning.
            Vi gör helt enkelt en annan prioritering av vård och omsorg än
            vad regeringen gör.
          </note>
          <note n="62430df2">
            Utöver detta anslag om 4,8 miljarder till vård och omsorg vill
            jag peka på att vår samlade ekonomiska politik skulle medföra
            en sammantagen förstärkning av kommunernas ekonomi i storleksordningen
            12
          </note>
          <note n="8c6130bb">
            miljarder kronor jämfört med regeringens samlade politik.
          </note>
          <note n="bb35f7e6">
            När det gäller finansieringsprincipen vill jag understryka att
            staten givetvis, som flera andra talare här har varit inne på,
            måste leva upp till denna. Men då gäller det också att inte påföra
            kommunerna nya kostnader utan att staten tar ansvar för hur sådana
            skall täckas. De svårigheter som har funnits och finns att leva
            upp till detta gör att vi kristdemokrater uttrycker tveksamhet
            till tanken på ett tak för de offentliga utgifterna i kommuner
            och landsting. Trovärdigheten i ett sådant förslag är också ganska
            begränsad så länge inte staten har kontroll över sina egna utgifter.
          </note>
          <note n="ae402fca">
            Skall ett tak av det slag som regeringen skisserar införas, bör
            man också samtidigt på ett helt annat sätt i praktiken tydliggöra
            finansieringsprincipen. Problemet synliggörs mycket tydligt t.ex.
            av barnomsorgslagen, som ju har inneburit enorma merkostnader
            för kommunerna utan att några som helst nya medel har ställts
            till förfogande. Ett klargörande av hur finansieringsprincipen
            skall tillämpas är alltså en nödvändig förutsättning om ett tak
            för de offentliga utgifterna skall införas för kommuner och landsting.
          </note>
          <note n="861799ca">
            Fru talman! Vi kristdemokrater står givetvis bakom samtliga våra
            reservationer, men för tids vinnande yrkar jag bifall bara till
            reservation nr 4.
          </note>
          <note n="b2603df9">
            Anf. 22 KJELL NORDSTRÖM (s)
          </note>
          <note n="21cd6005">
            Fru talman! Vi är nu framme vid den sista diskussionen om ett
            nytt utjämningssystem för kommuner och landsting, och i morgon
            kommer vi att kunna ta beslut om detta. Bakom dagens förslag ligger
            många års utredande. Redan när jag första gången kom in i
          </note>
          <note n="5e46c515">
            Sveriges riksdag, år 1985, pågick utredningar om utjämningen
            mellan kommunerna. Det system som vi har i dag har vi levt med
            sedan 1993, då vi också införde den s.k. påsen i samband med regleringen
            av statliga pengar till kommunerna.
          </note>
          <note n="5915004e">
            Redan när det förslaget presenterades motsatte vi oss detta från
            socialdemokratisk sida och ansåg att man hade kommit litet snett.
            Inte minst diskuterades då den s.k. klimatfaktorn. Riksdagen genomförde
            ändå förslaget, men regeringen insåg att man måste gå vidare och
            tillsatte en ny utredning. Det är dess resultat som vi nu har
            att ta ställning till.
          </note>
          <note n="77255cf1">
            Det nu föreslagna systemet är mycket stabilt och förutsägbart
            vad gäller såväl inkomstutjämningen och kostnadsutjämningen som
            regleringen mellan staten och kommunerna, alltså statsbidraget.
            Vi får ett system som omfattar alla kommuner och landsting, och
            alla dessa medverkar solidariskt till att vi får ett nationellt
            utjämningssystem.
          </note>
          <note n="970b976b">
            Alla kommuner får samma förutsättningar att klara de gemensamma
            behoven inom viktiga välfärdsområden som skola, barnomsorg, äldreomsorg
            m.m. Man kan säga att systemet är själva förutsättningen för att
          </note>
          <note n="5de59d4e">
            Sverige framgent skall kunna kalla sig en välfärdsstat.
          </note>
          <note n="5441823e">
            Utan ett sådant system kunde vi komma i det läget att vi hade
            ett antal välfärdskommuner men ingen välfärdsstat.
          </note>
          <note n="230ea439">
            Vi har också kommit så långt - som dagens debatt vittnar om -
            att vi fått en mycket bred majoritet för detta system. Det gäller
            här i kammaren, där alla partier utom ett står bakom systemet,
            och även för
          </note>
          <note n="45259e83">
            Kommunförbundet och Landstingsförbundet, som ställer sig bakom
            förslaget.
          </note>
          <note n="d6df98a7">
            Trots att man fått en annan politisk majoritet sedan förslaget
            presenterades och det första remissyttrandet kom in har man samma
            uppfattning, nu med en ny politisk majoritet. Det vittnar om att
            det finns mycket stabilitet i systemet när t.o.m. kommun- och
            landstingspolitiker, oavsett färg, tycker att det här är rätt.
          </note>
          <note n="d62d0c05">
            Det Lagrådet gjorde i våras har diskuterats mycket. Det kan vara
            bra att påminna kammaren om att det var två instanser som behandlade
            frågan, Lagrådet och konstitutionsutskottet. Konstitutionsutskottet
            ansåg att det fanns utrymme för en annan tolkning än den Lagrådet
            gjorde. Riksdagen kunde då ha valt att följa konstitutionsutskottets
            tolkning. Det gjorde inte riksdagen, utan riksdagen beställde
            i stället ett nytt förslag.
          </note>
          <note n="b525ea3a">
            Jag har hört Lennart Hedquist vid ett par tillfällen säga att
            det var en ny sammansättning i Lagrådet den här gången. Menar
            verkligen Lennart Hedquist att det skulle ha haft någon betydelse?
            Det skulle vara intressant att få reda på det. Varför nämnde Lennart
            Hedquist sammansättningen? Har det haft någon betydelse för Lagrådets
            bedömning?
          </note>
          <note n="49dbb542">
            Det enda parti som rejält avviker är Moderaterna.
          </note>
          <note n="6c7e8b8c">
            Jag vill dock säga att det egentligen bara gäller riksdagsmoderaterna,
            som i dag anförs av Lennart Hedquist. Det gäller inte den stora
            mängden kommunmoderater, allt uppifrån norr ner till söder.
          </note>
          <note n="f9bad9b2">
            Under resans gång har vi i vårt parti haft en arbetsgrupp som
            sysslat med detta. Vi har fått en mängd brev med uppmaningar.
            I dessa uppmaningar har det sagts att man tar för mycket från
            kommuner norr om
          </note>
          <note n="5a01d9b9">
            Stockholm. Samtliga dessa brev har undertecknats av de i respektive
            kommun ingående partierna. Där har
          </note>
          <note n="02244312">
            Moderaterna alltid funnits med. Moderaternas representant i debatten
            i dag företräder alltså inte, det vill jag påstå, hela det moderata
            Kommunsverige. Där gör vi andra betydligt bättre, och det kan
            vi vara stolta över.
          </note>
          <note n="0575d855">
            Låt mig säga något om reservationerna. Moderaterna vill ha ett
            system där man skulle undanta en del kommuner när det gäller att
            delta i den solidariska utjämningen. Det systemet går hem i en
            del kommuner. En och annan representant för dessa står väl utanför
            huset i dag. Jag bad någon att gå ut och fråga om det fanns någon
            från Arvidsjaur, Arjeplog, Skellefteå.
          </note>
          <note n="b8ff1988">
            Det påstås att det är väldigt glest med sådana representanter.
            Jag tror att vi står på en tämligen stabil mark.
          </note>
          <note n="a0b5d16d">
            Lennart Hedquist har uppehållit sig vid en annan sak, som han
            tog upp också i juni. Han säger i sin reservation att vissa uppgifter
            bör överföras från den offentliga sfären till den privata. Så
            sade han även i våras. Per-Olof Håkansson ställde då frågan: Vad
            är det som skall överföras? Inget svar. Man återkommer i en motion
            med samma skrivning, men man pekar inte ut vad det är som skall
            överföras. I reservationen säger man samma sak. Nu är min fråga
            så här i slutet av året: Kan inte Lennart Hedquist redogöra för
            kammaren och få in det i kammarens protokoll vilka uppgifter det
            är som skall överföras från den offentliga sfären till den privata
            som skulle komma att påverka den kommunala verksamheten så enormt
            mycket?
          </note>
          <note n="19eae686">
            Jag tror att många, inte bara här i kammaren utan framför allt
            utanför, skulle vara mycket intresserade av att få den redovisningen
            inskriven i dagens protokoll.
          </note>
          <note n="0761e901">
            Låt mig till sist säga att även om det finns en stor och bred
            majoritet för förslaget, finns det all anledning att fortsätta
            att utvärdera detta. Därför har regeringen redan tillsatt en parlamentarisk
            kommitté, som har haft ett första sammanträde och som bestämt
            sig att sammanträda redan på onsdag, efter riksdagsbeslutet, och
            då fortsätta att titta på de faktorer som här tagits upp: äldreomsorg,
            familjepolitik och individomsorg, kollektivtrafik osv. Den utredningen
            har redan bestämt sig för ett mycket högt tempo för att se om
            det finns bekymmer och vad det kan finnas för problem. Jag vill
            säga till kammarens ledamöter att det inte är helt enkelt. Man
            kan litet enkelt säga att den ena eller den andra faktorn skulle
            kunna ändras, men de som satt sig in i systemet inser att man
            har kommit rätt långt i utredningen och lyckats hitta rätt så
            bra medeltal. Det är svårt att enkelt säga att det ena eller det
            andra skall ändras på något sätt. Nu sätter arbetet i gång. Utredningen
            är naturligtvis fri att återkomma med förslag om man tämligen
            snabbt finner något som är fel.
          </note>
          <note n="5b448dd1">
            Till sist, fru talman, yrkar jag bifall till utskottets hemställan
            och avslag på samtliga reservationer.
          </note>
          <note n="7ad6ee4c">
            Anf. 23 LENNART HEDQUIST (m) replik
          </note>
          <note n="4360139a">
            Fru talman! Kjell Nordström säger att det system som vi nu skall
            besluta om är stabilt och förutsägbart.
          </note>
          <note n="525108ff">
            Det är ett annat sätt att uttrycka det som jag redan angivit,
            nämligen att det i praktiken inte kommer att skilja sig nämnvärt
            från ett rent statskommunalt system, dvs. att det blir ganska
            likgiltigt för kommunerna att ha en egen beskattningsrätt när
            man inför den här ordningen. De lokala pengarna kommer inte att
            stanna i den egna kommunen utan gå in i ett kollektivt system
            där pengarna fördelas via statliga regler. Det innebär att det
            för den enskilda kommunen blir likgiltigt hur inkomstutvecklingen
            är i den egna kommunen, för kommunens inkomster kommer att var
            desamma i alla fall. Det gör att det blir en total avsaknad av
            incitament. Incitament brukar vi diskutera i tillväxtsammanhang,
            men tydligen är ordningen för dagen den att man skall ta bort
            varje tillstymmelse till incitament inom kommunsektorn som ändå
            betyder så mycket för samhällsekonomin.
          </note>
          <note n="d1efc2f7">
            Kjell Nordström frågar mig om jag menar att Lagrådet med en annan
            sammansättning hade skrivit annorlunda. Jag kan inte uttala mig
            om den saken. Jag har bara noterat att det hade en helt annan
            sammansättning denna gång än det lagråd som i höstas utdömde förslaget.
            Jag har samtidigt sagt att jag ser vad
          </note>
          <note n="ad56889c">
            Lagrådet har skrivit med utgångspunkt i att riksdagen och konstitutionsutskottets
            majoritet beställde en teknisk variant av inomkommunal utjämning.
            Jag ser också att Lagrådet hänvisat till att det nu skall ske
            en genomgång av grundlagsfrågorna. Om man nu är så förtjust i
            det system som man tänker införa utgår jag ifrån att man följdriktigt
            också skall ändra grundlagen.
          </note>
          <note n="5b8f3bae">
            Anf. 24 KJELL NORDSTRÖM (s) replik
          </note>
          <note n="914f25f6">
            Fru talman! Det var synd att Lennart Hedquist inte utnyttjade
            den första repliken - det gör han väl senare
          </note>
          <note n="bde602ad">
            - till att tala om vilka uppgifter som skall överföras från den
            offentliga sfären till den privata så att vi får det inskrivet
            i protokollet i dag.
          </note>
          <note n="c3314bd0">
            Det är väl inte likgiltigt med skattehöjningar. Det är redan
            40 kommuner som bestämt att höja skatten nästa år. Det har man
            inte gjort därför att det var likgiltigt eller därför att det
            är särskilt trevligt att höja skatten. Jag vet inte hur Lennart
            Hedquist tolkar detta.
          </note>
          <note n="5cccd88e">
            Sedan något om incitamenten. Jag har 25 års erfarenhet av kommunalt
            arbete, och jag sitter fortfarande i kommunfullmäktige hemma i
            Skara. Det har ständigt funnits incitament att se till att människor
            får jobb. Då får vi lägre socialkostnader. När människor får jobb
            går det ofta bättre för barnen i skolan, och då sparar vi pengar.
            De olika incitament som funnits i kommunerna har alltid varit
            stora. Jag måste säga att det inte har diskuterats så värst mycket
            om kompensationsgrad hit eller dit. Jag vet inte vilken erfarenhet
          </note>
          <note n="430ebb96">
            Lennart Hedquist har. Men jag har inte den erfarenheten, och
            inte heller stöter man på sådant bland kommunfolket runt om i
            Sverige.
          </note>
          <note n="45a9f5f9">
            Anf. 25 LENNART HEDQUIST (m) replik
          </note>
          <note n="c82f7d82">
            Fru talman! Jag kan nog också ange vilken kommunal erfarenhet
            jag har, men jag skall inte ta tiden i anspråk med det.
          </note>
          <note n="7911c8cc">
            Vad jag talade om, Kjell Nordström, var kommunernas incitament
            att höja sina inkomster. De bli obefintliga med det här systemet.
            Däremot är jag medveten om att det naturligtvis kan finnas kvar
            incitament för kommunerna att sänka sina utgifter med olika typer
            av utveckling i den egna kommunen. Det blir väl det som de får
            leva på i framtiden.
          </note>
          <note n="bcd16fbe">
            I vårt förslag har vi pekat ut en rad områden som skulle kunna
            vara lämpliga att föra över från det offentliga till det privata.
            En stor del av omsorgspolitiken och familjepolitiken hör dit.
            Men det förutsätter samtidigt förändringar som gör att medborgarna
            får de finansiella möjligheterna att efterfråga denna omsorg och
            klara den på egen hand.
          </note>
          <note n="7288534e">
            Sedan har Kjell Nordström gjort en poäng av att moderata förtroendevalda
            ute i kommunerna skulle ha deltagit i uppvaktningar. Ja visst,
            det finns många olika synpunkter beträffande utformningen av strukturkostnadsindex
            även bland moderata förtroendemän.
          </note>
          <note n="f45fd822">
            Jag har sagt vad jag tycker om strukturkostnadsindex, men Kjell
            Nordström skall inte komma och påstå att det råder någon tvekan
            om vad den moderata inställningen i grundfrågan är. Vi måste ha
            ett system som är grundlagsenligt, och då är den inomkommunala
            utjämning som vi nu skall fatta beslut om regelvidrig.
          </note>
          <note n="8223cfc3">
            Det måste till en grundlagsändring i framtiden om ni skall ha
            den kvar.
          </note>
          <note n="e1236d13">
            Anf. 26 KJELL NORDSTRÖM (s) replik
          </note>
          <note n="c38f372c">
            Fru talman! Det här förslaget strider icke mot grundlagen. Det
            vet Lennart Hedquist. Ändå upprepar han gång på gång att det inte
            skulle vara grundlagsenligt. Alla andra partier i den här debatten
            har sagt att det är förenligt med grundlagen - den ende som har
            motsatt uppfattning är Lennart Hedquist. Det visar att en tämligen
            stor majoritet har lyckats tolka grundlagen och Lagrådet någorlunda
            rätt.
          </note>
          <note n="e73a5d86">
            Sedan vill jag säga till Lennart Hedquist att de kommunpolitiker
            från Moderata samlingspartiet som har uppvaktat och skrivit brev
            inte bara har ägnat sig åt strukturkostnadsindex. Rätt så många
            kommuner i norra Sverige har faktiskt uttalat att kommuner i
          </note>
          <note n="e616624d">
            Stockholm i första hand borde höja sin skatt till genomsnittlig
            skatt i Sverige. Också dessa brev är undertecknade av moderata
            kommunpolitiker. Detta kan vara bra att känna till. Jag tror att
            Lennart Hedquist också har sett ett och annat sådant brev.
          </note>
          <note n="15df11e7">
            Vi fick nu också svar på vad som skall överföras från den offentliga
            till den privata sfären. Det är alltså omsorgerna - barnomsorg
            och äldreomsorg samt dagisverksamhet, såvitt jag förstår - som
            kommunerna inte längre skall ägna sig åt. Är det så man skall
            tolka Lennart Hedquist?
          </note>
          <note n="12493ca8">
            Anf. 27 INGRID BURMAN (v) replik
          </note>
          <note n="c65650bf">
            Fru talman! Jag har två frågor till Kjell Nordström.
          </note>
          <note n="8c9ffcfb">
            Den ena är den fråga jag försökte ställa från talarstolen. Det
            gäller finansministerns uttalande om ett utgiftstak för den kommunala
            sektorn. Min fråga blir:
          </note>
          <note n="06774ac5">
            Kommer Kjell Nordström att stödja ett sådant utgiftstak? Kjell
            Nordström har tidigare refererat till ett enigt kommunförbund,
            och i den här frågan kan jag referera till ett lika enigt kommunförbund
            som säger att ett utgiftstak är helt oacceptabelt. Vi kan inte
            godta några sådana ingrepp eller något sådant tafsande i det kommunala
            självstyret, heter det.
          </note>
          <note n="fe344f4e">
            Min andra fråga gäller något jag också försökte lyfta fram från
            talarstolen. Just nu genomför Anders
          </note>
          <note n="00e0ebea">
            Sundström ett förslag som Socialdemokraterna tillsammans med
            en stor majoritet i riksdagen röstade ned när Vänsterpartiet lade
            fram det, nämligen att använda en del av de arbetsmarknadspengar
            som finns till att låta folk jobba i den offentliga sektorn. Detta
            tycker vi är bra som en temporär och tillfällig lösning.
          </note>
          <note n="887a328c">
            Men kan Socialdemokraterna också ställa upp på att söka litet
            mer långsiktiga lösningar på det här området? Vi vet att arbetslösheten
            kommer att bestå och bestå, allt enligt regeringens egna prognoser,
            och det behövs långsiktiga lösningar så att folk faktiskt får
            jobb i den här sektorn som så väl behöver arbetskraften.
          </note>
          <note n="ba4c803b">
            Anf. 28 KJELL NORDSTRÖM (s) replik
          </note>
          <note n="ffd8c734">
            Fru talman! Vad gäller utgiftstaket har överläggningar mellan
            Finansdepartementet och Kommunförbundet redan startat. Dessutom
            har Grundlagsutredningen, som skall redovisa sitt uppdrag den
            1 juli
          </note>
          <note n="b80398e7">
            1996, dvs. om ungefär ett halvår, fått i uppdrag att se över
            det här med utgiftstak.
          </note>
          <note n="5ce8d204">
            Man måste vara ärlig och säga att utrymmet för kommunerna att
            öka sina utgifter kommer att vara starkt begränsat. Här i riksdagen
            har vi bestämt att höja skatterna, dvs. egenavgifterna, med ungefär
            1 kr per år. Om man i regering och riksdag ålägger sig någon form
            av utgiftstak får inte det pressas ut av motsvarande kostnader
            i kommunerna, för då kommer det att bli problem. Detta håller
            man nu på och diskuterar.
          </note>
          <note n="b12d8485">
            Hur vi långsiktigt hanterar relationerna är naturligtvis viktigt.
            Men efter att tidigare ha lyssnat till
          </note>
          <note n="2e9f2ab3">
            Ingrid Burman måste jag säga att jag blir något oroad.
          </note>
          <note n="0b650c04">
            Ingrid Burman begärde i sitt första inlägg 6,6 miljarder till
            en kommunakut och 2 miljarder för att kompensera kommunerna för
            socialförsäkringar. Vi är ännu icke i det läget att vi kan börja
            dela ut några pengar. Det återstår en del för att få ordning på
            statens finanser.
          </note>
          <note n="7cbf3045">
            När vi får ordning på statens finanser, får tillväxt i ekonomin
            och pressar ned räntorna kommer även kommunerna att se framgångar
            av regeringens politik.
          </note>
          <note n="698a214f">
            Därför tycker jag att det i dagsläget är alldeles för tidigt
            att diskutera vad vi kan komma att klara framåt.
          </note>
          <note n="434d0a38">
            Anf. 29 INGRID BURMAN (v) replik
          </note>
          <note n="287590f1">
            Fru talman! Jag tycker det är mycket beklagligt, om jag nu tolkar
            Kjell Nordströms inlägg rätt, att man har inlett ett arbete för
            att sätta ett utgiftstak. Jag tolkar inlägget så.
          </note>
          <note n="853a4062">
            Ett utgiftstak kommer att få en väldigt underlig verkan när det
            konfronteras med alla typer av rättighetslagstiftning. När tillgången
            på pengar tar slut kommer taket så att säga att stå över rättigheten.
            Jag hoppas att man här kommer att lyssna väldigt noga på
          </note>
          <note n="4f7ae836">
            Kommunförbundet, som har varit mycket tydligt i det här fallet.
          </note>
          <note n="b24373ea">
            Kjell Nordström oroas över Vänsterpartiets åsikt att den kommunala
            sektorn behöver mer pengar, men mycket av de pengar vi anslår
            innebär en omfördelning. Det handlar om en politisk prioritering,
            och
          </note>
          <note n="c449a6f9">
            Kjell Nordström vet mycket väl att vi har prioriterat andra områden
            än att t.ex. sänka matmomsen. Vi har prioriterat, och vi har redovisat
            finansieringen i vår budget, som skiljer sig från regeringens
            med 3,6 miljarder kronor.
          </note>
          <note n="ac55470e">
            Det är alltså ingen julafton när vi säger att man skall prioritera
            så att kommuner och landsting får mer pengar. Det är inte heller
            någon julafton när jag säger att de 42 miljarder som vi betalar
            ut i kontant arbetslöshetsstöd kan användas bättre - t.ex. till
            arbete i offentlig sektor.
          </note>
          <note n="e72926dc">
            Anf. 30 KJELL NORDSTRÖM (s) replik
          </note>
          <note n="2fbf3407">
            Fru talman! För att inte Ingrid Burman skall missuppfatta mig
            vill jag säga att det var överläggningar med Kommunförbundet om
            det här med utgiftstak som hade startat. Dessutom har den statliga
            utredningen, Grundlagsutredningen, fått i uppdrag att titta på
            detta.
          </note>
          <note n="46c93b65">
            Det är möjligt att man i dessa överläggningar kan komma till
            någon lösning. Jag tror nog att Ingrid
          </note>
          <note n="8854e166">
            Burman inser att om man försöker hålla statsfinanserna under
            kontroll så kan man inte låta de kommunala finanserna rusa i väg.
            Då blir inte det konsoliderade resultatet vad vi tänkt oss. Detta
            inser man nog även i
          </note>
          <note n="702f9800">
            Vänsterpartiet.
          </note>
          <note n="1f9e5a33">
            Jag oroas litet över Vänsterpartiets lättsinne. Där har Ingrid
            Burman rätt. Det kanske inte är julafton man erbjuder, men nog
            har man litet mer julklappar, eller hur, Ingrid Burman?
          </note>
          <note n="b6e13254">
            Anf. 31 KARIN PILSÄTER (fp) replik
          </note>
          <note n="f11c0be7">
            Fru talman! Som det redan har framgått står vi i
          </note>
          <note n="9ee4def2">
            Folkpartiet bakom det här förslaget i dess huvudsakliga drag.
            Kjell Nordström sade i sitt anförande att den utredning som ligger
            till grund för förslaget har kommit mycket långt när det gäller
            strukturkostnadsberäkningar för kostnadsutjämningen och även för
            införandereglerna. Då har jag en fråga till Kjell
          </note>
          <note n="36133985">
            Nordström: Varför antog ni inte utredningens förslag när det
            gäller strukturkostnader och lade fram detta inför riksdagen?
            Varken i vårens proposition, vårens debatt, höstens proposition
            eller den debatt som vi hittills har fört har det framkommit några
            argument för de förändringar som man gjorde i det här förslaget
            jämfört med utredningens förslag. Jag vet hur det gick till, men
            jag skulle gärna vilja höra några argument för dessa förändringar.
            Det är nämligen inga småpengar som det handlar om. 2 miljarder
            kronor är ruskigt mycket pengar. Det brukar vi i vanliga fall
            argumentera väldigt noga och utförligt kring.
          </note>
          <note n="aaac43d2">
            Min andra fråga gäller att det är viktigt med förutsägbarhet.
            Systemet är väldigt tekniskt komplicerat, precis som Kjell Nordström
            sade. Tekniken och faktorerna har en stor komplexitet. Då är det
            viktigt för kommunerna att de själva kan förutse, beräkna och
            kontrollera det som man får. Det är viktigt för solidariteten
            med systemet. Jag skulle därför vilja höra vad socialdemokraterna
            har för syn på det förslag som vi från Folkpartiet lade fram,
            att det skulle ingå i ett uppdrag till SCB och skattemyndigheterna
            att kommunerna skulle få mycket tydliga besked med stor genomskinlighet
            för att de själva skulle kunna kontrollera beräkningarna.
          </note>
          <note n="27490bc9">
            Anf. 32 KJELL NORDSTRÖM (s) replik
          </note>
          <note n="21d731f3">
            Fru talman! Strukturkostnadsutredningen består av nio ledamöter.
            När det gäller faktorn svagt befolkningsunderlag har den t.ex.
            skrivit följande: Förslaget att inrätta tillägget är således grundat
            på en rent politisk bedömning.
          </note>
          <note n="478d889d">
            Man gjorde en rent politisk bedömning av faktorerna. Vad är det
            som säger att dessa nio ledamöter gjorde den exakta politiska
            bedömningen? När kammaren sedan skall fatta beslut kan det visa
            sig att betydligt flera har satt sig in i frågan och kommit fram
            till att det borde ändras på vissa faktorer och framför allt då
            beloppen.
          </note>
          <note n="e75edd7c">
            Det är också så - och det vet Karin Pilsäter mycket väl - att
            det har förekommit kraftig kritik mot utredningen på ett antal
            punkter. Det har då lett till att man har valt att ändra något.
            Men vare sig regering eller riksdag har väl inte alltid följt
            exakt vad en utredning har kommit fram till. Det är ju vi som
            står för den politiska bedömningen. Utredningen gjorde en politisk
            bedömning, vi har kommit att göra en annan.
          </note>
          <note n="74af305b">
            Anf. 33 KARIN PILSÄTER (fp) replik
          </note>
          <note n="c3e9b976">
            Fru talman! Det är självfallet så att regeringen inte behöver
            lägga fram samma förslag som finns i en utredning. Men när man
            genomför en förändring kan det vara lämpligt att man också argumenterar
            litet för den. Argumentet som inte finns med i propositionen eller
            i betänkandet är då att det är fråga om en politisk bedömning.
            Jag både inser och accepterar det. Jag tycker bara att det hade
            varit bra om det hade funnits med en sådan argumentation, eftersom
            det trots allt rör sig om ganska stora förändringar. Annars lyfter
            man alltid fram att det är sakligt grundat, men att man på några
            punkter gör en annan politisk bedömning.
          </note>
          <note n="7d69fc92">
            Min andra fråga gällde förutsägbarhet och genomskinlighet. Jag
            skulle vilja höra vad Kjell Nordström har för syn på det. Det
            handlar bl.a. om att man gör en kollektiv avräkning och inte någon
            slutavräkning utan endast en preliminär. Det blir då svårare för
            kommunerna att i förväg kunna bedöma och beräkna. Jag skulle vilja
            höra Kjell Nordströms kommentar till detta.
          </note>
          <note n="e7126c0e">
            Anf. 34 KJELL NORDSTRÖM (s) replik
          </note>
          <note n="33361ae4">
            Fru talman! Jag börjar med den kollektiva avräkningen. Enligt
            de beräkningar som utredningen, departementet och senare utskottet
            har gjort bedömer man att träffsäkerheten kommer att bli mycket
            stor när det gäller att komma fram till hur mycket respektive
            kommun skall få varje år. Det handlar inte om så stora belopp.
            Därför kan man använda sig av kollektiv avräkning.
          </note>
          <note n="14c92de1">
            Det är klart att om det om ett tag visar sig att det handlar
            om väldigt stora belopp måste man naturligtvis börja fundera på
            en annan teknik. Men enligt vad man kan se i dag kommer det inte
            att handla om de stora problem som en del befarar.
          </note>
          <note n="e07f36ca">
            Sedan över till genomskinligheten. De som sätter sig in i den
            stora utredningen kommer naturligtvis att kunna göra beräkningar
            för sin egen kommun. Men det fordrar ju också statistik över hela
            riket osv. Så det hela blir litet komplicerat. Som gammal fullmäktigeledamot
            skall jag vara ärlig och säga att jag egentligen aldrig någon
            gång har begripit alla de andra system som har funnits.
          </note>
          <note n="85fc947a">
            Anf. 35 MATS ODELL (kds) replik
          </note>
          <note n="505719fb">
            Fru talman! Det var ju ett glädjande besked att den utredning
            som skall ta itu med den reform som vi diskuterar här i dag redan
            har börjat med sin verksamhet. Det är mycket imponerande. Jag
            tror, fru talman, att vi står inför något av ett rekord i svensk
            utredningshistoria, att en utredning sammanträder i julveckan
            för att ta fram ändringar i en reform som varken är beslutad eller
            än mindre genomförd. Är det inte så, Kjell Nordström, att detta
            vittnar om att man har anledning att tro att man har hamnat snett
            i några av variablerna, inte minst när det gäller vård och omsorg?
          </note>
          <note n="b8a64677">
            Är det inte så, Kjell Nordström, att här har regeringen och många
            landstingskommuner gått för långt när det gäller nedskärningar
            på det här området och att det är väldigt viktigt att snabbt lägga
            detta till rätta? Om det nu med denna snabba utredningsprocess
            visar sig att man faktiskt har hamnat fel, är då Kjell
          </note>
          <note n="c95a274e">
            Nordström beredd att medverka till att dessa korrigeringar kommer
            till stånd något tidigare än efter två år
          </note>
          <note n="f98ad94f">
            - detta för att kunna försäkra människor om den verkliga kärnverksamheten
            i kommunerna, vård och omsorg?
          </note>
          <note n="8f328165">
            Anf. 36 KJELL NORDSTRÖM (s) replik
          </note>
          <note n="723639c9">
            Fru talman! Jag skall svara Mats Odell.
          </note>
          <note n="2c7b4c7f">
            Jag tror att både jag och övriga i denna utredning kommer, om
            det visar sig att man har hamnat väldigt snett, att hemställa
            hos departementet att regeringen lägger fram en proposition.
          </note>
          <note n="9a26ffa5">
            Men det här är inte riktigt så enkelt som man tror.
          </note>
          <note n="1c7e3e67">
            Det kan t.o.m. vara så att man har hamnat rätt. Då måste man
            ju också kunna förklara för kommunfolket att vi relativt snabbt
            har undersökt den och den faktorn och konstaterat att detta är
            rätt. Då vet man också där vad man under olika år har att rätta
            sig efter i framtiden.
          </note>
          <note n="74e3e86b">
            Anf. 37 MATS ODELL (kds) replik
          </note>
          <note n="971015eb">
            Fru talman! Jag väljer att tolka det som Kjell
          </note>
          <note n="19743e95">
            Nordström säger positivt, att han är beredd att om det är något
            fel i systemet så skall det rättas till snabbare än inom två år.
          </note>
          <note n="ab61feca">
            Anf. 38 KJELL NORDSTRÖM (s) replik
          </note>
          <note n="935960e8">
            Fru talman! Mats Odell har tolkat mitt svar helt rätt.
          </note>
          <note n="e3db9fd1">
            Anf. 39 ROY OTTOSSON (mp) replik
          </note>
          <note n="aa27004e">
            Fru talman! Jag saknade ett besked i Kjell Nordströms anförande.
            Jag kan möjligtvis förstå att han hade en hel del att säga till
            moderaterna och andra här.
          </note>
          <note n="40b474fe">
            Det gäller momsfrågan, där vi har påpekat att om man har ett
            nominellt belopp och ett utgiftstak när det gäller statsbidragen
            till kommunerna år efter år leder detta till att man faktiskt
            får in pengar. Kommunerna skall ju betala in sina momsbetalningar
            till staten, och där blir det en ökning i takt med inflationen.
            Även om man räknar med 3 % inflation och 1 % från kommunerna varje
            år leder detta till totalt 400 miljoner per år för kommunsektorn
            i minskade intäkter, om man behåller samma nominella belopp när
            det gäller statsbidraget. Man måste alltså justera upp statsbidraget
            till kommunerna år från år beroende på hur stora momsinbetalningarna
            från kommunsektorn blir.
          </note>
          <note n="8d0656ba">
            Min fråga är då: Är Kjell Nordström med på att momssystemet skall
            vara konstnadsneutralt för kommunerna, att utbetalningarna skall
            justeras i takt med att inbetalningen av moms förändras?
          </note>
          <note n="327f307d">
            Anf. 40 KJELL NORDSTRÖM (s) replik
          </note>
          <note n="7ada2c89">
            Fru talman! Avsikten med systemet är att det skall vara kostnadsneutralt.
          </note>
          <note n="eefdc8b0">
            Anf. 41 KARIN STARRIN (c)
          </note>
          <note n="94132d43">
            Fru talman! Det betänkande vi i dag diskuterar, och i morgon
            skall fatta beslut om, är viktigt och efterlängtat. Det är självfallet
            så att betänkandet innebär olika förutsättningar för olika kommuner.
            Att jag säger att det är efterlängtat, är för att kommunerna behöver
            få besked. Kommunerna behöver få arbetsro och de behöver veta
            vad som gäller. Det är viktigt att man så tidigt som möjligt får
            besked om förutsättningarna.
          </note>
          <note n="43f511f6">
            Jag vet att det nu är många som sitter med rynkor i pannan och
            funderar på hur man skall kunna klara av de förutsättningar som
            kommer att gälla. Det kommer att bli många tuffa besparingar,
            men jag tror på de kommunalt verksamma politikerna. Jag vet att
            de tar ansvar. Jag vet att det är många som tycker att det här
            slår orättvist; jag kommer själv från en sådan kommun. Jag representerar
            en mindre kommun som med det här förslaget får jättetuffa förändrade
            ekonomiska villkor. I min hemkommun, Ovanåkers kommun, kommer
            det kommunala skatteutjämningssystemet att innebära en förändring
            på, om man skulle ta ut det i skatteuttag, 2:30 kr. Det är tufft
            att hitta kostnadsbesparingar.
          </note>
          <note n="9080e93b">
            Jag vill säga - exempelvis till Karin Pilsäter - att visst kommer
            kommunerna att tvingas anpassa sig.
          </note>
          <note n="b63e1227">
            Det arbetet pågår ju för fullt. Jag har försökt att sätta mig
            in i detta betänkande, och jag håller fast vid att det finns några
            löften som är oerhört viktiga för oss från Centerpartiet. Det
            gäller t.ex. att man skall gå igenom det här successivt, att själva
            omställningen skall ske successivt och att det måste ske avstämningar.
            Det måste bli en avstämning av den parlamentariska kommittén så
            snart man bedömer att det finns skäl att ändra villkoren. Här
            är jag överens med många andra, som har betonat att det är oerhört
            viktigt att kommunföreträdarna kan känna att de stora och viktiga
            uppgifter man har på sitt ansvar kan genomföras.
          </note>
          <note n="e044f3a5">
            Det handlar inte minst om äldreomsorg, barnomsorg och skola.
          </note>
          <note n="64efdc7c">
            Sedan är det så klart många nya uppgifter som hela tiden kommer
            till. För att staten skall vara trovärdig är det oerhört viktigt
            att vi lever upp till finansieringsprincipen. Jag kan hålla med
            dem som tidigare i debatten har varit inne på att detta kan diskuteras.
          </note>
          <note n="67a05607">
            Har man från statens sida verkligen finansierat de nya krav och
            uppgifter som lagts över på kommunerna?
          </note>
          <note n="5f69fac1">
            Det var löftet, och för att vi skall få trovärdighet och respekt
            för fattade beslut är det viktigt att finansieringsprincipen kommer
            att gälla.
          </note>
          <note n="40278c15">
            Jag tycker att den kommunala självstyrelsen är oerhört viktig,
            och jag tycker också att det är viktigt att kommunerna får bestämma
            över sitt eget skatteuttag. Jag tycker vidare att man måste ge
            likartade förutsättningar för kommunerna att kunna existera och
            att kunna utföra sina olika uppdrag. Därför måste det till utjämningar.
          </note>
          <note n="22e9456f">
            Vi har diskuterat det här sedan 1917. Låt oss nu se till att
            vi får en bred uppslutning bakom det här beslutet, och att vi
            därmed ger kommunerna arbetsro.
          </note>
          <note n="5a2aa8b1">
            Anf. 42 FREDRIK REINFELDT (m)
          </note>
          <note n="8da9b924">
            Fru talman! Efter dagens debatt fattar riksdagen i morgon slutgiltigt
            ett beslut som kommer att vara ett av de mest negativa någonsin
            för tiotusentals väljare i mina hemtrakter i Stockholms förorter.
          </note>
          <note n="b20ffb61">
            Det handlar inte om ett negativt besked om något vägavsnitt eller
            om någon statlig lokalisering som gått oss förbi. Att den typen
            av beslut går oss emot är vi vid det här laget ganska vana vid.
            I det här fallet handlar det om en systemförändring som långsiktigt
            och permanent försämrar tillväxtmöjligheterna och urholkar välfärden
            för många invånare i Stockholms län. Likartade effekter finns,
            som nämnts, i andra delar av landet. Men de har, till följd av
            majoritetens beslut att särskilt straffbeskatta välskötta kommuner
            i
          </note>
          <note n="4c746604">
            Stockholms län, blivit allvarligast just där. Den
          </note>
          <note n="b74271c2">
            Stockholmsfientliga politiken har återkommit.
          </note>
          <note n="b718483d">
            Varför protesterar då inte människor, annat än en grupp arga
            moderata kommunalråd, utanför detta hus?
          </note>
          <note n="dc37af4e">
            Det brukar man ju göra när daghem läggs ned eller när skolor
            drabbas av nedskärningar. Det beror på att effekterna inte syns
            omedelbart efter det att klubban faller i morgon. Detta beslut
            är ett typexempel. Det betyder långsiktigt mer än varje enskilt
            sparbeslut vi fattat här i kammaren, men systemförändringen är
            så komplicerad att ingen riktigt orkar sätta sig in i effekterna.
            En del partier talar här i dag om detta system som rättvist och
            välkommet. Dessa partiers lokala företrädare kommer, när effekterna
            för de av systemomläggningen drabbade kommunerna blir höjda avgifter
            samt minskad och försämrad kommunal service, att vara de som protesterar
            allra mest högljutt.
          </note>
          <note n="2f83ca24">
            Moderaterna kommer att få många tillfällen att påminna Stockholmsregionens
            väljare om hur sakförhållandena var i kammaren här i dag.
          </note>
          <note n="bb06c8ba">
            Jag ser tre huvudskäl till att detta är ett dåligt förslag. För
            det första, och det har Lennart Hedquist redan varit inne på,
            ser vi nu ett slutgiltigt sammanbrott för idén om ett lokalt självbestämmande
            i Sverige. Grundlagsfäst eller inte; knaprandet på innehållet
            i det kommunala självbestämmandet har pågått en lång tid. Nu permanentas
            för första gången ett system som bryter med den mest grundläggande
            principen av alla.
          </note>
          <note n="7acfb8a1">
            Det handlar om principen att kommunal skatt som upptas i en kommun
            skall gå till skötseln av den och inte till någon annan.
          </note>
          <note n="f1b16539">
            I Täby kommun har man t.ex. till följd av detta förslag redan
            skrivit in i sitt årliga budgetbeslut att av den utdebitering
            på 14:86 kr som för inkomståret
          </note>
          <note n="e4242fa2">
            1996 går till kommunen, kommer 5:52 kr att användas till skötseln
            av kommunal service i andra kommuner.
          </note>
          <note n="3ee29f7f">
            Det handlar alltså om nästan var tredje krona!
          </note>
          <note n="8ad4244c">
            Det grundlagsfästa självbestämmandet omtolkas i dag av majoriteten.
            I stället för rätten att bestämma över sina egna medel, blir det
            nu en statlig uttolkning av vad som är rättvisa och jämlika förhållanden.
            Detta görs för att komma åt vad som synes vara en stor orättvisa,
            nämligen skillnaden i utdebitering mellan olika kommuner i landet.
            Det märkliga är att de kommuner som då angrips är de som har den
            lägsta utdebiteringen. Det borde ju vara tvärtom!
          </note>
          <note n="0e22e0a6">
            Riksdagen stiftar en lag som uppenbart strider mot grundlagens
            intentioner. För att förvärra det hela kör riksdagen över det
            eniga lagråd som i våras påpekade att problemet med förslaget
            just var att det gick emot syftet med det kommunala självstyret.
            Majoriteten har valt en annan teknisk konstruktion för att framkalla
            samma grundlagsvidriga effekt. Som för att understryka hur maktfullkomligt
            denna riksdag har agerat, gick dessutom finansutskottets ordförande
            redan i våras upp i debatten och höll ett mycket långt brandtal
            riktat mot Lagrådet som institution. Han hävdade bl.a.
          </note>
          <note n="a429f207">
            att Lagrådet agerat i den ekonomiska liberalismens tjänst, något
            som enligt finansutskottets nuvarande ordförande, skall tolkas
            som något för landet skadligt.
          </note>
          <note n="9e18f2fe">
            Konsekvenserna av behandlingen av Lagrådet och av grundlagen
            i detta fall är långsiktigt mycket allvarliga.
          </note>
          <note n="a0bb7023">
            För det andra introducerar riksdagen i dag en negativ kommunal
            tillväxtpolitik. För ett tjugotal kommuner - än så länge, det
            bör understrykas - medför förslaget rena Pomperipossaeffekter.
            Kommunen tjänar på att fler blir arbetslösa. Omvänt förlorar kommunen
            på att fler tjänar mer och därmed bidrar till att få fart på Sverige.
            Effekten permanentas över flera val.
          </note>
          <note n="4c1827f1">
            Hur kan en regering som talar om tillväxt och om behovet av att
            minska arbetslösheten agera på detta sätt? Den ena handen vet
            inte vad den andra gör.
          </note>
          <note n="fb6b2efc">
            Vilka tror ni vill bli kommunalpolitiskt engagerade i en kommun
            där man tjänar på att arbetslösheten stiger?
          </note>
          <note n="3657cc10">
            För det tredje, och det är det allvarligaste, är det effekterna
            för de många medborgarna i Stockholms län. Systemet uppmuntrar
            till fortsatt skattechock mot redan skattetyngda stockholmare.
            Precis som vi påpekat i vår motion FiU11 saknas helt det medborgerliga
            perspektivet i propositionen och i majoritetens skrivningar. I
            stället framställs omläggningen som ett nollsummespel mellan kommuner.
            Men bakom alla dessa fraser finns vanliga väljare - de som hittills
            har haft lägre kommunalskatt i några av Stockholms läns kommuner
            för att parera högre avgifter, högre boendekostnader och högre
            fastighetsskatter. Mot dessa vill majoriteten tvinga fram kommunala
            skattehöjningar.
          </note>
          <note n="ff3687a5">
            Det är notabelt att både Ingrid Burman och Kjell
          </note>
          <note n="bd198f20">
            Nordström här i dag talar om att det nu är dags att vissa av
            dessa kommuner bidrar.
          </note>
          <note n="f0bd9914">
            20 % av Stockholms läns befolkning betalar redan i dag över 30
            % av landets skatter, och här står företrädare för Vänsterpartiet
            och Socialdemokraterna och uttalar sig ungefär som att det är
            den första kronan som nu skall börja betalas in. De betalar redan
            högre fastighetsskatter, större andel förmögenhetsskatter och
            värnskatten är proportionerligt större i Stockholms län, och nu
            börjar man tala om att börja bidra.
          </note>
          <note n="dff886ff">
            Effekten av detta är att det kommer att skapas ett rikemansreservat.
            Det blir en ny och hittills okänd form av politikerskapad segregation,
            där bara de som klarar den socialdemokratiska skattechocken från
            förra hösten och de höjda kommunalskatter som nu riskerar att
            bli följden av morgondagens beslut - de som inte lever på marginalen.
            Ut flyttar de som köpt ett förvisso dyrt radhus eller en bostadsrätt,
            trots att de bara haft vanliga löner. Till följd av höjda fastighetsskatter
            och Pomperipossaeffekter som leder till höjda kommunalskatter
            orkar de helt enkelt inte bo kvar längre.
          </note>
          <note n="cfd0cd6b">
            Fru talman! Detta är usel politik baserad på en perverterad jämlikhetssyn
            blandad med förkärlek för skattehöjningar. Dess negativa konsekvenser
            undanröjs endast fullt ut av de moderata reservationerna.
          </note>
          <note n="2e8bbd1c">
            Det är ett fattigdomsbevis. Det visar hur stark utjämningsideologin
            är i vårt land. Mot den står grundlagar, lagråd och de många väljarnas
            krassa verklighet sig slätt.
          </note>
          <note n="13926bc4">
            Anf. 43 SÖREN LEKBERG (s)
          </note>
          <note n="553cffab">
            Fru talman! Skälet till att jag tar till orda i debatten är den
            kampanj som Moderaterna i Stockholms stad och län har satt i gång
            med anledning av det nya systemet för utjämning mellan kommuner
            och landsting. En av dessa kampanjmakare, Fredrik Reinfeldt, har
            nyss från denna talarstol gett prov på den moderata retoriken.
            Stockholmsfientligheten är tillbaka, heter det i motioner och
            flygblad. Som exempel nämns, förutom utjämningen mellan inkomst-
            och kostnadsskillnader i kommuner och landsting, också skärpningen
            av förmögenhetsskatten och värnskatten.
          </note>
          <note n="60eb76d9">
            Genom att plocka bland siffrorna i statistiken och välja de siffror
            som passar bäst lyckas moderaterna med konststycket att påstå
            att en vanlig tvåbarnsfamilj i Stockholms län via kommunalskatten
            tvingas avstå ytterligare 10 000 kr per år till andra kommuner
            i landet. Detta är naturligtvis inte sant.
          </note>
          <note n="869872d4">
            Moderaterna jämför nämligen inkomstutfallet för enskilda kommuner
            enligt det nya systemet 1996 med de inkomster som dessa kommuner
            skulle ha fått år
          </note>
          <note n="6d0a00fa">
            1996, om det nuvarande provisoriska systemet skulle ha fortsatt
            att gälla.
          </note>
          <note n="7031ffff">
            Det är nämligen så att det under den borgerliga regeringens tid
            bestämdes att det nuvarande systemet skulle ersättas med ett nytt
            fr.o.m. nästa år. Under tiden skulle ett nytt system arbetas fram
            i en parlamentarisk utredning. Detta känner alla till, även Moderaterna.
            Man kan därför inte göra den jämförelse som Moderaterna gör. Här
            kan man verkligen tala om att friskt blanda äpplen och päron.
          </note>
          <note n="f0f82910">
            Som framhålls i utskottsbetänkandet innehåller det nya systemet
            långa övergångstider och begränsningar i bidragsminskningarna
            för kommunerna. Man får alltså med andra ord gott om tid att växa
            in i det nya systemet.
          </note>
          <note n="05bac102">
            För rika kommuner som Danderyd, Lidingö och
          </note>
          <note n="03bfd5d0">
            Täby, vilka har en mycket god skattekraft, begränsas bidragsminskningen
            till 500 kr per invånare och år.
          </note>
          <note n="1d9a2474">
            Summerar man de faktiska skatteinkomsterna och statsbidragen
            till dessa kommuner, blir inkomsterna mellan 1995 och 1996 i princip
            oförändrade. För att ta ett exempel, handlar det för Danderyds
            del om 22 100
          </note>
          <note n="a3162b0d">
            kr per invånare 1995 jämfört med 21 800 kr 1996 -
          </note>
          <note n="49462b09">
            alltså en försämring med 300 kr per invånare. Det kan man väl
            knappast kalla för en brandskattning. Moderaternas påståenden
            är med andra ord extremt överdrivna.
          </note>
          <note n="fc453f67">
            Vad Stockholmsfientligheten anbelangar kommer
          </note>
          <note n="4f873dcd">
            16 av länets kommuner att vinna på det nya systemet, däribland
            Stockholms kommun själv. Till vinnarna hör alltså tre fjärdedelar
            av länets befolkning. Att i det sammanhanget tala om Stockholmsfientlighet
            är enligt min mening absurt.
          </note>
          <note n="5f9e2692">
            Nu blandar Moderaterna också in andra frågor i debatten. Det
            handlar om att Moderaterna vill slopa värnskatten, förmögenhetsskatten
            och fastighetsskatten. Att kalla dessa förslag för Stockholmsfientliga
            är sannerligen att använda sig av ett slags nyspråk. Det innebär
            nämligen att den som vill ha en rättvis fördelning, där bördorna
            delas rättvist, skulle vara
          </note>
          <note n="0329b555">
            Stockholmsfientlig.
          </note>
          <note n="6e0aadd9">
            Fru talman! Moderaterna försöker måla en vrångbild av det nya
            utjämningssystemets effekter.
          </note>
          <note n="eac6d161">
            Fakta ger en annan bild. Vi får nu ett ordentligt genomdiskuterat
            system med en lång genomförandetid.
          </note>
          <note n="846153b3">
            Vi får också en särskild parlamentarisk kommitté som särskilt
            skall följa upp principerna för utjämningen av kostnadsskillnader
            mellan kommuner och landsting.
          </note>
          <note n="a0071bc8">
            Bakom förslaget står, vilket också har bekräftats i dagens debatt,
            en bred majoritet i riksdagen.
          </note>
          <note n="3ef56de1">
            Till sist kan jag inte underlåta, fru talman, att något kommentera
            frågan om vem som bäst tillvaratar
          </note>
          <note n="ad9dab47">
            Stockholmsområdets intressen. Jag, som har följt den debatten
            här i kammaren under många år, kan bara konstatera att Moderaternas
            intresse verkar minst sagt nymornat.
          </note>
          <note n="09b15367">
            När Sverige leddes av regeringen Bildt var vi knappast bortskämda
            med förslag som var till fördel för Stockholmsområdet. Någon kritik
            hördes då inte från de vanligtvis så högljudda Stockholmsmoderaterna.
            Tystnaden var närmast total. Det var i stort sett bara vi socialdemokrater
            som stod upp här i kammaren och försvarade de vanliga länsbornas
            intressen.
          </note>
          <note n="5dc6b15d">
            Det var vi som ensamma fick plädera för angelägna väginvesteringar,
            högskolesatsningar och arbetsplatslokaliseringar i Stockholms
            län. Glädjande nog kan vi nu se att en del av våra önskemål genomförs
            under en socialdemokratisk regering.
          </note>
          <note n="e8d0dc27">
            Vad det ytterst handlar om är att vi socialdemokrater, i motsats
            till moderaterna, har en politik som är till fördel för hela och
            inte begränsade delar av Stockholms län.
          </note>
          <note n="39b13294">
            I detta anförande instämde Anita Johansson (s).
          </note>
          <note n="f3c7b678">
            Anf. 44 FREDRIK REINFELDT (m)
          </note>
          <note n="8c4af930">
            Fru talman! Tillåt mig först att välkomna Sören
          </note>
          <note n="e3b51dc0">
            Lekberg och socialdemokraterna till diskussionen om hur stockholmarna
            har det just nu. En öronbedövande tystnad har mött de många samtal
            som pågår i hus och hem runt om i vår region, där den skattechock
            som socialdemokratin nu rullar ut över länets invånare diskuteras.
            Därför är inte heller det som Sören Lekberg säger helt korrekt.
          </note>
          <note n="902ed8a9">
            Först och främst, vilket också Lennart Hedquist har berört, innebär
            vårt system för kommunal skatteutjämning ett hundraprocentigt
            incitament för kommunerna att faktiskt bedriva en tillväxtfrämjande
            politik. Vi fryser skattebidragen och låter varje förändring av
            skattekraften behållas fullt ut av respektive kommun. Därför blir
            det inte den typ av effekter som här i dag har diskuterats. Pomperipossaeffekterna
            försvinner.
          </note>
          <note n="f99e61c8">
            Dessutom används begreppet rik kommun väldigt ofta för att hävda
            att det finns någon sorts rika kommuner i Stockholmsregionen.
            För mig är en rik kommun en kommun som har råd med utgifter som
            andra inte har råd med. Det är en kommun som bedriver aktiv närings-
            och turistpolitik, som startar äventyrsbad och har råd med de
            utgifter som man i välslimmade kostnadseffektiva kommuner aldrig
            ens har diskuterat.
          </note>
          <note n="0a4f1be3">
            Men så används inte ordet här i kammaren. Det är ett förtäckt
            sätt att angripa kommuner som medvetet har gjort en lägre utdebitering
            från sina invånare, för att dessa invånare skall orka parera andra
            högre kostnader som till stor del är en följd av den skattechock
            som den socialdemokratiska regeringen har genomfört sedan regimskiftet
            förra hösten. Det gjorde aldrig någon borgerlig regering. Den
            soppan har ni kokat alldeles själva. Det är precis dessa effekter
            som i dag syns.
          </note>
          <note n="3c6cc355">
            Det är riktigt att just morgondagens beslut inte drabbar alla
            länskommuner. Men sammantaget med fastighetsskattehöjningar, taxeringshöjningar,
            kvardröjd förmögenhetsskatt och det faktum att en större andel
            av Stockholmsregionens väljare betalar värnskatt blir effekten
            den jag har försökt att bevisa, en
          </note>
          <note n="5fd60891">
            Stockholmsfientlig politik.
          </note>
          <note n="5b22bcf5">
            Anf. 45 SÖREN LEKBERG (s)
          </note>
          <note n="eaa04cad">
            Fru talman! Det framgår med all tydlighet av den här debatten
            vilka intressen det är som Moderaterna i själva verket värnar.
            Allt som handlar om utjämning och rättvisa är man emot. Det säger
            Fredrik Reinfeldt själv. Det är ganska märkligt, men när det nu
            genomförs ett stort utjämningssystem som har till uppgift att
            utjämna kostnadsskillnader mellan kommunerna i vårt land så att
            det blir någorlunda rättvist och som även syftar till att utjämna
            kommunernas inkomster så att man skall få någorlunda likartade
            förutsättningar att arbeta då går Moderaterna emot det.
          </note>
          <note n="5edae9bf">
            Men det mest patetiska här är när man talar för
          </note>
          <note n="6e55b8cd">
            Stockholms län och försöker göra intryck av att man försvarar
            samtliga länsbors intressen. Då visar det sig att det i själva
            verket är ett fåtal kommuner man värnar om. Det är en liten grupp
            människor man slår vakt om. Jag tycker att det avslöjandet är
            bra. Vi får alltså reda på vilken politik Moderaterna står för.
          </note>
          <note n="d3febf45">
            Anf. 46 FREDRIK REINFELDT (m)
          </note>
          <note n="80b201c8">
            Fru talman! Jag tycker att det är viktigt att återkomma till
            det vi faktiskt har försökt att peka på. Det är att det nu sker
            en omläggning till en negativ tillväxtpolitik. Detta gäller inte
            för alla kommuner. Men jag påpekar att det gäller en stor andel
            av Stockholms läns kommuner.
          </note>
          <note n="0f1e1a86">
            Senast detta trädde i kraft, det var den s.k. Robin
          </note>
          <note n="bcb799ce">
            Hood-avgiftens dagar under 80-talet, lärde vi oss att det här
            är system som tenderar att växa och till slut omfattas snart sagt
            alla Stockholmsregionens kommuner.
          </note>
          <note n="821b4a97">
            Det allvarliga är ju att man sätter i system en politik som omöjliggör
            för lokala politiker att bedriva en positiv tillväxtpolitik, vilken
            i den här kammaren annars denna höst har påståtts vara en så angelägen
            och viktig politik.
          </note>
          <note n="d670e924">
            Det är någonting sjukt när man permanentar ett system som innebär
            att kommunala företrädare tjänar på att fler i deras hemkommun
            blir arbetslösa. Då spelar det ingen roll hur imponerande stor
            majoriteten här inne är. Det är ett sjukt politiskt system.
          </note>
          <note n="fe7ac3f2">
            Som vanligt glöms det medborgerliga perspektivet bort. Den totala
            effekten är att många stockholmare, och inte alls de som är rikast,
            faktiskt har fått se sina plånböcker tömmas på pengar till följd
            av skattechocken som nu börjar verka. Vid årsskiftet kommer också
            fastighetsskattehöjningen. Människor i helt vanliga inkomstlägen
            orkar inte längre bo kvar i sina radhus och sina bostadsrätter.
            De tvingas bokstavligt talat ut på gatan. Är det inte en Stockholmsfientlig
            politik, vet jag inte hur den skall se ut.
          </note>
          <note n="52d09178">
            Anf. 47 SÖREN LEKBERG (s)
          </note>
          <note n="ca38ab58">
            Fru talman! Jag tycker att Fredrik Reinfeldts inlägg här i kammaren
            blir mer och mer avslöjande.
          </note>
          <note n="07e2a9fa">
            Han är litet föraktfull över den breda majoritet som förekommer
            i den här frågan. Jag tycker att de synpunkter vi får på det här
            förslaget vittnar om att det ligger relativt rätt, eftersom många
            företrädare för
          </note>
          <note n="f440fff5">
            Norrlandskommunerna nu klagar bittert över att de får avsätta
            pengar till Stockholmsområdet. Det visar väl att man har fått
            en ganska bra avvägning.
          </note>
          <note n="2dce6279">
            Men det märkliga i det som Moderaterna och
          </note>
          <note n="10ac632d">
            Fredrik Reinfeldt framför är att man försöker sätta likhetstecken
            mellan ett par tre stycken kommuner i
          </note>
          <note n="f009af47">
            Stockholms län och hela Stockholmsregionen. Det är ju fel. Det
            är faktiskt på det sättet att 16 av 25 kommuner i Stockholms län,
            tre fjärdedelar av invånarna i
          </note>
          <note n="1612fd66">
            Stockholms län, vinner på det här förslaget.
          </note>
          <note n="a9e7384b">
            Det Fredrik Reinfeldt i själva verket talar om är att han vill
            behålla vissa privilegier. Han vill ta bort skatter som har kommit
            till för att vi skall få en rättvis fördelning. Det är någonting
            som jag vet att socialdemokraterna aldrig kan ställa upp på. Men
            det är det
          </note>
          <note n="a60e26b2">
            Fredrik Reinfeldt vill.
          </note>
          <note n="350303af">
            Jag tycker nog att den här kampanjen blir väl patetisk då man
            läser att här utanför på Mynttorget nu står företrädare för de
            moderata kommunalpolitikerna som under högljudda former skall
            protestera mot förslaget. En av dem som skall leda talkörerna
            är Carl
          </note>
          <note n="d2e1c884">
            Cederschiöld. Samme Carl Cederschiöld satt i våras med i Kommunförbundets
            styrelse och ställde sig bakom principerna i det förslag som kammaren
            så småningom skall rösta om. Jag tycker att det är en märklig
            personlighetsförändring som han har råkat ut för. Det här visar
            bara att detta är en politisk kampanj från moderaternas sida.
            Det är ingenting mer.
          </note>
          <note n="79a5b2ab">
            Anf. 48 FREDRIK REINFELDT (m)
          </note>
          <note n="25aabc76">
            Fru talman! När det handlar om påtagliga problem för många av
            Stockholmsregionens invånare tycker jag faktiskt, Sören Lekberg,
            att det är litet nedlåtande att tala om en kampanj när Moderata
            samlingspartiet hävdar uppfattningar som vi har haft i årtionden.
            Litet bättre än så får man sköta sig i den allmänna debatten.
          </note>
          <note n="2e5f38cc">
            Dessutom har det blivit mycket populärt att hänvisa till stora
            majoriteter. Jag vill påpeka att det både från Danderyd och från
            Lidingö, i en mycket bred partipolitisk enighet, inklusive socialdemokraterna,
            till finansutskottet har inkommit skrivelser som pekar på att
            effekten per invånare vida överstiger de 500 kr som denna proposition
            och dagens finansutskottsbetänkande faktiskt talar om. I Danderyds
            fall handlar det om effekter på över 4 000 kr per invånare.
          </note>
          <note n="d156f744">
            Det beror på att man förutom att ta ifrån dem delar av den skattekraft
            de har i dag också tar in hela ökningen av skattekraften, dvs.
            den effekt av positiv tillväxtpolitik som man har sett i en del
            av länskommunerna. Det är därför det är så allvarligt att man
            nu permanentar ett system som innebär det konstiga att kommunala
            företrädare kommer att tjäna pengar på att fler blir arbetslösa.
            Att socialdemokrater står bakom det är för mig mycket märkligt,
            och det är, förvisso inte för alla kommuner, men för de kommuner
            som drabbas av det, en mycket märklig effekt av en statlig reglering.
          </note>
          <note n="fbba098c">
            Anf. 49 SÖREN LEKBERG (s)
          </note>
          <note n="c5d320c4">
            Fru talman! Helt kort. Från början talade Fredrik
          </note>
          <note n="2e534032">
            Reinfeldt å Moderaternas vägnar. Sedan talade han för länsmoderaterna
            och å moderaternas i Stockholms stad vägnar. Slutligen talar han
            i princip bara för några få kommuner i Stockholms län.
          </note>
          <note n="2e9de3e5">
            Det jag har framhållit här och som även framgår av utskottets
            betänkande är att detta inte är fråga om något Stockholmsfientligt
            system. Vad det handlar om är att vi skapar goda förutsättningar
            för samtliga kommuner och landsting i vårt land, men även i
          </note>
          <note n="69c71e83">
            Stockholmsområdet. Stockholms län består inte bara av Täby, Danderyd
            och Lidingö. Det består även av
          </note>
          <note n="9d139d1b">
            Botkyrka, Nynäshamn, Södertälje och Norrtälje, för att ta några
            exempel. Tre fjärdedelar av kommunerna i länet vinner på det här
            förslaget.
          </note>
          <note n="22b6c003">
            Det Fredrik Reinfeldt gör är bara att bekräfta moderaternas intresse
            av att inte i något sammanhang medverka i en rättvis fördelning.
          </note>
          <note n="4c19251c">
            Anf. 50 FREDRIK REINFELDT (m)
          </note>
          <note n="ae350910">
            Fru talman! Mycket kort. Jag har mycket konsekvent haft ett tydligt
            medborgerligt perspektiv och visat hur den samlade skattechocken
            drabbar alla länsinvånare på ett eller annat sätt. Sedan är det
            riktigt att jag också, för att svara på en del av de frågor som
            Sören
          </note>
          <note n="6035d69e">
            Lekberg och andra har ställt, har visat på de särskilt negativa
            konsekvenserna, den verkan som faktiskt har riktats mot vissa
            av länskommunerna.
          </note>
          <note n="6f0b7374">
            Men Stockholmsfientligheten gäller hela regionen och det har
            jag också tagit upp vid ett flertal tillfällen.
          </note>
          <note n="c64ecd54">
            Överläggningen var härmed avslutad.
          </note>
          <note n="12046b1f">
            (Beslut skulle fattas den 19 december.)
          </note>
          <note n="74410554">
            5 § Registerbaserad folk- och bostadsräkning år 2000 m.m.
          </note>
          <note n="a29b7a00">
            Föredrogs
          </note>
          <note n="f0b5c260">
            Finansutskottets betänkande 1995/96:FiU6
          </note>
          <note n="700b28d6">
            Registerbaserad folk- och bostadsräkning år 2000
          </note>
          <note n="597768e5">
            m.m. (prop. 1995/96:90)
          </note>
          <note n="61509961">
            Anf. 51 PER BILL (m)
          </note>
          <note n="7948ab44">
            Fru talman! Jag vill inledningsvis yrka bifall till reservation
            1, vilket är lika med avslag på proposition 90 i dess helhet.
          </note>
          <note n="94cbd830">
            När man läser proposition 90 inser man att idéerna om storebrorsamhället
            ingalunda är döda. De lever och frodas i regeringskansliet. Sällan
            har så integritetskränkande åtgärder föreslagits med så bristande
            bevis på att de behövs.
          </note>
          <note n="8553d066">
            I propositionen föreslås bl.a. att en registerbaserad folk- och
            bostadsräkning skall genomföras år 2000, att det skall inrättas
            ett lägenhetsregister och att folkbokföring lägenhetsvis skall
            införas. Dessa mycket långtgående förslag läggs fram utan att
            belysa det faktiska behovet av statistik och utan att diskutera
            de integritetskränkningar som blir följden av förslaget.
          </note>
          <note n="8f9cbb8d">
            I regeringens förslag kan man läsa följande: Syftet med regeringens
            förslag att genomföra en folk- och bostadsräkning år 2000 är att
            framställa statistik för samhällsplanering, forskning och allmän
            information.
          </note>
          <note n="8d05f856">
            Vad döljer sig bakom dessa svepande formuleringar? Det framgår
            inte.
          </note>
          <note n="d7281e20">
            Den mycket illa omtyckta folk- och bostadsräkning som genomfördes
            1990 refereras på följande sätt:
          </note>
          <note n="95b05f78">
            "I den senaste FoB-räkningen år 1990 samlades uppgifter om hushåll,
            lägenheter, färdsätt till arbete, yrke, arbetad tid och utbildning
            in genom en frågeblankett till allmänheten. Uppgifter hämtades
            också in från vissa befintliga register."
          </note>
          <note n="4f4facd0">
            Fru talman! Det är häpnadsväckande att läsa denna beskrivning
            av föregående folk- och bostadsräkning. Har ni glömt folkets vrede?
            Har ni glömt att ni samkörde nio av de mest centrala registren
            i Sverige för att kartlägga medborgarnas privatliv?
          </note>
          <note n="7ffb493f">
            Vi som befann oss i verkligheten när FoB 90 genomfördes minns
            hur upprörda stora delar av svenska folket blev och hur illa till
            mods många kände sig när de under tvång tvingades redogöra för
            sina levnadsförhållanden inför den starka staten. Det är för ert
            eget bästa som vi tvingar er att redogöra för ert liv, sade statens
            lakejer. Kontroll och reglering av medborgarna är viktigt för
            den starka staten.
          </note>
          <note n="95d8bbcd">
            Nu har de socialdemokratiska politikerna tänkt om. Det är alltså
            inte så att man tänker begränsa statens möjligheter att veta och
            att ta reda på allt om alla medborgare. I det avseendet tas snarare
            ytterligare några steg in i medborgarnas privatliv när man upprättar
            ett lägenhetsregister.
          </note>
          <note n="3ffc8c6b">
            Nej, snarare har politikerna tänkt om när det gäller sättet att
            ta reda på allt man vill veta om Andersson,
          </note>
          <note n="0fcf797d">
            Pettersson, Lundström och alla oss andra kontrollerade och sönderbeskattade
            invånare. Nu är det smygkontroll och registrering via samkörning
            av dataregister som gäller.
          </note>
          <note n="36a076a0">
            Socialdemokraterna tycks ha insett att en offentlig
          </note>
          <note n="610a364f">
            FoB i samma stil som den som genomfördes 1990
          </note>
          <note n="4abd73f2">
            skulle kunna leda till att ännu fler ifrågasätter om den starka
            staten skall tvinga medborgarna att detaljerat berätta om sina
            liv. Därför har socialdemokraterna i regeringskansliet bytt taktik.
            Nu vill man "bara" inrätta några nya register, bara ändra några
            lagar och bara samköra ett antal register.
          </note>
          <note n="edea75f3">
            Utan att medborgarna behöver lägga märke till det tänker man
            kontrollera och registrera oss alla på ett betydligt mer sofistikerat
            sätt än tidigare.
          </note>
          <note n="f1ac6f8f">
            Socialdemokratiska politiker behöver veta allt om alla för att
            kunna planera och reglera medborgarnas liv. I den starka staten
            har medborgarna först tvångsbeskattats, så att de inte kan leva
            på sin lön. Därefter tvingas de leva på allmosor från staten som
            skvätts ut över befolkningen i form av bidrag och subventioner.
          </note>
          <note n="2ae5ecfc">
            För att teknokrater och byråkrater skall kunna styra medborgarna
            på ett effektivt sätt krävs detaljerad information. Utan detaljerad
            information vet ju inte byråkraterna vem som bor med vem och i
            hur många rum.
          </note>
          <note n="704e56de">
            Fru talman! I det goda samhället, som vi moderater förespråkar,
            kan det stora flertalet leva på sin lön utan bidrag och subventioner.
            I det goda samhället sker ingen integritetskränkande kontroll
            på rutin. Den statistik som behövs samlas in genom att upplysa
            och övertyga medborgarna om att det krävs statistik på vissa områden.
            All sådan statistik skall bygga på frivillighet och upplysta medborgare.
          </note>
          <note n="eb40a395">
            Sverige är, tyvärr, mycket långt från det goda samhället. Genom
            dagens förslag tar Socialdemokraterna ytterligare ett par steg
            åt fel håll. Genom att föreslå en registerbaserad folk- och bostadsräkning
            år 2000, genom att införa ett lägenhetsregister och genom att
            tvinga fastighetsägarna att bli statens spioner för att upprätthålla
            detta register tar Sverige flera raska kliv mot Orwells skräckvision
            om en stat som
          </note>
          <note n="3a4bc47b">
            "hela tiden ser dig".
          </note>
          <note n="54bc862c">
            Anf. 52 MARGITTA EDGREN (fp)
          </note>
          <note n="1df8a721">
            Fru talman! Folkpartiets utgångspunkter är två.
          </note>
          <note n="25a5e343">
            För det första har det moderna samhället behov av personbunden
            information om den enskilde. Det kan gälla allt från körkortstillstånd,
            kontroll, försäkringsfrågor, värnpliktsfrågor och beskattning
            till studiebidrag, lån m.m. - allt som kan innefattas i begreppet
            samhällets service.
          </note>
          <note n="99c49407">
            För det andra måste dessa legitima samhällsbehov balanseras av
            en lagfäst och uttrycklig respekt för den enskilde medborgarens
            integritet.
          </note>
          <note n="4394950a">
            För oss i Folkpartiet liberalerna är det noga att så att säga
            med den personliga integritetens glasögon på nästippen titta på
            varje förslag med register och upplysningar om enskilda människor.
          </note>
          <note n="f07c79bd">
            Fru talman! Den tekniska utvecklingen har revolutionerat möjligheterna
            att registrera, databashantera och samköra. Nya medier för lagring
            av data lanseras.
          </note>
          <note n="edde509c">
            Själva tekniken för datorerna utvecklas oerhört snabbt. Datorerna
            blir allt mindre och kan göra allt mera. Kapaciteten utökas dessutom
            oerhört med mycket enkla medel. Däremot har de rättsliga aspekterna
            - lagregleringen av skyddet för den personliga integriteten -
            inte hållit jämna steg med denna tekniska utveckling.
          </note>
          <note n="73ded73b">
            När det gäller detta betänkande och propositionen i fråga delar
            vi i Folkpartiet inte utskottets och regeringens bedömning att
            förslaget inte har integritetskränkande effekter. Vi menar att
            det är tvärtom.
          </note>
          <note n="c0ddd767">
            Det är faktiskt oerhört kränkande sett till konsekvenserna fullt
            ut.
          </note>
          <note n="5de0e82e">
            Förslaget tillåter en kartläggning av människors boende i syfte
            att genomföra en datoriserad folk- och bostadsräkning. Alla kommuner
            blir skyldiga att fastställa adresser till alla bostäder. Finns
            det mer än en lägenhet på samma adress skall en särskild lägenhetsbeteckning
            införas. Dessutom tillåts att ett lägenhetsregister inrättas i
            anslutning till nuvarande fastighetsdatasystem utan koppling till
            den enskilde i detta steg.
          </note>
          <note n="94f51891">
            I ett senare skede skall fastighetsägare lämna uppgifter till
            skattemyndigheten om lägenhetsbeteckning och om vem/vilka som
            bor i lägenheten. Då erhålles underlag för folkbokföringen.
          </note>
          <note n="8d9a6edd">
            Detta innebär att varje adress på sikt också kommer att ge information
            om boendeform för alla och envar. Men det är faktiskt inte alltid
            som den enskilde vill tala om vem han eller hon bor och lever
            tillsammans med.
          </note>
          <note n="45b1f34b">
            Förslaget ger också underlag till undersökningar och forskning
            som kan hänföras till samhällsplanering i stort, och allt kan
            ju faktiskt hänföras till det området.
          </note>
          <note n="e555ea4f">
            Fru talman! Av remissinstanserna har de flesta varit positiva.
            Värt att notera är, tycker jag, Kalmars svar, att här presenteras
            förslag som en gång för alla borde ge den slutliga lösningen vad
            gäller samhällets behov av statistik om hushåll, boende och lägenheter.
          </note>
          <note n="1fe62f81">
            Men kritiska röster finns. En tung sådan är Datainspektionen
            som gör tummen ned av integritetsskäl.
          </note>
          <note n="4b634532">
            Datainspektionen sätter medborgaren i centrum och utgår från
            dennes perspektiv. Man menar att förslaget skulle förstärka den
            negativa inställningen till register hos medborgarna och att kritiken
            mot administrativa register för kontroll skulle ta fart igen.
            Om ett lägenhetsregister införs bör det utarbetas på basis av
            uppgifter som medborgarna själva lämnar och inte på basis av en
            sammanställning av uppgifter från annat håll.
          </note>
          <note n="796d731a">
            Detta inser också regeringen eftersom man på s. 36 i propositionen
            skriver att en felaktig lägenhetsuppgift kan medföra olägenheter
            för den enskilde och därmed vara kränkande för den personliga
            integriteten. Men någon slutsats av denna sin insikt drar inte
            regeringen utan lämnar ändå förslaget till riksdagen, och utskottets
            majoritet godkänner det. Märkligt!
          </note>
          <note n="5e19b7f2">
            Fru talman! Integritet är ute just nu. Så måste jag tolka det
            som står på s. 19 i propositionen:
          </note>
          <note n="e0e26d6b">
            "Efterfrågan och behov bör styra vilka uppgifter som skall ingå
            i ramen för den registerbaserade lösningen för år 2000."
          </note>
          <note n="3c02dd9a">
            Detta synsätt säger Folkpartiet liberalerna starkt nej till.
            I dag och för framtiden måste vi än hårdare vaka över medborgarnas
            integritet. Ingen annan gör det. Ju mer av storebror-ser-dig-lösningar
            som riksdagen accepterar desto mindre kommer medborgarna att lita
            på oss. Våra beslut förlorar i legitimitet.
          </note>
          <note n="ccd1408d">
            Våra tidigare erfarenheter säger att svenska folket är misstänksamt
            mot både datainsamlingar och samkörningar. Att nu göra detta utan
            att medborgarna ens själva lämnat uppgifter kan förstärka och
            försvåra framtida nödvändiga och legitima arbeten.
          </note>
          <note n="ba25708a">
            Vi politiker, och även forskare och mediefolk, talar mycket om
            deltagande demokrati och är bekymrade över medborgarnas bristande
            förståelse för samhällets komplexitet och problem. Detta förslag
            kommer inte att bidra till en bättre dialog mellan medborgare
            och politiker.
          </note>
          <note n="c6def665">
            Att integritet är ute bevisas väl också av att ett liknande förslag
            från FOBALT på 80-talet efter häftig kritik från allmänhet och
            experter inte fördes till riksdagen av den dåvarande regeringen.
            Då tillsattes först
          </note>
          <note n="6a4053b0">
            FoB 85 som sedan fortsatte arbetet i FoB 90.
          </note>
          <note n="c963da06">
            Folkpartiet liberalerna hävdade då, och vi hävdar fortfarande,
            att medborgarna personligen måste blandas in när och om så stora
            uppgifter som det i detta fall är fråga om skall samlas in. De
            bör själva få uttala sig om hur dessa uppgifter skall användas.
          </note>
          <note n="c2e84afe">
            Fru talman! Folkpartiet är inte ett parti för teknikfientliga.
            Jag tycker själv att det är fascinerande vad man kan göra med
            datorer. Men därigenom har jag också förstått och insett att den
            tekniska utvecklingen drivs på och används av människor, företag,
            myndigheter och organisationer som inte i första hand har medborgarnas
            integritet som sitt primära mål. Deras mål är att verksamheten
            skall flyta och vara kostnadseffektiv, mål som också är ytterst
            legitima.
          </note>
          <note n="cab4e8c5">
            Men i skärningspunkten mellan kraven på effektivitet och medborgarnas
            personliga integritet måste riksdagen vara banerförare för den
            personliga integriteten. Det är vi som måste ha överblick och
            som härifrån skall ge signaler som stärker och bevarar den personliga
            integriteten. Det är riksdagen som måste gå i spetsen för att
            utveckla respekten för personlig integritet på alla nivåer. Det
            är vi i riksdagen som faktiskt måste se litet längre än näsan
            räcker.
          </note>
          <note n="88c8f1b0">
            Anf. 53 ROY OTTOSSON (mp)
          </note>
          <note n="77d79475">
            Fru talman! Förslaget om lägenhetsregister och registerbaserad
            folk- och bostadsräkning är starkt integritetskränkande. Det tillåter
            en noggrann kartläggning och ingående datorbaserad behandling
            av medborgarnas beteende, boende och privatliv. Det strider mot
            det grundläggande kravet att den enskilde i möjligaste mån skall
            samtycka och delta i lämnande av information om egna förhållanden.
          </note>
          <note n="7f5256d2">
            Det är alltid lätt att se nyttan med stora dataregister så länge
            de hanteras av kloka och vänliga människor som har det goda för
            ögonen. Värre blir det när systemen missbrukas eller, än värre,
            faller i händerna på förtryckare. Vi måste, dess värre, räkna
            med att det värsta också är möjligt här. Vi skall inte bygga upp
            omfattande system som kan användas för långtgående insyn och kontroll
            av enskilda individers beteenden.
          </note>
          <note n="366901bd">
            Men människors privatliv kan lätt kränkas utan att det är fråga
            om minsta missbruk. Redan den rutinmässiga, byråkratiska och alltmer
            datoriserade registreringen av ditt och mitt privatliv kränker
            respekten för den enskilde medborgarens rätt att vara sig själv.
          </note>
          <note n="2d6514c7">
            Vi säger därför nej till förslaget och yrkar bifall till reservationerna
            1 och 2.
          </note>
          <note n="339b031c">
            För att tillgodose statens, landstingens och kommunernas behov
            av information för att kunna genomföra bra samhällsplanering och
            fatta kloka beslut föreslår vi i stället att Folk- och bostadsräkningskommissionens
            förslag från 1993 genomförs. Det innebär en begränsad, enkätbaserad
            folk- och bostadsräkning vart tionde år och däremellan möjlighet
            till kompletterande enkäter. Regeringen bör återkomma med ett
            nytt förslag med denna inriktning.
          </note>
          <note n="985754ea">
            Anf. 54 BO NILSSON (s)
          </note>
          <note n="71536a3b">
            Fru talman! I proposition 1995/96:90 föreslås att det skall genomföras
            en registerbaserad folk- och bostadsräkning år 2000 för att framställa
            statistik för samhällsplanering, forskning och allmän information.
          </note>
          <note n="b336e760">
            Propositionen omfattar förslag till en lagreglering som skall
            göra det möjligt att ta fram sådan statistik med hjälp av registerdata.
          </note>
          <note n="14f5b267">
            En provverksamhet skall genomföras för att utvärdera kostnaden
            och en rad andra aspekter kring dels insamling av uppgifter och
            folkbokföring på lägenhet, dels framställning av registerbaserad
            statistik. Provverksamheten skall bedrivas i Gävle kommun och
            i
          </note>
          <note n="6ece209d">
            Högalids församling i Stockholms kommun. Förslaget har ett brett
            stöd i finansutskottet genom s, c och v samt genom Lennart Hedqvist
            från Moderaterna. Jag yrkar bifall till förslaget i dess helhet.
          </note>
          <note n="8264a9c4">
            Ser man till motioner och reservationer tycker jag att man kan
            urskilja två typer av kritik. Den ena är att regeringen inte tillräckligt
            har motiverat varför vi behöver uppgifterna från FoB:en, om ni
            tillåter detta namn. Den andra är integritets- och sekretessfrågor.
          </note>
          <note n="aa29e3c9">
            När det gäller behovet och nyttan av uppgifterna vill jag gärna
            utveckla detta. De utredningar om folkoch bostadsräkningar som
            har gjorts sedan början av
          </note>
          <note n="70b380aa">
            1980-talet har alla genomfört någon form av kartläggning av behovet
            av hushållsstatistik. Kartläggningarna har utvisat att det finns
            ett stort behov av statistik över hushållen och deras boende på
            låg, regional nivå.
          </note>
          <note n="f089e6fd">
            Hushållsstatistik på denna nivå är grundläggande information
            för många olika användare i de delar av samhället där man arbetar
            med planering, utvärdering och resursfördelning t.ex. inom forskningen,
            kommunsektorn, den statliga sektorn och den privata sektorn.
          </note>
          <note n="53394588">
            Inom forskningen används hushållsuppgifter exempelvis för att
            beskriva sambanden mellan hälsa, ohälsa och individernas hushållstillhörighet.
            Ensamstående har t.ex. betydligt högre sjukvårdskonsumtion än
            gifta och sammanboende. Forskning om flyttningsmönster, hushållsflöden
            och hushållens betalningsförmåga blir en allt viktigare grund
            för att beskriva de faktorer som påverkar bostadsbolagens framtida
            handlingsmöjligheter. Hushållsbildning, hushållssplittring och
            flyttningsmönster påverkar behovet av vilka nya typer av bostäder
            som behöver byggas. Invandrarnas boendesegregation är välkänd.
          </note>
          <note n="62484271">
            Däremot har forskningen när det gäller invandrarnas boendekarriär
            - från mindre till större bostäder och mellan olika upplåtelseformer
            - än så länge varit blygsam.
          </note>
          <note n="2abeb0cd">
            Efterfrågan av hushållsstatistik för den kommunala och regionala
            samhällsplaneringen i form av bostadsplanering och fysisk planering
            minskar något.
          </note>
          <note n="b5a1b201">
            Planeringsuppgifterna har till en del tagits över av nya aktörer.
            I stället ökar behov och efterfrågan av statistik för utvärdering
            och resursfördelning, t.ex. för utbudgetering av medel inom socialomsorgen
            för olika stadsdelar. Många större kommuner och landsting, t.ex.
            Stockholms kommun och Stockholms landsting, använder redan i dag
            hushållsstatistik för sina egna resursfördelningsmodeller. De
            äldres behov av omsorg har starkt samband inte bara med kön och
            ålder utan även med hushållets sammansättning. Statistik om boende
            och hushåll på kommunal nivå och lägre ingår allt oftare som underlag
            för lokaliseringsbeslut. Befolkningsprognoser för små områden
            utgör viktiga underlag för dimensionering och lokalisering av
            kommunal service.
          </note>
          <note n="7643389d">
            Det kan tilläggas att kammaren i föregående ärende behandlat
            ett nytt statsbidrag och utjämningssystem för kommuner och landsting.
            Avsikten är att utjämningssystemet skall administreras av Statistiska
            centralbyrån och skattemyndigheterna. I detta system används data
            från folk- och bostadsräkningen.
          </note>
          <note n="ae57f18f">
            Statliga myndigheter, bl.a. Socialstyrelsen och
          </note>
          <note n="b45a742b">
            Boverket, har pekat på risken att avhända sig möjligheten att
            ta fram regional hushållsstatistik som beskriver förändringar
            i boendemönster, bostadsstandard samt rörligheten på bostadsmarknaden.
            Detta gäller särskilt nu när stora förändringar sker i samhället
            med den stora arbetslösheten och avregleringen av bostadsmarknaden.
          </note>
          <note n="5dd6471f">
            Som en följd av avregleringarna inom delar av den privata sektorn,
            bl.a. bostadssektorn och finansieringssektorn, blir det allt fler
            aktörer som behöver underlag för sina beslut om t.ex. investeringar,
            lokaliseringar och kreditgivning. I och med att bostadssektorn
            blivit mer marknadsanpassad behövs snarare mer information än
            tidigare. På en avreglerad marknad måste de olika aktörerna ha
            möjlighet att få information om utbudet på marknaden, priser och
            alternativ.
          </note>
          <note n="89e953b8">
            Välinformerade konsumenter och företag är en viktig förutsättning
            för en fungerande marknadsekonomi.
          </note>
          <note n="82647ad0">
            Det kan, som också påpekats i finansutskottets betänkande, konstateras
            att Förenta nationernas Economic Commission for Europe i mars
            nästa år skall fatta beslut om en rekommendation till en ny folkoch
            bostadsräkning år 2000. Efter detta beslut kommer EU att utfärda
            direktiv till medlemsländerna om en sådan folk- och bostadsräkning.
          </note>
          <note n="da5ba719">
            Flera skäl talar för en registerlösning: Stora besparingar, förbättrad
            kvalitet på statistiken, enklare för uppgiftslämnarna, förbättrad
            folkbokföring och erfarenheter från folk- och bostadsräkningen
            90.
          </note>
          <note n="a82a2b9a">
            SCB har också slagit fast att det inte är möjligt att genom stickprovsundersökningar
            få fram statistik på låg regional nivå. Detta alternativ prövades
            av SCB i samband med folk- och bostadsräkningen 90-
          </note>
          <note n="0a1fb52e">
            kommissionen och gav vid handen att det skulle krävas ett så
            stort urval att det skulle bli dyrare än en total undersökning.
          </note>
          <note n="07657c1d">
            Kostnaden för en registerbaserad folk- och bostadsräkning beräknas
            till 10 miljoner kronor när det här systemet är uppbyggt. Detta
            skall jämföras med kostnaden för en traditionell folk- och bostadsräkning
            som i dag beräknas kosta ca 300 miljoner kronor.
          </note>
          <note n="be0e424c">
            Posten kommer att göra stora besparingar genom minskad hantering
            av felaktiga adresser.
          </note>
          <note n="07faf065">
            Med en registerlösning är det i princip möjligt att kontinuerligt
            framställa hushållsstatistik. Detta innebär en klar kvalitetsförbättring
            av samhällets information om hushållens boendestandard och boendeekonomi.
          </note>
          <note n="1ef923ce">
            Folkbokföringen förbättras genom att även hushåll i flerbostadshus
            kommer att registreras på sin bostad och inte som i dag enbart
            hushåll i enbostadshus.
          </note>
          <note n="06b61f6a">
            Den andra invändningen handlar om integritet och sekretess. Här
            har konstitutionsutskottets majoritet på ett utmärkt sätt beskrivit
            skälen för att detta sätt att upprätta folk- och bostadsräkning
            inte på något sätt stör vare sig rimlig integritet eller sekretessfrågor.
          </note>
          <note n="e9aa5e37">
            Utöver en hänvisning till läsning av konstitutionsutskottets
            yttrande vill jag bara kort tillägga följande.
          </note>
          <note n="218c79a7">
            Integritetsskyddet bör ses mot bakgrund av att uppgifterna i
            registret inte är individanknutna. Detta vill jag särskilt understryka.
            Något sekretesskydd kommer inte att behöva finnas med hänsyn till
            skyddsvärdet på uppgifterna och den begränsade skaderisken. Regleringen
            av registerändamålet medger användning av uppgifterna i lägenhetsregistret
            för framställning av statistik och folkbokföringen. Registret
            får också användas för resursfördelning samt planering, uppföljning
            och utvärdering av boende, byggande och kommunikation.
          </note>
          <note n="63bc4d33">
            Så bara några ord om Kommunförbundet som skrivit till bl.a. finansutskottet
            och ansett att kommunerna bör svara för adressregistret utan ersättning
            från staten.
          </note>
          <note n="e3179b22">
            Kostnaden för en traditionell folk- och bostadsräkning var 250
            miljoner kronor år 1990, varav kommunernas kostnader var 100 miljoner
            kronor. Denna verksamhet var dock inte lagreglerad.
          </note>
          <note n="3ed3975d">
            Den totala kostnaden för att bygga upp detta nya register beräknas
            till 300 miljoner kronor. Kostnaden för att ta fram underlag till
            en traditionell folk- och bostadsräkning beräknas sedan till 10
            miljoner kronor.
          </note>
          <note n="3a6a988d">
            Kommunernas kostnader för registrering av adresser uppgår till
            drygt 20 miljoner kronor.
          </note>
          <note n="cbae8b34">
            Med hänsyn till att kommunernas kostnader kommer att minska från
            100 miljoner kronor för en folkoch bostadsräkning vart femte år
            till drygt 20 miljoner kronor för att föra adressregister engångsvis
            anser vi inte att det finns skäl att nu tillmötesgå Kommunförbundet.
          </note>
          <note n="1b08d354">
            Till sist några ord om informationsfrågor. Det passar väl med
            Per Bills resonemang om smygkontroll.
          </note>
          <note n="0037348a">
            Berörda myndigheter kommer att ge en allmän information om provverksamheten
            i form av annonser, pressmeddelanden och informationsträffar.
            Allmänheten kommer också att ges möjlighet att rekvirera informationsmaterial.
          </note>
          <note n="24f84d62">
            Vidare kommer information att ges till de registrerade om de
            uppgifter som påförs av skattemyndigheten, dvs. lägenhetsbeteckning
            för medlemmar i hushåll med utgångspunkt i kontraktsinnehavarens
            personnummer. Information skall ges i samband med att folkbokföring
            sker på lägenhet och innebär att inga uppgifter kommer att registreras
            utan de berördas vetskap.
          </note>
          <note n="7daf1478">
            Några kommentarer till framför allt vad Per Bill sade i sitt
            inledningsanförande. Han talade om storebrorssamhället. Jag tycker
            att det bästa beviset för att det inte är relevant är att hans
            partikamrat Lennart
          </note>
          <note n="d40e3209">
            Hedquist som har stor erfarenhet av kommunal verksamhet ställer
            upp på det här förslaget. Det borde vara garanti nog för Per Bill
            och andra.
          </note>
          <note n="c1fa428e">
            Resonemanget om smygkontroll har jag redan bemött i samband med
            det jag här har sagt om information. Om man vill smyga går man
            väl inte ut i stora kampanjer och talar om vad det här innehåller?
            Då skulle man hålla tyst och genomföra det här. Vi gör precis
            tvärtom. Det tycker jag är en garanti för att vi inte smyger med
            någonting.
          </note>
          <note n="7d40a672">
            Dessutom vill jag avslutningsvis säga till Per Bill att det står
            även i er reservation att statistik behövs för olika verksamheter.
            Det är ett bevis för att det här behövs.
          </note>
          <note n="a246929a">
            Fru talman! Jag vill yrka bifall till hemställan i finansutskottets
            betänkande nr 6 och avslag på samtliga reservationer.
          </note>
          <note n="e4332d24">
            Anf. 55 PER BILL (m) replik
          </note>
          <note n="707363ff">
            Fru talman! Bo Nilsson pratar mycket om statens behov. Det handlar
            om planering och styrning av medborgarna. Smygvägen skall man
            ta in den information som man tidigare har fått genom de vanliga
            folk- och bostadsräkningarna.
          </note>
          <note n="3e225b67">
            Jag tror inte att man längre vågar gå ut och göra som man gjorde
            1985 och 1990. I stället blir det nu allt viktigare att kunna
            samköra. Det märkte vi redan
          </note>
          <note n="92a2089e">
            1990 när många personer skrev i stort sett vad som helst på sin
            folk- och bostadsräkning och trodde att de skulle bli kontaktade
            när de t.ex. angav att de bodde i en tolvrumslägenhet med två
            hästar. Men det blev de inte. Det enda som var viktigt var att
            få en namnunderskrift så att datorerna skulle kunna börja köra
            i gång.
          </note>
          <note n="3572d5f4">
            Vi tror att det behövs statistik. Men vi tror att om man upplyser
            och informerar medborgarna om behovet av denna statistik kan man
            få uppgifterna utan något tvång.
          </note>
          <note n="190e1c21">
            Anf. 56 BO NILSSON (s) replik
          </note>
          <note n="14351bc7">
            Fru talman! Jag skulle gärna vilja ställa en fråga till Per Bill.
            Den här statistiken är redan uppbyggd för enfamiljshus. Varför
            är det så besvärligt att även acceptera att man inför detta för
            personer som bor i lägenhet? För att få fullständig statistik
            är det väl rimligt att man gör samma bedömningar oavsett vilken
            boendeform olika personer har valt.
          </note>
          <note n="9711c3eb">
            Jag vill också kommentera resonemanget om urval i förhållande
            till träffsäkerhet. Folk- och bostadsräkningen 90 visade att tillförlitligheten
            sjönk. Den skulle ha sjunkit ännu mera nu. Om man skall ha ett
            sådant här register och sådana uppgifter är det väl viktigt och
            rimligt att de är relevanta. Därför tycker jag att det här sättet
            att lägga upp ett register på är betydligt bättre och säkrare
            än det gamla. Man borde kunna rekommendera det här.
          </note>
          <note n="2983087a">
            Per Bill vill naturligtvis inte ge sig när det gäller påståendena
            om staten som storebror. Det är nog inte så många som tror på
            Per Bill i det sammanhanget.
          </note>
          <note n="e9787617">
            Jag har i mitt anförande försökt visa att det inte bara är staten
            som vill ha de här uppgifterna - det är kommunerna, men det är
            också det privata, som behöver uppgifter för att kunna planera
            bostadsbyggande och annat. Det är alltså inte bara staten som
            behöver uppgifter utan samhället i stort, även den privata sektorn.
          </note>
          <note n="8c359425">
            Det tycker jag borde vara ett skäl för att acceptera det här
            förslaget.
          </note>
          <note n="42daf0bb">
            Anf. 57 PER BILL (m) replik
          </note>
          <note n="f86d1186">
            Fru talman! Jag kan först konstatera att även Datainspektionen
            är orolig för storebrorssamhället, så ensamma är inte vi moderater.
          </note>
          <note n="607d2f3e">
            Jämförelsen med småhus är inte relevant. Småhus äger man, och
            man måste naturligtvis ha en lagfart på att man är ägare till
            det. Det kan inte motivera att man på olika sätt försöker ta reda
            på exakt var alla människor bor.
          </note>
          <note n="d0090348">
            Egentligen är detta ganska omodernt. Vart tionde år skall man
            göra sådana här saker, och i framtiden kommer människor att flytta
            betydligt oftare både mellan orter i Sverige och till orter runt
            om i hela världen. Det här kommer alltså att bli meningslös information.
          </note>
          <note n="bfa3f7f4">
            Anf. 58 BO NILSSON (s) replik
          </note>
          <note n="75428374">
            Fru talman! Jag tror att både FN och EU, som nu snart kommer
            med direktiv om att man skall lägga upp en sådan här folk- och
            bostadsräkning, borde ha tagit hänsyn till att det finns en stor
            flyttningsbenägenhet. Därmed blir det ännu viktigare att man har
            en sådan uppläggning som vi nu föreslår för att man skall få tillförlitlig
            statistik.
          </note>
          <note n="53a3bf92">
            Jag tycker att konstitutionsutskottets yttrande är mycket bra.
            Utskottet skriver:
          </note>
          <note n="d2164bf4">
            "Utskottet anser i likhet med regeringen att övervägande skäl
            talar för att folk- och bostadsräkningarna i fortsättningen skall
            ske genom att uppgifterna helt hämtas från andra register i stället
            för att som hittills delvis ha inhämtats också från de enskilda
            personerna.
          </note>
          <note n="8c864030">
            - - -
          </note>
          <note n="ddd5657c">
            En registerbaserad folk- och bostadsräkning förutsätter folkbokföring
            på lägenhet för dem som bor i flerbostadshus, liksom hushåll i
            enbostadshus i dag registreras på sin bostad."
          </note>
          <note n="a8d979c9">
            Jag tycker att det här är överväldigande bevis för att det här
            sättet att göra folk- och bostadsräkning är både godkänt och riktigt
            för framtiden.
          </note>
          <note n="4ffb0217">
            Anf. 59 MARGITTA EDGREN (fp) replik
          </note>
          <note n="78610cbd">
            Fru talman! Låt mig börja med att yrka bifall till reservation
            1 och 2 och avslag på propositionen. Det glömde jag när jag höll
            mitt anförande.
          </note>
          <note n="e1b6ee6a">
            När det gäller behoven vill jag säga till Bo Nilsson att jag
            inte tror att vi kan uttala oss så entydigt som han gör. Alla
            kommuner använder nämligen inte folkoch bostadsräkningens uppgifter.
            Om jag inte minns fel var Stockholm länge mycket kyligt och avvaktande
            till att anslå de medel som skulle ha behövts för att kunna använda
            uppgifterna i FoB 90. Det är alltså inte så entydigt att alla
            kommuner ropar och längtar efter en folk- och bostadsräkning.
          </note>
          <note n="9ed014e1">
            Och det kan man förstå. Låt oss ta äldrevården som ett exempel.
            Vi har ju vetat, bl.a. genom folkoch bostadsräkningar, att vi
            är en åldrande befolkning och att detta skulle medföra större
            behov av vårdplatser, sjukvård och äldreboende. Trots det råder
            det oerhört stor brist på platser. Då frågar jag och många andra
            vanliga människor: Vad använder man folkoch bostadsräkningar till,
            om det inte är just för att skriva fram tendenser som man ser
            och förutse behov? När man inte gör det uppstår det en viss misstänksamhet.
          </note>
          <note n="ccb23965">
            När det sedan gäller kostnaderna vill jag säga att den siffra
            som Bo Nilsson anger - 10 miljoner kronor
          </note>
          <note n="84289a2d">
            - och som även förs fram som ett huvudnummer i betänkandet gäller
            när alla införings- och startkostnader är betalda. Jag tillåter
            mig att tvivla på att 10
          </note>
          <note n="b10346ed">
            miljoner kronor per gång skulle räcka, när försöksverksamheten
            för bara de två kommuner som nu är aktuella kostar 37 miljoner
            kronor.
          </note>
          <note n="a4245642">
            När det gäller integriteten kan jag inte riktigt förstå att Bo
            Nilsson vågar vara så tydlig och säker på att detta inte är integritetskränkande.
            Regeringen skriver själv på s. 36 om risken för integritetsintrång.
            På s. 34
          </note>
          <note n="3fcda150">
            skriver man att maskinell sammankoppling av maka, barn oavsett
            ålder, föräldrar och sammanboende kan också göras med hjälp av
            folkbokföringen. På s. 35
          </note>
          <note n="1b498518">
            skriver man: "Uppgifterna i ett lägenhetsregister är inte direkt
            personanknutna utan kopplingen till person och hushåll sker i
            folkbokföringsregistren och senare också vid statistikframställningen."
          </note>
          <note n="b45638da">
            Anf. 60 BO NILSSON (s) replik
          </note>
          <note n="a3f0ca38">
            Fru talman! Margitta Edgren talar om vad hon
          </note>
          <note n="729359f1">
            "tror" och frågar hur vi kan vara så tydliga. Det verkar som
            om hon själv är väldigt osäker, och det tror jag nog är bra med
            tanke på den uppfattning hon har.
          </note>
          <note n="4bb33309">
            Jag upprepar att den här sortens register redan finns när det
            gäller enbostadshus. Jag tycker att det är konstigt att man inte
            skulle kunna göra samma bedömning när det gäller flerbostadshus.
          </note>
          <note n="7ed74678">
            Man behöver inte lämna ut några individuppgifter, utan det råder
            fullständig sekretess. Det står bl.a. i betänkandet att de uppgifter
            som SCB använder för att framställa statistik omfattas av absolut
            sekretess.
          </note>
          <note n="00c0ca7a">
            Jag tycker därför att bl.a. Margitta Edgren är onödigt orolig
            för det här.
          </note>
          <note n="625eb312">
            Margitta Edgren sade också någonting märkligt, nämligen att Stockholms
            kommun är osäker på det här. Men det är ju faktiskt så att Stockholm
            redan använder det här sättet att jobba med register. Man har
            väl då upptäckt att det är ett bra sätt och därför övergivit sin
            gamla uppfattning. Jag tycker att det också talar för att även
            Margitta Edgren borde ge sig på den här punkten.
          </note>
          <note n="a3ea9189">
            Anf. 61 MARGITTA EDGREN (fp) replik
          </note>
          <note n="bd22b5b7">
            Fru talman! Jag är mycket säker på att detta är ett integritetskränkande
            register, som på sikt kommer att vara förödande för tilltron till
            och legitimiteten för riksdagens framtida beslut på detta område.
          </note>
          <note n="74c0ab9c">
            När det gällde Stockholm talade jag om 1990. Den gången var Stockholm
            länge väldigt avvaktande till att anslå de medel som kunde behövas
            för att man skulle kunna använda FoB 90. Jag har ingen aning vilken
            Stockholms inställning är i dag.
          </note>
          <note n="15aa58ff">
            Bo Nilsson talade om vilket behov vi har av forskning. Men vi
            får ändå inte glömma att bl.a. Datainspektionen aldrig skulle
            godkänna ett forskningsregister med så luddiga argument som här
            framförts.
          </note>
          <note n="d594f1ea">
            Man har alltid som ett huvudkrav att ändamålet med forskningen
            måste vara så preciserat att det alltid framgår vilken speciell
            forskning som skall göras med hjälp av de personanknutna uppgifter
            som samlas in.
          </note>
          <note n="49600332">
            Så tydligt är inte detta förslag.
          </note>
          <note n="6ea46906">
            Det måste väl ändå vara en skillnad mellan att villor finns i
            ett register och att man för varje lägenhet anger t.ex. Margitta
            Edgren, Stora Södergatan 38, nr
          </note>
          <note n="73fb66e8">
            48. Av detta kommer då att framgå att jag bor ihop med Lars Edgren,
            med Johan Edgren, Joakim Edgren,
          </note>
          <note n="8de03565">
            Jessica Edgren, osv, eftersom vi alla bor i lägenhet nr
          </note>
          <note n="42106d4e">
            48. Detta är det integritetskränkande.
          </note>
          <note n="703f99c9">
            På lång sikt kommer det av adressen att framgå -
          </note>
          <note n="6e09f029">
            för postmästaren, för brevbäraren och för alla andra som ser
            ens adress - vem man bor ihop med och hur många man är. Det är
            integritetskränkande. Det är en konsekvens av att vi nu inrättar
            detta lägenhetsregister.
          </note>
          <note n="0c8970aa">
            Anf. 62 BO NILSSON (s) replik
          </note>
          <note n="db487088">
            Fru talman! När Margitta Edgren använder ord som "förödande"
            tror jag att hon talar emot sig själv.
          </note>
          <note n="f4aa66f5">
            När man tar till så starka ord betyder det ofta att man inte
            har ordentligt på fötterna. Det menar jag nog gäller för Margitta
            Edgren i den här frågan - också, höll jag på att säga, men det
            tar jag genast tillbaka.
          </note>
          <note n="6eadfae0">
            Margitta Edgren tog Stockholm som exempel och sade att man 1990
            var emot. Men nu har jag ju förklarat att Stockholm den här gången
            tycker att det här är ett bra sätt att jobba - det står också
            beskrivet i betänkandet. När nu kommunerna som behöver de här
            uppgifterna har ändrat sig tycker jag att det finns skäl även
            för Margitta Edgren att ändra sig.
          </note>
          <note n="c9247094">
            Margitta Edgren "trodde" igen att 10 miljoner kronor inte räcker.
            Men vi har bedömt att det kommer att räcka med 10 miljoner kronor
            när det här registret är upparbetat.
          </note>
          <note n="80ebb6fb">
            När det gäller integriteten och sekretessen vill jag till sist
            säga att vi har ett organ som kan de här frågorna och som ständigt
            arbetar med dem, nämligen konstitutionsutskottet, och utskottet
            har konstaterat att det här är ett klart godkänt sätt att jobba
            med de här frågorna. Då tycker jag att vi skall följa den linjen.
          </note>
          <note n="2b4b1866">
            Till allra sist vill jag säga att Margitta Edgren överdriver
            sekretessfrågorna. Det förekommer faktiskt inga individuppgifter
            i det här programmet sedan det är uppbyggt.
          </note>
          <note n="bf25a16c">
            Anf. 63 LENNART HEDQUIST (m)
          </note>
          <note n="c78dbc47">
            Fru talman! Den svenska folkbokföringen har mycket gamla anor,
            och vi har anledning att vara stolta över den statistik bakåt
            i tiden som den har givit oss tillgång till.
          </note>
          <note n="8692a113">
            Vi har ofta, inte minst i kommunerna i samband med att debatten
            har förts kring folk- och bostadsräkningarna, haft funderingar
            på varför folkbokföringen och de uppgifter som finns där inte
            skulle kunna vara tillräckliga för att ha den samhällsplanering
            som är syftet bakom folk- och bostadsräkningarna. Det har då varit
            uppenbart att det i de uppgifterna saknas en del, som har fått
            samlas in, i det här fallet vart femte år.
          </note>
          <note n="7d82e3ce">
            Men i grunden har vi tyckt att det varit egendomligt att man
            skall behöva göra särskilda uppgiftsinsamlingar.
          </note>
          <note n="65efebd2">
            Här i riksdagen har man, såvitt jag förstår, haft samma inställning
            i anslutning till diskussionen tidigare om de manuella folk- och
            bostadsräkningarna.
          </note>
          <note n="fc1e9259">
            Man har då sökt sig fram till vägen huruvida det skulle vara
            möjligt att ha en registerbaserad folk- och bostadsräkning. Förutsättningen
            för att ha det har redan nämnts, dvs. att det bör gälla samma
            med flerbostadshusen som i dag gäller med enbostadshusen, nämligen
            att det finns ett register.
          </note>
          <note n="23791ad5">
            Vi moderater har i olika sammanhang föreslagit att man skulle
            kunna övergå till ett system med ägarlägenheter i flerbostadshus.
            Om de var ägda skulle vi få även ett register på lägenheter i
            flerbostadshus.
          </note>
          <note n="f0046417">
            Jag tycker inte att det är särskilt märkvärdigt om vi nu skulle
            upprätta ett lägenhetsregister över bostäder i vårt land och den
            vägen få en komplettering i folkbokföringen. Ibland när man hör
            den här debatten och övertonerna i den undrar man om vi, med de
            argument som framförs, över huvud taget skulle kunna besluta om
            en folkbokföring i vårt land. Nu är det fråga om en komplettering,
            som är viktig för de planeringsfrågor som bl.a. Bo Nilsson har
            nämnt.
          </note>
          <note n="6ab478e3">
            Integritetsfrågorna är utomordentligt viktiga, enligt min mening.
            Det sker integritetskränkningar på en rad områden, där det kan
            diskuteras i vilken utsträckning starkt personliga uppgifter skall
            vara offentliga.
          </note>
          <note n="8271e5b4">
            Man kan nämna ett sådant exempel som att det i vårt land ges
            ut böcker om vad enskilda människor tjänar - inkomst av tjänst
            eller kapital - och om vilken förmögenhet människor har. Man kan
            rada upp ytterligare exempel på uppgifter som är tillgängliga
            om enskilda personer.
          </note>
          <note n="720db4f1">
            Jag har väldigt svårt att förstå att det skulle vara något märkvärdigt
            att människor talar om var de bor.
          </note>
          <note n="9812d9fd">
            De flesta människor är redan i dag tvingade att ange den exakta
            fastigheten i fråga om enbostadshusen. Jag har svårt att förstå,
            Margitta Edgren, varför det skulle vara så komplicerat att i ett
            stort flerbostadshus, där väldigt många har samma adress, ha en
            unik bestämning av var i en stor fastighet man bor. Detta är nödvändigt
            för samhällsplaneringen; det vet vi som har varit aktiva ute i
            kommunerna och som har sett vad de här uppgifterna kan användas
            till för att åstadkomma det goda samhället.
          </note>
          <note n="e5d7df4d">
            Jag har därför haft väldigt svårt att förstå de bevekelsegrunder
            som har legat bakom förslaget om avslag på propositionen. Därför
            har jag inte ställt mig bakom någon reservation.
          </note>
          <note n="574dc5a3">
            Jag yrkar bifall till utskottets förslag.
          </note>
          <note n="559e5e3f">
            Anf. 64 MARGITTA EDGREN (fp)
          </note>
          <note n="6b0fab90">
            Fru talman! Jag skulle bara vilja säga till Bo Nilsson att det
            i KU:s yttrande står klart att integritet är en avvägning mellan
            olika intressen. Det går alltså inte att klart definiera. Jag
            vill då bara säga att vi i denna avvägning tydligt kan se ideologiska
            skillnader oss emellan, mellan en socialdemokratisk och en liberal
            uppfattning om vem som i detta fall är ägare av uppgifterna. Socialdemokraterna
            sätter alltså den kollektiva nyttan före individnyttan, och liberaler
            tillåter inte att individers integritet kränks för ett förment
            kollektivt syfte.
          </note>
          <note n="0614efd9">
            Anf. 65 BO NILSSON (s)
          </note>
          <note n="07832002">
            Fru talman! När det gäller den ideologiska skillnaden mellan
            Folkpartiet och Socialdemokraterna i de här frågorna, tror jag
            snarare att skillnaden ligger i kommunal erfarenhet. Vi som har
            jobbat ute i kommunerna känner till det här behovet och är också
            beredda att se till att kommuner och andra planerare har en chans
            att få sådana uppgifter att de kan förbättra sina planeringsmetoder,
            och dessutom kanske också kan svara för utvecklingen i sina kommuner.
            Jag tror alltså snarare att skillnaden ligger där än att den är
            ideologisk.
          </note>
          <note n="64033121">
            Anf. 66 MARGITTA EDGREN (fp)
          </note>
          <note n="cbf7113f">
            Fru talman! Med erfarenhet av tio års landstingskommunalt arbete
            är jag inte fullt så imponerad av kommunala och landstingskommunala
            insatser just i dessa frågor.
          </note>
          <note n="d3948d57">
            Anf. 67 BO NILSSON (s)
          </note>
          <note n="928ac701">
            Fru talman! Till sist vill jag säga att vi skiljer oss också
            på denna punkt. Jag har mycket stort förtroende för kommunernas
            sätt att jobba med sådana här frågor. Därför har vi kanske olika
            åsikter om detta.
          </note>
          <note n="056d28b1">
            Anf. 68 MARGITTA EDGREN (fp)
          </note>
          <note n="00963221">
            Fru talman! Jag sade att jag inte var imponerad.
          </note>
          <note n="07c4620b">
            Det var det ord jag använde.
          </note>
          <note n="c64ecd54">
            Överläggningen var härmed avslutad.
          </note>
          <note n="12046b1f">
            (Beslut skulle fattas den 19 december.)
          </note>
          <note n="2a719492">
            6 § Vissa mindre ändringar i kommunalskattelagen, m.m.
          </note>
          <note n="a29b7a00">
            Föredrogs
          </note>
          <note n="8aa9eb56">
            Skatteutskottets betänkande 1995/96:SkU15
          </note>
          <note n="25fc36a2">
            Vissa mindre ändringar i kommunalskattelagen, m.m. (prop. 1995/96:102)
          </note>
          <note n="2c17cf4c">
            Kammaren biföll andre vice talmannens hemställan om att ärendet
            fick avgöras efter endast en bordläggning.
          </note>
          <note n="fc391b5a">
            Andre vice talmannen konstaterade att ingen talare var anmäld.
          </note>
          <note n="12046b1f">
            (Beslut skulle fattas den 19 december.)
          </note>
          <note n="a944a4f6">
            7 § Beskattning av utländska kapitalförsäkringar
          </note>
          <note n="a29b7a00">
            Föredrogs
          </note>
          <note n="5080d678">
            Skatteutskottets betänkande 1995/96:SkU16
          </note>
          <note n="eb7c268d">
            Beskattning av utländska kapitalförsäkringar
          </note>
          <note n="620ed19f">
            (prop. 1995/96:97)
          </note>
          <note n="2c17cf4c">
            Kammaren biföll andre vice talmannens hemställan om att ärendet
            fick avgöras efter endast en bordläggning.
          </note>
          <note n="7d0e117a">
            Anf. 69 CARL ERIK HEDLUND (m)
          </note>
          <note n="8e7e86c0">
            Fru talman! Den debatt som vi nu skall ha handlar inte enbart
            om beskattning av utländska kapitalförsäkringar och om att skjuta
            upp slopandet av förmögenhetsskatten ytterligare ett år. Det handlar
            också i högsta grad om Sveriges roll i det internationella samarbetet.
            Vi har genom först EES-avtalet och sedan det fulla medlemskapet
            i den europeiska unionen förbundit oss att följa ett antal gemensamma
            riktlinjer och bestämmelser. En av de allra främsta gäller den
            fria rörligheten för människor, varor, tjänster och kapital. Det
            är i mångt och mycket fundamentet för det internationella samarbetet.
            Bakom ligger vetskapen att det är denna fria rörlighet och samarbetet
            över gränserna som är grunden för tillväxt och välstånd, i
          </note>
          <note n="17a2a43f">
            Sverige och i världen.
          </note>
          <note n="7d46d22c">
            Vi i Sverige var länge mer eller mindre isolerade från vår omvärld.
            Vi hade längre än de allra flesta industrinationer kvar valutaregleringar
            och andra hinder för kapitalrörelser. Nu är förhållandena annorlunda,
            men detta innebär också att Sverige som nation inte kan ha helt
            annorlunda ekonomiska regler än övriga i Europa. Gör vi det får
            vi finna oss i att t.ex.
          </note>
          <note n="e595bb7c">
            kapitalströmmarna tar en annan väg, vilket naturligtvis är till
            förfång för Sverige. Så blev det när svenska kapitalförsäkringar
            började förmögenhetsbeskattas, medan utländska kapitalförsäkringar
            förblev obeskattade. Detta var i högsta grad diskriminerande för
            svenska försäkringsbolag, och effekten blev också den väntade:
            Tecknandet av försäkringar i utlandet ökade kraftigt. Nu vill
            regeringen komma åt detta genom att införa beskattning även av
            de utländska försäkringarna.
          </note>
          <note n="50646075">
            Detta kan ju tyckas vara rättvist och riktigt. Men så enkelt
            är det inte. Bestämmelserna för kapitalförsäkringar varierar från
            land till land. Ibland är det ingen beskattning alls, ibland är
            det försäkringsbolagen som är skatteobjekt och stundtals beskattas
            försäkringstagarna. Generellt kan man säga som det står i regeringens
            lagrådsremiss: Avkastningen på livförsäkringskapitalet är normalt
            föremål för betydande eller fulla skattelättnader i de kontinentala
            länderna.
          </note>
          <note n="38462549">
            När det nu är så att nettoavkastningen efter skatt för kapitalförsäkringar
            varierar kraftigt mellan Sverige och andra länder är det inte
            konstigt att svenska medborgare använder sig av sin rätt att placera
            sina pengar där de ger den bästa avkastningen. Ur nationens synvinkel
            är det naturligtvis inte bra att kapital strömmar ur landet. Vi
            behöver sparande som är långsiktigt och som kan delta i den revitalisering
            av
          </note>
          <note n="fb7e4154">
            Sverige som industrination som är önskvärd och nödvändig. Svenska
            försäkringsbolag investerar mer i svenska aktier och obligationer
            än vad utländska bolag gör.
          </note>
          <note n="53660887">
            Fru talman! Om vi skall konkurrera om sparandeströmmarna kan
            vi i princip välja två vägar. Den första vägen är att göra som
            regeringen och utskottsmajoriteten vill att vi skall göra: bygga
            murar gentemot andra länder, införa skattesanktioner mot utländska
            försäkringar och hoppas att svenska sparare stannar hemma med
            sitt kapital. Vi ställer oss då utanför gemenskapen och riskerar
            att fällas i EG-domstolen.
          </note>
          <note n="c09a80a2">
            Den andra vägen är den rakt motsatta, nämligen att slopa förmögenhetsbeskattningen
            en gång för alla. Då blir det inte bara rättvisa mellan svenska
            och utländska försäkringsbolag, utan då blir det också en större
            konkurrens mellan olika alternativa kapitalplaceringar inom och
            utanför landet.
          </note>
          <note n="7b21f16a">
            Regeringen har föreslagit att de nuvarande övergångsreglerna
            avseende förmögenhetsbeskattning förlängs ytterligare ett år.
            Dessa regler är tillfälliga i avvaktan på att förmögenhetsskatten
            enligt beslut av riksdagen skulle slopas 1995. Vi moderater har
            i en motion med anledning av proposition 1995/96:25
          </note>
          <note n="592284e9">
            utvecklat skälen till varför förmögenhetsskatten skall slopas.
            Den debatten äger som bekant rum i morgon.
          </note>
          <note n="6f46927b">
            Vi säger att det inte finns någon anledning till att övergångsreglerna
            skall förlängas.
          </note>
          <note n="9211124f">
            Fru talman! Det är klart att vi skall acceptera att vi är en
            del av ett större internationellt samarbete och anpassa våra lagar
            därefter. Vi kan inte tro att vi både kan vara en totalreglerad
            stat och samtidigt vara en fullvärdig medlem i den europeiska
            gemenskapen. I
          </note>
          <note n="71d847fc">
            Östtyskland byggde man muren för att hindra folk från att fly.
            Kapital är ännu mer lättrörligt än personer. Det är dömt att misslyckas
            att bygga murar för kapitalrörelser.
          </note>
          <note n="8e9efa41">
            Långt bundet sparande är samhällsnyttigt och bör uppmuntras.
            Varför är vi då så annorlunda än andra länder? Binder man sitt
            sparande är man extremt beroende av långa, stabila regler. Det
            är därför upprörande att se hur regering och riksdag har agerat
            mot försäkringssparandet i Sverige. För tio år sedan genomfördes
            en konfiskation av pensionssparandet.
          </note>
          <note n="7242cf9d">
            Avkastningen på pensionssparandet hade då varit mycket hög beroende
            på stigande fastighetsvärden och aktiekurser. Detta skulle vara
            särskilt stötande, och staten drog in 16 miljarder kronor utan
            vidare. Jag kan inte erinra mig att någon från Socialdemokraterna
            velat betala tillbaka något, när det sedan visade sig att mycket
            av denna förmögenhetsuppbyggnad var en illusion.
          </note>
          <note n="37f5ccfa">
            Skatten skulle dock vara en engångsföreteelse.
          </note>
          <note n="0e1f3cb1">
            Sedan dess har vi fått se flera försämringar av villkoren för
            försäkringssparande. Tidigare i år har uppskjutning av inkomstskatten
            till följd av att man betalar premier för pensionsförsäkringar
            halverats. Biträdande socialminister Anna Hedborg har i några
            uppmärksammade uttalanden hävdat att det skulle vara möjligt att
            reducera den allmänna tilläggspensionen för dem som har privata
            försäkringar. Det sägs att detta skulle vara logiskt. Jag har
            svårt att se logiken i att hindra medborgarna från att själva
            trygga sina familjers ekonomi. Och i dag gäller det kapitalförsäkringarna.
          </note>
          <note n="dbe50edf">
            Det förutsätts att utländska försäkringsbolag skall lämna kontrolluppgifter
            till svenska skattemyndigheter. Detta kommer med stor sannolikhet
            inte att ske.
          </note>
          <note n="f5009021">
            Jag vet att några av de största utländska aktörerna på den svenska
            marknaden inte kommer att göra det av konkurrensskäl och integritetsskäl.
            Jag vet också att ett engelskt dotterbolag till ett av Sveriges
            största försäkringsbolag inte kommer att lämna sådana uppgifter.
            Detta gäller naturligtvis bara i det fall försäkringen tecknats
            i England utan att det svenska bolaget varit medverkande. Varför
            införa en bestämmelse som inte kommer att efterlevas och där svenska
            staten inte har några som helst sanktionsmöjligheter? Det bidrar
            bara till att minska respekten för lagarna och kan ha smittoeffekter
            på andra områden. Och några stora pengar till statskassan kommer
            det inte heller att bli. Utskottsmajoritetens förslag att införa
            förmögenhetsbeskattning av utländska kapitalförsäkringar skall
            därför avvisas.
          </note>
          <note n="d44e1e3c">
            Fru talman! I propositionen finns också ett förslag om att införa
            premieskatt för begagnade utländska livförsäkringar. Det är viktigt
            att slå fast att det är rimligt att försäkringstagare som fått
            förändrade förutsättningar skall kunna sälja sin försäkring utan
            alltför stora avbränningar. Skatteutskottets majoritet vill nu
            att premieskatt även skall drabba begagnade försäkringar.
          </note>
          <note n="594b009d">
            Vi moderater anser att det är i högsta grad sannolikt att systemet
            med premieskatt strider mot EG:s regler om fri rörlighet för tjänster
            och kapital. Även inom kommissionen har man premieskatten under
            observation, och det är bara svenska utfästelser att förändra
            lagen, som hittills förmått kommissionen att avvakta. Nu är ett
            fall uppe i en kammarrätt i Sverige, och där har en klagande begärt
            att få fallet prövat av
          </note>
          <note n="addfeb25">
            EG-domstolen. Till detta skall läggas att Danmark, som har ett
            liknande system, nu är föremål för granskning huruvida premieskatten
            överensstämmer med lagen om fri rörlighet för tjänster eller ej.
            Vi moderater har begärt att regeringen skall mer grundligt utreda
            förhållandena och återkomma. Det finns ingen anledning att forcera.
          </note>
          <note n="1ffd8a24">
            Slutligen, fru talman, vill jag framhålla att det är totalt oacceptabelt
            att genom en skrivelse i juni månad stoppa praktiskt taget all
            handel med utländska försäkringar, för att i dag, den 18 december
            - sex månader senare - fatta beslut om eventuellt nya regler.
            Det är att visa liten respekt för enskilda medborgare, försäkringsbolag,
            försäkringsmäklare och deras behov av långsiktiga stabila regler.
            Det framstår som ännu mer utmanande när regeringen i sin proposition
            framhåller att man just nu håller på med en översyn av det nuvarande
            beskattningssystemet för försäkringsområdet.
          </note>
          <note n="a82926b8">
            Varför då så bråttom? Varför förstärka den negativa bilden av
            Sverige som regleringarnas förlovade land, landet som fortfarande
            vill leva i det förgångna?
          </note>
          <note n="518661e5">
            Fru talman! Jag står givetvis bakom moderaternas reservationer,
            som innebär avslag på alla momenten, men för tids vinnande nöjer
            jag mig med att yrka bifall till reservationerna 1 och 4.
          </note>
          <note n="d0023bd1">
            Anf. 70 KARIN PILSÄTER (fp)
          </note>
          <note n="cfceefc0">
            Fru talman! Långsiktigt sparande är viktigt för samhällsutvecklingen.
            Inte minst kommer det att vara ett viktigt ämne i morgondagens
            debatt om tillväxt och utveckling.
          </note>
          <note n="b7c30ddc">
            Men långsiktigt sparande kräver långsiktiga villkor och stabila
            spelregler. Den här regeringen har tyvärr inte gjort sig känd
            för att stå för stabila villkor och enhetliga regler. Villkoren
            i Sverige avgör om sparandet sker i Sverige, men kapitalmarknaden
            är internationell.
          </note>
          <note n="6687c302">
            Regeringens proposition är ett slag i luften, och jag vill verkligen
            betona, fru talman, att vi från Folkpartiets sida naturligtvis
            inte är för skatteundandragande. Beslutade skatter skall betalas,
            även om vi inte alltid har varit på ja-sidan när omröstningen
            i den här kammaren har skett. Men då måste förslagen vara genomförbara.
          </note>
          <note n="b1917294">
            De här förslagen är inte genomförbara. De är så att säga mer
            av kosmetisk art, precis som valpskatt och en del andra saker
            som har drivits igenom tidigare.
          </note>
          <note n="9e298e86">
            Men man kan inte sanera finanserna med läppstift.
          </note>
          <note n="72a2e964">
            Dessa förslag kommer att öka och inte minska bristen på konkurrensneutralitet
            mellan t.ex. Sverigebaserade och utlandsbaserade mäklare och företag.
          </note>
          <note n="a07eceac">
            Det kommer att leda till att fler flyttar sin verksamhet utomlands.
            Det blir större risk för oseriösa mäklare och för att de inte
            kommer att ha sin representation i
          </note>
          <note n="a1d4570a">
            Sverige.
          </note>
          <note n="022fec69">
            Dessa förslag kommer inte att kunna tillämpas på försäkringar
            som tecknas i väldigt många länder.
          </note>
          <note n="7b035c6d">
            Många länders företag kommer inte att bry sig om dem, och då
            finns det inga sanktioner. Självfallet kommer fler att flytta
            över sitt sparande till sådana.
          </note>
          <note n="ab9e86c2">
            Dessa förslag ökar - de minskar inte - skillnaderna i villkor
            för sparare och för försäkringsbolag och fondförvaltare. Småspararna
            blir som vanligt hänvisade antingen till vanliga inhemska företag
            med sämre villkor eller måste ta risken med oseriösa mäklare som
            det kan vara svårt för en enskild person att kontrollera villkoren
            hos. Storkunderna har alltid helt andra möjligheter.
          </note>
          <note n="948d3c79">
            Fru talman! Seriösa svenska mäklare och bolag kommer helt enkelt
            att få sämre villkor eller slås ut från denna spar- och försäkringsform
            utan att vi får in speciellt mycket pengar i statskassan. Det
            kommer inte att ge de lika villkor som man är ute efter. Det är
            tvärtom, fru talman, ganska oklart om det alls kommer att kunna
            vara genomförbart. Det är kanske inte förenligt med EU-reglerna.
            Såvitt vi förstår håller kommissionen nu på att titta på detta.
          </note>
          <note n="d3de623a">
            För att ett sådant förslag skulle kunna fungera någorlunda -
            jag tror aldrig att det kan fungera till hundra procent på en
            internationell kapitalmarknad - krävs det internationella överenskommelser
            och enhetliga harmoniserade skattesatser mellan de länder som
            är inblandade. Det hade enligt vårt sätt att se det varit mycket
            bättre om finansministern hade ägnat mer tid åt att försöka komma
            överens med finansministrar i andra länder än åt att skriva sådana
            här propositioner.
          </note>
          <note n="3a7dc524">
            Till sist, fru talman, vill jag säga följande: Beträffande förmögenhetsskatten
            som helhet har vi från
          </note>
          <note n="aa3efe66">
            Folkpartiet i många andra sammanhang framfört våra synpunkter,
            framför allt om en omedelbar individuell förmögenhetsbeskattning.
            De har blivit nedröstade tidigare, och de kommer säkert att återkomma
            i andra debatter i denna kammare.
          </note>
          <note n="eab6e0a3">
            Jag vill för tids vinnande yrka bifall endast till reservation
            nr 1, som Isa Halvarsson står med på, men jag står givetvis bakom
            alla de övriga reservationer som Isa Halvarsson har undertecknat.
          </note>
          <note n="f83f3df8">
            Anf. 71 MICHAEL STJERNSTRÖM (kds)
          </note>
          <note n="6c9221f7">
            Fru talman! Beskattningssystemet bygger på kontrolluppgifter
            och uppgifter lämnade i självdeklarationerna. Uppgiftsskyldigheten
            och kontrollen av att uppgiftsskyldigheten fullgörs är basen för
            en effektiv och likformig beskattning. Det är ett problem att
            inte samtliga skattepliktiga inkomster och reavinster som skall
            deklareras i Sverige verkligen redovisas i deklarationerna. Det
            är viktigt att skattemyndigheterna för att komma åt skattefusk
            har effektiva kontrollmöjligheter som är avvägda mot rimliga rättssäkerhetsgarantier.
          </note>
          <note n="ec1a1db3">
            Regeringen föreslår dock en modell för kontrolluppgiftsförfarandet
            för utländska kapitalförsäkringar som av flera skäl är omöjlig.
            Regeringens förslag innebär att utländska försäkringsföretag inom
            EES
          </note>
          <note n="a9e896bd">
            som bedriver gränsöverskridande verksamhet här i landet innan
            verksamheten inleds skall lämna skriftlig förbindelse till Finansinspektionen
            om att årligen lämna kontrolluppgifter om värde på försäkringar
            som innehas av personer bosatta i Sverige. Vidare skall den som
            förmedlar försäkringsavtalen lämna kontrolluppgift om avtalsparterna.
            Försäkringstagaren skall i sin tur lämna fullmakt till insyn i
            försäkringen. Den som förmedlar försäkringen lämnar fullmakten
            vidare till Riksskatteverket.
          </note>
          <note n="1832d7a1">
            Det är ett genomtätt förslag, kan det tyckas. Samtliga aktörer
            - bolag, förmedlare och försäkringstagare
          </note>
          <note n="e25e392c">
            - dras in i kontrolluppgiftslämnandet och borde göra det heltäckande.
            Det är dock mycket svårt att kontrollera denna typ av förmögenhet,
            som i dag relativt fritt rör sig över nationsgränserna.
          </note>
          <note n="fd5f3124">
            Försäkringsbranschen har själv uttryckt farhågor om att regeringens
            förslag skulle gynna oseriösa aktörer på marknaden, vilka skulle
            skapa sig konkurrensfördelar genom att inte medverka i kontrolluppgiftsförfarandet.
            Den föreslagna skyldigheten för försäkringsbolag inom EES att
            lämna kontrolluppgift skulle kunna innebära en konkurrensfördel
            för banker och försäkringsbolag utanför EES-sfären utan etablering
            i
          </note>
          <note n="d31792a6">
            Sverige. Risken finns att företag utanför EES-sfären och enskilda
            säljare tar över stora delar av marknaden.
          </note>
          <note n="23d85985">
            Särskilda problem med kontrolluppgiftslämnandet berör förmedlarnas
            skyldighet att medverka i kontrolluppgiftslämnandet. Det är inte
            sannolikt att en förmedlare ges rätt att föra register över kunder
            i utländska försäkringsbolag. Detta måste ses som en förutsättning
            för förmedlarnas medverkan. Normalt har inte heller förmedlaren
            kunskap om en förmedlad kontakt verkligen leder till avtal. Förmedlaren
            har också svårt att veta något om avtalets fortbestånd.
          </note>
          <note n="bb1e8ee8">
            Fru talman! I betänkandet försöker utskottsmajoriteten ge sken
            av att det finns en fungerande kontroll av svenskarnas inlåningskonton
            eller fondpapper i utlandet som man nu vill utvidga. Det talas
            i betänkandet om en "etablerad ordning". Sanningen är att denna
            kontroll inte fungerar särskilt effektivt i dag.
          </note>
          <note n="8ff3aff3">
            Om man vill vara vänlig kan man säga att utskottsmajoriteten
            nu vill slå ytterligare ett slag i luften. Problemet är att förslaget
            om kontrolluppgiftslämnande kommer att gynna oseriös verksamhet.
          </note>
          <note n="1222c8da">
            Kristdemokraternas invändning om att uppgiftsskyldigheten är
            begränsad till de företag som driver verksamhet inom EES bemöter
            utskottet med att säga följande: Det är önskvärt med en motsvarande
            uppgiftsskyldighet för företag som bedriver gränsöverskridande
            verksamhet i Sverige från en ort utanför
          </note>
          <note n="4639afb1">
            EES-området. Vidare hänvisar utskottsmajoriteten till propositionen
            och menar att möjligheten till aktiv försäljning av försäkringar
            genom det egna företaget från en verksamhet utanför EES-området
            är begränsad. Detta är rena rama önsketänkandet. Förslaget kommer
            att gynna oseriösa aktörer. Kristdemokraterna avvisar därför majoritetens
            förslag till kontrolluppgiftslämnande.
          </note>
          <note n="8346950d">
            Mot bakgrund av detta vill jag yrka bifall till den gemensamma
            reservationen nr 2.
          </note>
          <note n="9f5ea6d3">
            Anf. 72 INGIBJÖRG
          </note>
          <note n="41344258">
            SIGURDSDÓTTIR (s)
          </note>
          <note n="6062f720">
            Fru talman! I propositionen 1995/96:97 föreslås att skatteplikt
            för förmögenhet och skyldighet att lämna kontrolluppgift införs
            för utländska kapitalförsäkringar fr.o.m. 1996 års taxering. Detta
            är en första etapp i en genomgång av skattereglerna för utländska
            försäkringar. I nästa steg görs en översyn av nuvarande premieskatt.
          </note>
          <note n="8369efe9">
            I föreliggande proposition förlängs den nuvarande övergångsregleringen
            för förmögenhetsbeskattningen t.o.m. 1997 års taxering. De nya
            reglerna skall dock i huvudsak gälla endast försäkringsavtal ingångna
            efter halvårsskiftet i år.
          </note>
          <note n="9fccde1d">
            Nuvarande skatteplikt för inhemska livförsäkringar utvidgas till
            att omfatta också utländska livförsäkringar.
          </note>
          <note n="78bc0489">
            Det särskilda sparandet i utländska fondförsäkringar har ökat
            kraftigt de senaste åren. Premierna för dessa försäkringar har
            år 1994 uppgått till 7,5 miljarder kronor. Denna utveckling kan
            antas bero på den förmånliga beskattningen.
          </note>
          <note n="b340a4d3">
            De utländska försäkringar som finns på den svenska marknaden
            är normalt s.k. fondförsäkringar med nästan obetydligt försäkringsinnehåll.
            Det är nämligen ofta till 99 % ett sparande i värdepappersfonder.
          </note>
          <note n="9923cc75">
            Fru talman! I stor utsträckning säljs dessa rena sparprodukter
            av svenska försäkrings- och bankkoncerner via utländska dotterbolag.
            Man kan således över samma disk på banken eller försäkringsbolaget
            i
          </note>
          <note n="955e9baf">
            Sverige sätta in pengar i ett värdepappersfondssparande som antingen
            paketeras som ett svenskt avtal eller som ett utländskt avtal.
            I det ena fallet är sparandet förmögenhetsskattefritt, men inte
            i det andra fallet.
          </note>
          <note n="36e302ff">
            Dessutom får man när man väljer det utländska avtalet en premieskatt
            som inte ens motsvarar hälften av den normala inkomstskatt som
            belastar vanligt hushållssparande.
          </note>
          <note n="98524a73">
            Eftersom hindren för gränsöverskridande verksamhet i stort har
            slopats finns det inte någon anledning att inte behandla svenska
            och utländska försäkringar lika i fråga om beskattning.
          </note>
          <note n="e1316f23">
            Hittills har de svenska försäkringarna beskattats efter inhemska
            regler medan de utländska i de flesta fall beskattats i det land
            de är tecknade.
          </note>
          <note n="932bd680">
            När det gäller kontrollen föreslås i propositionen att utländska
            försäkringsföretag inom EES-länderna som bedriver gränsöverskridande
            verksamhet i Sverige skall, innan verksamheten inleds, lämna skriftlig
            förbindelse till Finansinspektionen att årligen lämna kontrolluppgift
            om värde på försäkringar som innehas av personer bosatta i Sverige.
          </note>
          <note n="6a6ceacb">
            Den som förmedlar de aktuella försäkringsavtalen skall lämna
            kontrolluppgift om avtalsparterna. Försäkringstagare skall lämna
            fullmakt till insyn i försäkringen. Denna fullmakt skall överlämnas
            till Riksskatteverket via den som förmedlar försäkringsavtalet.
          </note>
          <note n="23da3af1">
            Denna lagändring tillämpas för första gången vid
          </note>
          <note n="f58eb29d">
            1996 års taxering. De nya reglerna om förbindelse från utländsk
            försäkringsgivare att lämna kontrolluppgift tillämpas dock första
            gången i fråga om kontrolluppgifter som ligger till ledning för
            1997 års taxering.
          </note>
          <note n="a9cbd976">
            Begagnade utländska kapitalförsäkringar har under senare tid
            förmedlats i ökad omfattning på den svenska marknaden. Man kan
            på goda grunder anta att förfarandet med övertagande av försäkringsavtal
            satts i system för att kringgå premieskatt och följaktligen kan
            leda till betydande skattebortfall om inget görs.
          </note>
          <note n="481d9e8b">
            Därför är förslaget nu att man tillämpar samma regler beträffande
            premieskatt på gamla som på nya försäkringar. Förutom att de antas
            leda till skattebortfall är risken stor att de snedvrider konkurrensen
            på den svenska försäkringsmarknaden till nackdel för de svenska
            försäkringsbolagen
          </note>
          <note n="a1cb5e5f">
            Denna ändring sker med retroaktiv verkan från och med den 1 juli
            1995. Övriga frågor i propositionen är att övergångsregleringen
            för förmögenhetsbeskattningen förlängs ytterligare ett år t.o.m.
            1997 års taxering.
          </note>
          <note n="417ae5ac">
            Fru talman! Med detta vill jag yrka bifall till utskottets hemställan
            och avslag på samtliga reservationer.
          </note>
          <note n="9f09db86">
            Anf. 73 CARL ERIK HEDLUND (m) replik
          </note>
          <note n="ebe42e74">
            Fru talman! Det är naturligtvis alldeles riktigt att svenska
            försäkringsbolag i dag är diskriminerade jämfört med utländska
            försäkringsbolag. Det beslut som fattades för fem år sedan i denna
            riksdag var redan då ett felaktigt beslut, vilket alla remissinstanser
            och även Moderata samlingspartiet framhöll. Det blir inte bättre
            av att man nu skall införa en bestämmelse som är kosmetika, som
            Karin Pilsäter sade.
          </note>
          <note n="5d785d0b">
            Vi kan inte vara säkra på att kontrolluppgifter lämnas från alla
            bolag och från alla länder, eftersom man har andra bestämmelser.
            Dessutom vill jag fråga om utskottsmajoriteten har tagit del av
            de utslag som gjorts av EG-domstolen. Den har i ett antal olika
            avgöranden slagit fast att skattekontrollskäl inte kan godtas
            för att rättfärdiga diskriminering.
          </note>
          <note n="7e7082d2">
            Anf. 74 INGIBJÖRG SIGURDSDÓTTIR (s)
          </note>
          <note n="b135dfee">
            replik
          </note>
          <note n="3e5354f5">
            Fru talman! Den kontroll som här föreslås är samma som gäller
            för bankerna, så det är ingen nyhet.
          </note>
          <note n="a008624c">
            Vi måste hjälpas åt att sanera statsfinanserna och försöka att
            jämföra utländska och svenska försäkringar med varandra för att
            inte snedvrida konkurrensen.
          </note>
          <note n="695d27ec">
            Sin vana trogen föreslår moderaterna att förmögenhetsskatten
            skall bort. Jag förstår inte hur de kan tycka att det vanliga
            hushållssparandet skall beskattas medan höginkomsttagarna skall
            slippa.
          </note>
          <note n="c5acd09e">
            När det gäller reglerna har de granskats av Lagrådet dels när
            de infördes på bankområdet, dels i denna omgång, och man har inte
            funnit några som helst anmärkningar emot dem.
          </note>
          <note n="0150c7c9">
            Anf. 75 CARL ERIK HEDLUND (m) replik
          </note>
          <note n="9d5a245b">
            Fru talman! Den senaste anmärkningen var anmärkningsvärd. Vad
            Lagrådet har sagt är att man inte tar ställning till om premieskatten
            är förenlig med
          </note>
          <note n="8355b47b">
            EG-rätten eller inte. Jag vill erinra om att vi inte var med
            i EES och naturligtvis inte heller med i EU när vi införde beskattningen
            av de utländska försäkringarna.
          </note>
          <note n="8324ed04">
            Vid den tidpunkten hade Lagrådet ingen anledning att ta ställning
            till den här frågan, och nu säger man bara att man inte har haft
            anledning att titta på det ytterligare. Lagrådet passar egentligen
            i den här frågan.
          </note>
          <note n="8881a8e2">
            Det är intressant att lyssna på argumenteringen att detta förslag
            genomförs för att förbättra statsfinanserna. Om det åtminstone
            hade varit så! Men som flera tidigare talare här har konstaterat
            kommer det att vara ett slag i luften. Vi har inte några sanktionsmöjligheter,
            och vi har över huvud taget inte några möjligheter att kontrollera
            om det finns skatteobjekt utomlands enligt svensk skattelag. I
            ett EU-land, Luxemburg, är det av integritetsskäl i lag förbjudet
            att lämna uppgifter, även om jag som försäkringstagare säger:
            Var vänlig lämna uppgifter till svenska staten.
          </note>
          <note n="ba103ca0">
            Detta är en illa genomtänkt förändring. Om vi tänker efter, och
            vill att vi skall leva kvar i en rättsstat, skall den inte genomföras.
          </note>
          <note n="92f9ef56">
            Anf. 76 INGIBJÖRG SIGURDSDÓTTIR (s)
          </note>
          <note n="b135dfee">
            replik
          </note>
          <note n="64d7bdd0">
            Fru talman! Det är som alltid när moderaterna talar: Man skall
            sänka skatten för de välbeställda. Höginkomsttagarna vill inte
            vara med att dela på bördorna, utan de skall bäras av de svaga.
            Jag kan bara konstatera att vi i grunden har väldigt olika uppfattning
            på detta område.
          </note>
          <note n="cdf158c4">
            Carl Erik Hedlund sade i sitt anförande att det var viktigt att
            kapitalet stannade i landet. Hur har han tänkt sig att det skall
            ske?
          </note>
          <note n="539b602f">
            När det gäller kontroller och annat finns det förvisso redan
            nu när det gäller vanliga deklarationsskyldigheter människor som
            försöker att smita ifrån sina skyldigheter. I grund och botten
            är det svenska staten som förlorar när människor försöker att
            smita undan. Jag skulle gärna vilja veta: Hur har Carl Erik
          </note>
          <note n="826389a9">
            Hedlund tänkt att ordna så att kapitalet stannar i landet?
          </note>
          <note n="2fc85a25">
            Anf. 77 MICHAEL STJERNSTRÖM (kds)
          </note>
          <note n="b135dfee">
            replik
          </note>
          <note n="5b3522fe">
            Fru talman! Jag skulle vilja fråga utskottsmajoritetens talesman
            hur man ser på risken för att detta gynnar oseriösa aktörer. Jag
            uppfattade inte att det sades så mycket om det i huvudanförandet.
            Redan i dag finns oseriösa aktörer på den svenska marknaden. Jag
            tror att det är stor risk för att antalet ökar ytterligare, och
            det är småspararna som drabbas. Antalet s.k.
          </note>
          <note n="e835a5c7">
            postorderföretag som bedriver kapitalplaceringsverksamhet kommer
            nu att öka i stor omfattning när de också får denna sträng på
            sin lyra.
          </note>
          <note n="e64d9891">
            Jag förstår inte heller hur man skall kunna gå i land med att
            kontrollera förmedlarnas verksamhet när de skall medverka i kontrolluppgiftslämnandet.
            Är det verkligen majoritetens uppfattning att man i Sverige får
            föra register över kunder i utländska företag? Det är inte så
            sannolikt att man får det. Om man inte ens får föra register faller
            det hela med att man som förmedlare skall kunna veta om vilka
            affärer som kommer till stånd. Jag skulle vilja få kommenterar
            i dessa frågor.
          </note>
          <note n="3a63bb47">
            Anf. 78 INGIBJÖRG SIGURDSDÓTTIR (s)
          </note>
          <note n="b135dfee">
            replik
          </note>
          <note n="bbcb878a">
            Fru talman! Det låter väldigt vackert när Michael
          </note>
          <note n="cddded7f">
            Stjernström talar om småspararna som om han värnade mest om dem.
            Det gläder mig i och för sig att höra.
          </note>
          <note n="ae27972f">
            Men jag tror inte att småspararna springer till oseriösa aktörer.
            De småsparare jag känner har inte dessa bekymmer. De har ingenting
            att spara. Jag tror att Michael Stjernström i förtäckta ordalag
            värnar om höginkomsttagarna när han pratar så vackert om de små.
          </note>
          <note n="b7b74e98">
            Anf. 79 MICHAEL STJERNSTRÖM (kds)
          </note>
          <note n="b135dfee">
            replik
          </note>
          <note n="1c6e19e5">
            Fru talman! Jag fick inget svar på frågan. Det framgår fortfarande
            inte om utskottsmajoriteten ser någon risk i att man gynnar oseriösa
            aktörer inom detta. Visst är det så, det måste väl ändå utskottsmajoriteten
            känna till, att det finns flera postorderföretag som skickar direktreklam
            hem till svenska hushåll där de uppmanas att placera några hundra
            kronor i månaden i en utländsk försäkring i ett företag som ligger
            på en kanalö.
          </note>
          <note n="d7677aed">
            Den här verksamheten, som jag i många fall betecknar som oseriös,
            kommer att explodera i omfattning. Det är detta jag talar om.
            Ett par hundralappar i månaden är en summa som en småsparare kan
            avstå.
          </note>
          <note n="cfba3862">
            Anf. 80 INGIBJÖRG SIGURDSDÓTTIR (s)
          </note>
          <note n="b135dfee">
            replik
          </note>
          <note n="34009d2e">
            Fru talman! Michael Stjernström talar om att gynna oseriösa företag.
            Det förfaringssätt som redan nu finns har gynnat dem som säljer
            dessa försäkringar.
          </note>
          <note n="e37af9a5">
            Det har ju varit en mycket lönsam affär för dem. Jag vet inte
            varför vi skall gynna det systemet. I övrigt har jag inget mer
            att tillägga.
          </note>
          <note n="d3b97fd0">
            Anf. 81 CARL ERIK HEDLUND (m)
          </note>
          <note n="438633b9">
            Fru talman! I den här debatten har vi fått höra en hel del om
            socialdemokraternas syn på oss moderater.
          </note>
          <note n="8868c182">
            Då vill jag bara erinra om att vi moderater vill avskaffa förmögenhetsskatten
            totalt. Det gäller såväl små som stora förmögenheter.
          </note>
          <note n="d008c268">
            Vi pratar om detta med diskrimineringen av de svenska livförsäkringsbolagen
            och att det är huvudorsaken till att man vill göra den här förändringen.
            Med den förändring som är nu föreslagen kommer vi att diskriminera
            utländska kapitalförsäkringsbolag. De kommer med stor sannolikhet
            att föra talan mot Sverige. De kommer att säga att vi diskriminerar
            dem och att vi bryter mot EG-rätten.
          </note>
          <note n="7aa70a7f">
            Jag tycker att det skulle vara en chikan för Sveriges riksdag
            att fatta ett beslut som sedan kommer att bli fällt i EG-domstolen.
            Sannolikheten är stor för att så kommer att ske. Jag tycker alltså
            med andra ord att det här förslaget är alldeles för dåligt underbyggt.
          </note>
          <note n="0c5e7f90">
            Sedan sade Ingibjörg Sigurdsdóttir att vi nu har ett system som
            innebär att de utländska bankerna talar om hur mycket pengar som
            svenska medborgare har på utländska konton. Det är rätt. Men om
            man tar ett samtal med Finansinspektionen och hör efter hur många
            utländska banker det är som har registrerat sig och som lämnar
            kontrollbesked kan man konstatera att även den bestämmelsen är
            ett slag i luften. Det fungerar inte. Då frågar jag mig varför
            vi skall föra in bestämmelser som bara är något av en illusion.
            Det försvårar för småsparare. Det är de oinformerade som kommer
            att drabbas hårdast av dessa s.k. kapitalrådgivare som vi ibland
            kan läsa om i pressen.
          </note>
          <note n="ca34a1c4">
            Anf. 82 INGIBJÖRG
          </note>
          <note n="41344258">
            SIGURDSDÓTTIR (s)
          </note>
          <note n="2344f284">
            Fru talman! Jag fick inget svar på hur Carl Erik
          </note>
          <note n="0cfc17f8">
            Hedlund vill behålla kapitalet i landet annat än att han vill
            avskaffa förmögenhetsskatten. Det är det stående förslaget hos
            moderaterna. Det är i och för sig ingen nyhet. Var finns rättvisan
            i det?
          </note>
          <note n="c64ecd54">
            Överläggningen var härmed avslutad.
          </note>
          <note n="12046b1f">
            (Beslut skulle fattas den 19 december.)
          </note>
          <note n="14a8ade0">
            8 § Vissa punktskatte- och tullfrågor
          </note>
          <note n="a29b7a00">
            Föredrogs
          </note>
          <note n="d2a37a68">
            Skatteutskottets betänkande 1995/96:SkU17
          </note>
          <note n="7e315692">
            Vissa punktskatte- och tullfrågor (prop.
          </note>
          <note n="e7a9dda9">
            1995/96:57 och 1995/96:12)
          </note>
          <note n="2c17cf4c">
            Kammaren biföll andre vice talmannens hemställan om att ärendet
            fick avgöras efter endast en bordläggning.
          </note>
          <note n="0747a8f7">
            Anf. 83 KARL-GÖSTA SVENSON (m)
          </note>
          <note n="4f07d020">
            Fru talman! Återigen skall riksdagen besluta om en skattehöjning.
            Det är tydligen ingen hejd på regeringens skattehöjarambitioner.
          </note>
          <note n="02eea9aa">
            Den föreslagna höjningen av alkoholskatten på folköl riskerar
            att den ökande privata införseln av starköl kommer att bestå.
            I Skåne har folkölsförsäljningen gått ned med närmare 20 %. I
            hela landet har försäljningen gått ner ungefär 3 %. Det finns
            uppenbarligen en tendens till ökad konsumtion av starkare öl,
            och det förekommer en omfattande gränshandel.
          </note>
          <note n="eb4cd7f2">
            En höjning av alkoholskatten för folköl är, enligt vår uppfattning,
            därför en felaktig åtgärd även ur alkoholpolitisk synpunkt.
          </note>
          <note n="ad7ae769">
            Fru talman! Med det sagda yrkar jag bifall till den moderata
            reservationen i det här betänkandet.
          </note>
          <note n="c4bb9994">
            Anf. 84 LARS U GRANBERG (s)
          </note>
          <note n="97f52da5">
            Fru talman! Drygt ett år har gått sedan Sverige och svenskarna
            bestämde sig för att ta klivet in i EU.
          </note>
          <note n="857edbbd">
            Frågan är om det är på gott eller ont.
          </note>
          <note n="0cca679e">
            En fråga är den som rör tullen och vissa förändringar på punktskatteområdet.
            I skatteutskottets betänkande nr 17 tas frågor upp om förändringar
            utifrån de nya förhållanden som uppstått genom medlemskapet i
            EU, men också frågor som är av karaktären uppföljande åtgärder.
          </note>
          <note n="51e990b7">
            Under EU-förhandlingarna jobbades vissa undantagsregler fram.
            Ett sådant undantag är just Sveriges alkoholbeskattning. Detta
            undantag gäller fram t.o.m.
          </note>
          <note n="63895809">
            1997.
          </note>
          <note n="29aa65d4">
            Fru talman! Under det gångna riksdagsåret har vi här i kammaren
            debatterat den här frågan vid flera tillfällen. Vid den förra
            debatten ställde jag en fråga som för oss socialdemokrater är
            självklar, nämligen om de andra partierna ställer upp på Världshälsoorganisationens
            mål om en sänkt alkoholkonsumtion i
          </note>
          <note n="c24d0917">
            Sverige. Alla partier utom ett svarade på den frågan.
          </note>
          <note n="a201c782">
            Fru talman! Frågan ställs nu en fjärde gång, men nu med en följdfråga.
            Vilken inverkan tror Karl-Gösta
          </note>
          <note n="d918f2f1">
            Svenson och moderaterna att en sänkt alkoholskatt har på konsumtionen?
            Om svaret som Karl-Gösta Svenson och moderaterna ger är en ökning,
            var skall vi som land då ta de pengar som kommer att behövas för
            vård av de ökande fallen av alkoholism? Glöm inte heller de ökade
            kostnaderna för de förebyggande vården! Vem skall betala det kalaset,
            Karl-Gösta
          </note>
          <note n="dcf84d5e">
            Svenson?
          </note>
          <note n="2faf3346">
            Fru talman! Nu står vi inför en av de helger på året när just
            alkoholproblemen syns som tydligast.
          </note>
          <note n="cdbaa060">
            Men moderaterna slår ifrån sig problemet. Det sker endast på
            grund av en föråldrad borgerlig skattesyn.
          </note>
          <note n="a4a29d03">
            Låt mig bara konstatera, Karl-Gösta Svenson, att skatter och
            alkohol hör ihop, och så måste det också förbli.
          </note>
          <note n="1fe51df1">
            Fru talman! Moderaterna säger att de tror på framtida alkoholskattesänkningar
            på ölet i ett Europaperspektiv. Vilken nivå menar moderaterna
            när de talar om Europaperspektiv? EU:s syn på det svenska ölet
            är att det har en felaktig skattesats. Det är sant.
          </note>
          <note n="0d48fee8">
            Men att sänka skatten på folköl utifrån ett näringsekonomiskt
            perspektiv får stå för moderaterna. Bryggarnäringen behöver precis
            samma saker som övriga näringar i Sverige, nämligen spelregler
            som är långsiktiga och hållbara även i ett Europaperspektiv.
          </note>
          <note n="9e342a7d">
            Om moderaterna vill värna om svensk bryggerinäring krävs det
            litet grand mer än en tro på att utvecklingen blir si eller så.
            Vårt land och den här näringen har under en treårsperiod fått
            leva med ett sådant tyckande. Det har klart och tydligt visats
            att träffsäkerheten inte var den bästa.
          </note>
          <note n="7f47e9a7">
            Jag vill till sist, fru talman, ta upp den röda finska villaoljan.
            Jag vill som norrbottning ta upp detta problem, som uppstått i
            och med medlemskapet i EU.
          </note>
          <note n="5ddc9fb2">
            Efter vårt inträde i EU började vissa mindre nogräknade människor
            i landet, med hjälp av ändrade regler för tullbevakningen längs
            våra gränser, att utan erläggande av punktskatt införa stora kvantiteter
            finsk lågbeskattad röd eldningsolja till Sverige. Denna olja har
            varit avsedd för vidare försäljning som drivmedel i svenska fordon.
          </note>
          <note n="91fd5da6">
            Fru talman! Det som en gång var något helt oskyldigt urartade
            till ren ekonomisk brottslighet. Det känns därför skönt att veta
            att när talmannens klubba om en stund faller har Sverige som land
            och vi som parlament agerat för att sätta stopp för en verksamhet
            som lurar staten på pengar - pengar som vi så väl behöver för
            att kunna hålla oss med en bra vård och annat som vi finner viktigt
            i vårt samhälle.
          </note>
          <note n="c4670f78">
            Jag vill också peka på att regeringen föreslås få i uppgift att
            följa utvecklingen på det här området och återkomma om så skulle
            behövas.
          </note>
          <note n="62b282a1">
            Med detta, fru talman, yrkar jag avslag på den enda reservationen
            och bifall till utskottets hemställan.
          </note>
          <note n="49ecae61">
            Anf. 85 KARL-GÖSTA SVENSON (m) replik
          </note>
          <note n="6464fc5b">
            Fru talman! Lars U Granberg är såvitt jag kan förstå mycket pessimistisk
            när det gäller EU-
          </note>
          <note n="521c050b">
            medlemskapet. Jag tycker att det är beklagligt att en företrädare
            för majoriteten i utskottet har denna negativa syn på vårt EU-medlemskap.
            Han grundar en del av sina negativa tankar på den gränsöverskridande
            handeln. En av de viktigaste åtgärder som är förenade med ett
            EU-medlemskap är att vi fritt skall kunna föra varor, tjänster,
            kapital och personer över gränserna i vår nya gemenskap.
          </note>
          <note n="5782b31a">
            Att Sverige kan få problem i vissa avseenden beror bl.a. på det
            mycket höga skattetrycket i Sverige.
          </note>
          <note n="3587cb9f">
            Att ständigt höja skatterna i vårt land bidrar till att ytterligare
            fjärma oss från de övriga länderna i Europa. I det avseendet måste
            ni tänka om.
          </note>
          <note n="d94d0b98">
            Detta gäller även för alkoholskatterna. Vi måste ha alkoholskatter
            som stimulerar till intagande av alkoholsvagare drycker. Vi bör
            inte höja skatten på folköl nu när vi har sett att gränshandeln
            har medfört en ökad införsel av starkare öl. Det hjälper oss inte
            att bibehålla en konsumtion av det svenska folkölet.
          </note>
          <note n="4f8edbdd">
            Jag vill också svara på den direkta frågan. Även vi moderater
            ställer oss bakom WHO-målet, och vi kan göra det med en sund politik
            ur social synpunkt och ur beskattningssynpunkt när det gäller
            alkholhaltiga drycker.
          </note>
          <note n="e22bb632">
            Anf. 86 LARS U GRANBERG (s)
          </note>
          <note n="484e858c">
            Fru talman! Vad gäller frågan om pessimism eller inte om EU vill
            jag säga att jag röstade ja till EU och inte känner mig direkt
            pessimistisk. Jag tycker däremot att man i ett parti som har suttit
            i regeringsställning i Sverige och även har arbetat med förhandlingar
            med EU kanske borde ha tänkt på det här redan under dessa förhandlingar.
          </note>
          <note n="6177069f">
            En annan sak som nu kom upp var långsiktigheten.
          </note>
          <note n="bcc5cef8">
            Moderaterna har inte stått för någon direkt långsiktighet, i
            varje fall inte vad gäller företagsklimatet under den förra regeringsperioden
            och knappast heller nu i sin iver att sänka skatten på öl.
          </note>
          <note n="c64ecd54">
            Överläggningen var härmed avslutad.
          </note>
          <note n="12046b1f">
            (Beslut skulle fattas den 19 december.)
          </note>
          <note n="13d22c02">
            9 § Skatt på naturgrus
          </note>
          <note n="a29b7a00">
            Föredrogs
          </note>
          <note n="fb9dc995">
            Skatteutskottets betänkande 1995/96:SkU18
          </note>
          <note n="3874cf82">
            Skatt på naturgrus (prop. 1995/96:87)
          </note>
          <note n="2c17cf4c">
            Kammaren biföll andre vice talmannens hemställan om att ärendet
            fick avgöras efter endast en bordläggning.
          </note>
          <note n="3d7a62f3">
            Anf. 87 JAN-OLOF FRANZÉN (m)
          </note>
          <note n="ace3bc68">
            Fru talman! Jag vill inleda med att yrka bifall till reservation
            1 mom. 1, som innebär avslag på hemställan i SkU18 vad gäller
            skatt på naturgrus.
          </note>
          <note n="2bb01f16">
            I den moderata reservationen avvisar vi inte helt propositionens
            tankegång att ändliga naturresurser skall nyttjas på ett sådant
            sätt att även framtida generationer får tillgång till råvaror.
            Åtgärder bör således vidtas för att vi skall uppnå en bättre hushållning
            med naturgrus.
          </note>
          <note n="44d46ffc">
            Vi moderater anser att detta inte bör åstadkommas med ekonomiska
            styrmedel. Det finns, som vi ser det, inga klara argument för
            att en skatt skulle leda till en minskad användning av naturgrus.
            Regeringens förslag leder därmed endast till att det samlade skattetrycket
            ökar inom en viss näringsgren. Här har vi beaktat att flera tunga
            remissinstanser varit negativa till förslaget om införande av
            en naturgrusskatt och i stället föreslagit andra lösningar.
          </note>
          <note n="877cc904">
            Riksrevisionsverket är mycket tveksamt till om en skatt är det
            lämpligaste sättet att uppnå det önskade målet. Man har från verkets
            sida i stället föreslagit som alternativ metod att med villkor
            för tillståndsgivningen kvotera grusuttagen mot en successiv minskning
            som på sikt leder till det önskade målet.
          </note>
          <note n="a44f3da7">
            Detta skulle också kunna ske, anser verket, genom frivilliga
            överenskommelser med branschen.
          </note>
          <note n="df9039d4">
            SGU, Sveriges geologiska undersökning, vars uttalande i detta
            sammanhang bör och skall väga tungt, anser för sin del att en
            tillräcklig hushållning med naturgrus kan uppnås genom allmänna
            råd och en bättre styrning från tillståndsgivande myndighet. I
            den moderata reservationen ansluter vi oss till denna uppfattning.
          </note>
          <note n="8b671bd2">
            Till detta bör fogas Riksskatteverkets bedömning av de administrativa
            problemen och kontrollsvårigheterna.
          </note>
          <note n="f9f4fd19">
            Fru talman! Jag vill i detta sammanhang påminna om att naturgrusanvändningen
            sedan 1987 och fram till 1994 har minskat med drygt 20 %, samtidigt
            som bergkrossproduktionen under samma period har ökat med 15 à
            16 %. Detta har, som jag ser det, skett i samklang mellan myndighet
            och berörda aktörer i branschen.
          </note>
          <note n="47e8ea97">
            Med konstaterandet av detta, som hänt under blott en sjuårsperiod,
            anser jag att vi är på rätt väg när det gäller naturgrus. Om man
            ytterligare skärper tillståndsgivningen och betonar det egna ansvaret,
            blir det, som vi moderater ser det, helt onödigt med en grusskatt.
          </note>
          <note n="00657392">
            En annan reflexion som kan göras i detta sammanhang gäller de
            många människor som behöver grus för att t.ex. bygga ett hus och
            dem som bor vid enskilda vägar. De kommer nu att få sina bidrag
            halverade och en kostnadsökning på gruset med 7:50 kr per kubikmeter.
            Dessa uppgifter hämtade från verkligheten kan man inte bortse
            från.
          </note>
          <note n="a951da72">
            Jag vill ställa en fråga till Centerpartiet, som har varit en
            drivande kraft bakom den föreslagna skatten:
          </note>
          <note n="35327e4c">
            Har man verkligen tänkt igenom denna kostnadsfördyring av de
            enskilda vägarna i landet?
          </note>
          <note n="de353a5d">
            Tyvärr ser jag inte någon representant för Centerpartiet i kammaren.
            Därför ställer jag en fråga till
          </note>
          <note n="6576c627">
            Miljöpartiets Ronny Korsberg: Anser Ronny Korsberg att man gynnar
            Sveriges landsbygd genom att höja denna avgift på naturgrus? Tycker
            Ronny Korsberg att de människor som bor vid sidan av asfalterade
            vägar eller vid sidan av storstäder skall ta på sig denna kostnad?
            Är det förenligt med Miljöpartiets tankegångar om en levande landsbygd?
          </note>
          <note n="4bdbb4e6">
            Mot bakgrund av det anförda är vi moderater inte beredda att
            ställa oss bakom förslagen i propositionen.
          </note>
          <note n="10d16b94">
            Vi förutsätter i stället att regeringen snarast överväger hur
            en bättre hushållning med naturgrus kan åstadkommas utan att ekonomiska
            styrmedel används. Här bör väljas en metod som innebär att de
            administrativa restriktioner vid täkttillståndsgivningen som redan
            finns skall skärpas. Därutöver utgår vi från att regeringen skyndsamt
            återkommer med förslag till riksdagen i den mån den lösning som
            vi i reservationen förordar kräver lagstiftning.
          </note>
          <note n="f15bb27a">
            Anf. 88 RONNY KORSBERG (mp)
          </note>
          <note n="49c54763">
            Herr talman! Naturgrus är att betrakta som en ändlig resurs,
            något som vi måste hushålla med. Det är de flesta överens om.
            Det är bråttom. I en rapport från förra året framgår det att gruset
            i ett 80-tal kommuner i landet, dvs.. mellan en fjärdedel och
            en tredjedel av kommunerna, med nuvarande exploateringstakt kommer
            att vara slut inom 30 år, i 40 av dessa kommuner inom 10 år. Det
            är alltså bråttom att göra någonting för att minska användningen
            av naturgrus i landet.
          </note>
          <note n="604fc625">
            Naturligtvis är vi i Miljöpartiet väldigt nöjda med att det nu
            läggs fram ett förslag på riksdagens bord om att införa en skatt
            på naturgrus. Men några punkter i förslaget kunde förbättras.
            Det har vi också påpekat i vår motion.
          </note>
          <note n="dac9c58d">
            Det rör framför allt tillämpningsområdena. Vi har pekat på att
            detta förmodligen kommer att öka trycket på att hitta möjligheter
            att substituera naturgruset. Det gäller utvinning av grus och
            sand under vattenytan, i havet, det vi kallar sandsugning. Vi
            tycker att det kunde ha varit lämpligt att låta lagen omfatta
            även denna typ av exploatering. Nu är reglerna på det området
            ganska besvärliga att tillämpa. Det är ett flertal olika lagrum
            som reglerar detta. Det finns en tillståndsgivning som i och för
            sig innebär en viss kontroll. Men vi hade helst sett att det här
            förslaget för säkerhets skull även hade omfattat sandsugning till
            havs.
          </note>
          <note n="696028bb">
            Vidare gäller det avfallet. Det är inte så att man använder det
            naturgrus som bryts till sista sandkornet.
          </note>
          <note n="60cfb235">
            Det blir oftast överskottsmassor kvar när man sorterat ut det
            som är säljbart. Det har naturligtvis skadeverkningar på naturen,
            och det är samma uttag som görs, även om man inte lyckas sälja
            det vidare. Därför hade det varit ganska bra om skatten även hade
            omfattat avfallsmassor som blir restprodukter av en utvinning
            av grus. Det skulle motverka sådan brytning där man från början
            bara är ute efter en viss kvalitet, resten kommer att bli liggande
            i högar.
          </note>
          <note n="3e6340ff">
            Sedan gäller det nivån, och då talar vi pengar: Vad skall det
            kosta att exploatera kommande generationers naturtillgångar? I
            betänkandet föreslås, liksom i den utredning som ligger till grund
            för förslaget, att man bör lägga skatten på 5 kr per ton. Det
            är något förvånande. I utredningen och betänkandet kan man nämligen
            finna att det logiska beslutet vore att lägga den på minst 10
            kr per ton. Kostnadsskillnaden mellan bergskross, som är ett alternativ
            till naturgrus, och naturgrus är ungefär 6-7 kr. Därtill kommer
            en del transportkostnader som gör att man sammanlagt, för att
            få en balans i kostnaderna, kommer upp i 10 kr.
          </note>
          <note n="96b7f5cf">
            Nu hävdar en del att det är en alldeles för låg nivå i alla fall.
            Häromdagen presenterade Naturskyddsföreningen en rapport om skatteväxling
            där man föreslog bl.a. en skatt på naturgrus. Man påpekade att
            skatten borde ligga på 15 kr per ton med sikte att höja den till
            20 kr - detta för att få en tillräckligt kraftig styreffekt. Det
            här med styreffekten är det intressanta med förslaget. Det står
            nämligen klart och tydligt i både utredningen och betänkandet
            att man för att få den avsedda styreffekten borde lägga skatten
            på 10 kr.
          </note>
          <note n="95c5e960">
            Varför lägger man den på 5 kr? Jo, då säger man så här: Vi måste
            ta hänsyn till ett antal mindre företag som riskerar att slås
            ut. Det låter naturligtvis bestickande - inte vill vi slå ut småföretag
            i onödan. Men man kan fråga sig: Blir det verkligen så? Vad finns
            det för argument som gör det troligt att det verkligen blir en
            utslagning? Argumenteringen är minst sagt svag. Vad man kan hitta
            för argument är att det kan bli problem för mindre företag att
            övervältra kostnaden för den här skatten på slutanvändaren. Läser
            man ännu noggrannare hittar man i utredningen motiveringen att
            de små företagen kan förväntas ha en något sämre förhandlingssituation.
            Då måste man fråga sig:
          </note>
          <note n="967b1961">
            Hur fungerar den här skatten? Slår den inte lika för alla producenter?
            Jo, visst gör den det, både liten som stor får lägga på exakt
            samma skattesats. Hur kan då konkurrensförhållandet och förhandlingssituationen
            förändras av att alla producenter lägger på samma skatt? Jag tycker
            att det är en minst sagt svag argumentering som framförs i betänkandet
            för att inte lägga skatten på den nivå som faktiskt rekommenderas
            av utredningen. Det är litet tråkigt att behöva konstatera att
            man har en så återhållsam syn när man trots allt säger att skatten
            rimligen borde ligga på 10
          </note>
          <note n="91c03679">
            kr.
          </note>
          <note n="e539d670">
            Därför har vi yrkat på att förslaget skall ändras så till vida
            att skattesatsen skall vara 10 kr. Det har vi gett uttryck för
            i reservation 3, som jag härmed yrkar bifall till. Självfallet
            står jag bakom de övriga två reservationer som vi har, men för
            tids vinnande nöjer jag mig med att yrka bifall till reservation
            3.
          </note>
          <note n="e9bf0f1d">
            Så några ord till min käre kollega från Moderaterna, Jan-Olof
            Franzén. Han ställer direkta frågor till mig och Miljöpartiet.
            Han undrar om vi tror att detta gynnar landsbygden. Ja, självklart
            tror vi att det gör det, annars hade vi inte varit för en sådan
            här skatt.
          </note>
          <note n="ce9be49e">
            Landsbygden är ju en del av vårt land såväl som staden. Jag ser
            inte vad det har med saken att göra över huvud taget om man bor
            på landsbygden eller inte.
          </note>
          <note n="ec305a91">
            Det är inte så att folk på landsbygden har någon särskilt stark
            drift att roffa åt sig av kommande generationers tillgångar. Jag
            har aldrig varit med om att det skulle finnas en sådan drivkraft
            på landsbygden. Snarare är det tvärtom. Där kanske finns en större
            förståelse för att man bör värna de naturvärden som finns och
            som kan vara litet svårare att se med utgångspunkt i staden.
          </note>
          <note n="0cf4a31c">
            Jag skulle vilja ställa en fråga till Jan-Olof Franzén: Har Jan-Olof
            Franzén och Moderaterna fullständigt tappat tron på marknadsekonomin
            och dess mekanismer? Jan-Olof Franzén påstår nämligen helt frankt
            från talarstolen att en skatt på naturgrus inte kommer att ha
            någon påverkan på efterfrågan. Det är för mig en fullständig gåta
            hur man som moderat och hävdande av maknadsekonomi kan komma till
            en sådan slutsats.
          </note>
          <note n="148c36a8">
            Anf. 89 JAN-OLOF FRANZÉN (m) replik
          </note>
          <note n="65e54a99">
            Herr talman! Nu är det så, min gode Korsberg, att en kostnadsökning
            är ofrånkomlig för de enskilda vägarna om man inför, som ni vill,
            en skatt som innebär en fördubbling jämfört med nuvarande, således
            16
          </note>
          <note n="39f78252">
            kr per kubikmeter. Hur skulle det gynna Sveriges landsbygd och
            de enskilda vägarna? Det kostar ju pengar att underhålla det enormt
            stora vägnätet i vårt land.
          </note>
          <note n="a9ae4886">
            När det gäller skatt har vi kanske också tron att det kan hjälpa
            i vissa lägen. Men här tycker vi att om man verkligen vill ha
            ned uttagen av vårt naturgrus finns ju redan i dag en möjlighet
            för de tillståndsgivande myndigheterna att reglera detta på ett
            omedelbart och utomordentligt bra sätt.
          </note>
          <note n="5896e2df">
            Vi har redan sett att det finns ansvarstagande i landet. Just
            av bl.a. miljöhänsyn har man nu minskat användningen av grus,
            och det tycker jag är en bra inriktning.
          </note>
          <note n="c58f9711">
            Anf. 90 RONNY KORSBERG (mp) replik
          </note>
          <note n="110f1853">
            Herr talman! Det är väl självklart, min gode Jan-
          </note>
          <note n="0e96e056">
            Olof Franzén, att om man lägger en skatt på naturgrus drabbar
            det alla som använder denna vara. Självklart är det så!
          </note>
          <note n="236cfab5">
            För ärlighetens skull tycker jag dock att man måste ta hela kostnadsbilden
            i beaktande när det gäller att underhålla vägar i glesbygden.
            Det kan inte rimligtvis vara så att en skatt på 5 kr per kubikmeter
            eller 10 kr per ton på något sätt skulle slå ut människor i glesbygden.
            Till de flesta av dessa enskilda vägar hör för övrigt en egen
            grustäkt som inte omfattas av det här. Den husbehovstäkt som det
            är fråga om här kommer alltså inte att beröras av den här skatten.
          </note>
          <note n="f8ab84d8">
            Den här pålagan torde alltså vara ett ganska litet problem för
            människor som bor på landsbygden. Men självklart måste även de
            vara med och hushålla med den resurs vi har. Vi kan inte undanta
            vissa grupper bara för att de råkar illa ut ekonomiskt. Då fungerar
            ju inte de ekonomiska styrmedlen; det är fullkomligt självklart.
            Det här kommer att stimulera till andra sätt att underhålla vägar
            - att återanvända material, att flytta material från ett håll
            till ett annat etc.
          </note>
          <note n="4b2b7c5b">
            Vidare säger Jan-Olof Franzén att det här i dag sköts på ett
            alldeles förträffligt och utmärkt sätt. Det är ju inte sant! Riksdagens
            revisorer har granskat hur man använder de täktavgifter som i
            dag tas ut och konstaterade då att länsstyrelserna inte alls hade
            skött sina åtaganden. Revisorerna rapporterade stora brister när
            det gällde hur man skött inventeringar, forskning och annat som
            avgifterna skall användas till. Det fanns också stora brister
            när det gällde tillståndsgivning samt tillsyn av tillståndsgivning
            och täktverksamhet. Så tyvärr tror jag nog att Jan-Olof Franzén
            är felunderrättad när han tror att det nuvarande systemet väl
            sörjer för den resurshållning vi vill ha.
          </note>
          <note n="99aee371">
            Anf. 91 JAN-OLOF FRANZÉN (m) replik
          </note>
          <note n="8287301f">
            Herr talman! Det är faktiskt så att Riksrevisionsverket är mycket
            tveksamt till en skatt i det här läget, så jag undrar om Ronny
            Korsberg verkligen har läst på ordentligt i den här frågan.
          </note>
          <note n="23c28944">
            Jag skall så kommentera frågan om egna täkter.
          </note>
          <note n="96827fb7">
            Jag, som kommer från landsbygden och har eget grus, får använda
            grus från egen täkt till egen privat väg.
          </note>
          <note n="651bac64">
            Det är skillnad, Ronny Korsberg, på en enskild väg och de allmänna
            landsvägar som landsbygden består av. Dessa är inte alltid asfalterade
            överallt, utan det finns i Sverige ofantligt många mil grusvägar.
            Det behövs grus till deras underhåll. Men Ronny Korsberg kanske
            menar att man i stället, som fallet ofta är i mina bygder, skulle
            få köra kanske 10-12 mil för att hämta bergskross där man krossar
            berg. Jag anser nu att bergskross i sig inte är det mest miljövänliga
            i det här landet. Där får man nog ta sig en funderare.
          </note>
          <note n="5f6bc6f3">
            Anf. 92 RONNY KORSBERG (mp) replik
          </note>
          <note n="9a4cd113">
            Herr talman! Återigen, Jan-Olof Franzén: Självklart kommer det
            att bli kostnadsökningar för dem som använder naturgrus, även
            om de råkar använda det till att underhålla sina vägar. Det är
            ju så att säga syftet med den här skatten - att man skall hushålla
            med gruset.
          </note>
          <note n="a6412874">
            Man måste inte alls nödvändigtvis åka i väg och hämta bergskross
            för att reparera vägar. Användningen av naturgrus kommer ju inte
            att upphöra. Den största delen av det naturgrus man använder går
            åt till barlast när man bygger stora onödiga broar som Öresundsbron,
            eller stora dyra motorvägar, som vi tycker är ganska onödiga projekt.
            Det är där man kommer att göra de stora förändringarna när det
            gäller användandet. Det är där man kommer att använda andra massor
            och ta fram alternativ.
          </note>
          <note n="94723925">
            Självklart kommer man på landsbygden att använda sig av naturgrus
            för att underhålla sina vägar där det är lämpligast. Det kommer
            att bli en kostnadsökning, men jag vågar påstå - jag kommer nämligen
            också från trakter som har ganska mycket grusvägar kvar, tack
            och lov - att i de fall där man måste använda naturgrus kommer
            den merkostnaden att vara mycket blygsam och marginell.
          </note>
          <note n="7869b75c">
            Jag tror inte att Jan-Olof Franzén skall vara så pessimistisk
            när det gäller marknadsmekanismerna.
          </note>
          <note n="cfe2ee7d">
            Han kan lita på att den här skatten delvis kommer att få den
            effekt vi hoppas, nämligen att få ned den totala grusanvändningen.
          </note>
          <note n="8dd12c8c">
            Anf. 93 LISBETH STAAF-
          </note>
          <note n="02cbcc40">
            IGELSTRÖM (s)
          </note>
          <note n="c12954a7">
            Herr talman! Låt mig inledningsvis yrka bifall till utskottets
            hemställan och avslag på samtliga reservationer som har fogats
            till det här betänkandet.
          </note>
          <note n="e1862fa5">
            I skatteutskottets betänkande 1995/96:18 föreslås att en skatt
            införs på naturgrus den 1 juli 1996. Skatten föreslås inledningsvis
            bli 5 kr per ton, och den skall beräknas på produktionen av naturgrus.
            Avsikten är att skatten skall verka för en bättre hushållning
            med naturgrus.
          </note>
          <note n="416be3d2">
            Vidare föreslås att det i naturvårdslagen skall införas möjlighet
            för regeringen dels att föreskriva skyldighet för den som har
            täkttillstånd att hålla länsstyrelsen underrättad om vem som exploaterar
            en täkt, dels att meddela föreskrifter om avgifter för myndigheternas
            verksamhet enligt naturvårdslagen. Dessa ändringar i naturvårdslagen
            föreslås träda i kraft den 1
          </note>
          <note n="157825fa">
            april 1996.
          </note>
          <note n="25d3b5fa">
            Det finns naturgrus över hela Sverige, men förekomsterna är ojämnt
            fördelade. I norra Sverige finns särskilt goda naturgrustillgångar
            i bl.a. Pajala- , Storuman- och Åseleområdena, i Sydsverige i
            bl.a. Sala,
          </note>
          <note n="ffb83043">
            Skövde, Vetlanda och sydöstra Halland. Bristområden finns i bl.a.
            norra Halland, Dalsland och Vänerns kustområden, men även Roslagen,
            Öland och Malmöhus län har brist på naturgrustillgångar.
          </note>
          <note n="3173f66a">
            Det är bråttom, som Ronny Korsberg sade, att göra någonting åt
            det här. En rapport som presenterades
          </note>
          <note n="dcac7515">
            1994 visar att naturgruset i ett 80-tal kommuner kommer att vara
            förbrukat inom 30 år. För ett 40-tal av dessa kommuner är naturgruset
            slut redan inom 10
          </note>
          <note n="ba6cf080">
            år. De hushållningsplaner som hittills har upprättats inom olika
            län eller kommuner tyder emellertid på att rapporten kan vara
            väl optimistisk.
          </note>
          <note n="2c274e14">
            Herr talman! Jag skall nu kommentera de reservationer som har
            fogats till betänkandet.
          </note>
          <note n="1117af3f">
            I reservation nr 1 yrkar Moderata samlingspartiet, som enda parti,
            avslag på propositionen. Man vill inte ha ekonomiska styrmedel
            utan i stället administrativa regleringar.
          </note>
          <note n="5c84bd03">
            Utskottsmajoriteten anser att det bästa styrmedlet för att slå
            vakt om våra ändliga naturresurser är just det ekonomiska styrmedlet.
            Naturgrus är en icke förnybar naturresurs med stor betydelse för
            bl.a. dricksvattenförsörjningen, och åtgärder måste vidtas för
            att ytterligare påskynda övergången från naturgrus till alternativa
            material. Riksdagen har även vid ett flertal tillfällen uttalat
            sig för en ökad användning av ekonomiska styrmedel i miljöpolitiken.
          </note>
          <note n="cb3aa71d">
            Det råder även stor enighet om att miljöskatter och avgifter
            kan leda till bättre hushållning med våra naturresurser. Sådana
            styrmedel kan också öka lönsamheten för investeringar i miljöskyddande
            och resursbesparande teknik.
          </note>
          <note n="0b17572a">
            Jan-Olof Franzén hänvisade i sitt inlägg till olika remissinstansers
            svar. Jag har gått igenom samtliga remissinstansers svar - det
            är 39 stycken. Av dessa är det 27 som tillstyrker förslaget.
          </note>
          <note n="98273295">
            Riksrevisionsverket är tveksamt, och det är även
          </note>
          <note n="41e1bd98">
            Riksskatteverket. När det gäller synpunkterna från
          </note>
          <note n="7d5ded97">
            Riksskatteverket har regeringen tillgodosett en del av dessa
            i propositionen. Jag vill rekommendera Jan-
          </note>
          <note n="1cfb944e">
            Olof Franzén att läsa på s. 25-26 i propositionen, där man tar
            upp 13§ lagen om enskilda vägar.
          </note>
          <note n="b2bc000b">
            Vidare säger man från Riksrevisionsverket att man anser att skatter
            skall utformas på ett likformigt och rättvist sätt, om det skall
            vara en skatt. Den utformningen anges i det här förslaget.
          </note>
          <note n="2cc38c97">
            De övriga tio som har lämnat remissvar har avstyrkt. Det är alltså
            Svenska fabriksbetongföreningen,
          </note>
          <note n="ababa5b2">
            Grus- och makadamföreningen, LRF, Svenska åkeriföreningen och
            några till.
          </note>
          <note n="3370a966">
            Vidare sade Jan-Olof Franzén att denna skatt inte hade någon
            påverkan. Jag rekommenderar då Jan-
          </note>
          <note n="81584fd1">
            Olof Franzén att läsa s. 24 i utredningen. Där tar man upp vilken
            påverkan som detta har haft i Danmark, som införde en skatt på
            5 kr 1990. Det blev då en kraftig nedgång i produktionen av täktmaterial
            medan återvinningen av bygg- och rivningsavfall ökade kraftigt.
            Så tror vi att det kommer att bli även här i Sverige.
          </note>
          <note n="098269c5">
            I reservation nr 2 föreslås att skattskyldighet skall omfatta
            all sandsugning som sker till havs, även om det sker utanför territorialgränsen.
            Utvinning av sand och grus från havsbotten har bedrivits i Sverige
            sedan sekelskiftet. Sandsugning utanför Sveriges sjöterritorium
            regleras i lagen om kontinentalsockeln. Enligt förordning skall
            ärenden om tillstånd till utvinning av naturtillgångar enligt
            denna lag en miljökonsekvensbeskrivning bifogas till ansökan.
            De företag som utvinner grus, sand och sten med tillstånd enligt
            kontinentalsockellagen är skyldiga att betala en avgift för verksamheten.
            Det är mycket hårda restriktioner när det gäller att få tillstånd.
            I nuläget finns det enbart ett enda tillstånd. Jag anser att det
            är viktigare för att motverka hotet mot såväl fågellivet som fisk-
            och djurlivet i havet är att bevilja så få tillstånd som möjligt
            - inte om det är en skatt eller en avgift för det som man tar
            upp. Från utskottsmajoriteten är vi inte beredda att göra någon
            förändring, dvs. att utvidga skattskyldigheten på detta område.
          </note>
          <note n="7a9d6109">
            När det gäller skattenivån, som tas upp i reservation nr 3, skall
            jag erkänna, Ronny Korsberg, att jag känner en viss sympati för
            denna reservation, men jag anser ändå att den föreslagna skattenivån
            är lämpligast inledningsvis. Den främsta anledningen till detta
            är att vi från utskottsmajoriteten tror att för de större företagen
            inte skulle innebära några problem att bära de högre kostnaderna
            men att det för de mindre företagen kan uppstå problem. Det är
            inte förenat med god hushållning om de små företagen slås ut och
            tvingas till nedläggning innan deras täkter utnyttjas fullt ut.
            Vi anser också att från hushållningssynpunkt bör skattenivån bestämmas
            så att den ger tillräckligt styrande effekt samtidigt som den
            inte får leda till att ett stort antal redan påbörjade täkter
            måste läggas ned.
          </note>
          <note n="0e7c455e">
            Utifrån detta, herr talman, har vi inledningsvis stannat för
            en skattenivå på 5 kr per ton, vilket är samma nivå som man har
            i Danmark.
          </note>
          <note n="1a03ed09">
            Den sista reservationen tar upp frågan om avfallsskatt. Avfallsutredningen
            avgav i juni förra året ett betänkande med förslag om vissa miljöskatter
            m.m.
          </note>
          <note n="77b2a66b">
            på avfallsområdet. Vidare har regeringen i mars i år tillkallat
            en särskild utredare för att ta fram förslag till en skatt som
            syftar till att minska mängden avfall som deponeras och för att
            allsidigt utreda konsekvenserna av att införa en sådan skatt.
            Utskottsmajoriteten vill avvakta resultatet av detta arbete, och
            vi är i nuläget inte beredda att föreslå en avfallsskatt med den
            inriktningen som avses i reservationen.
          </note>
          <note n="05cb746f">
            Anf. 94 JAN-OLOF FRANZÉN (m) replik
          </note>
          <note n="88cdebf4">
            Herr talman! Jag vill för Lisbeth Staaf-Igelström bara nämna
            att när hon räknade upp remissinstanserna glömde hon bort SGU,
            Sveriges geologiska undersökningar. Det är den viktigaste remissinstansen
            när det gäller detta ärende. SGU har med vattenströmningar och
            annat att göra som vi är mycket beroende av i det här landet för
            vårt grundvattensystem. Den remissinstansen nämndes inte. Därför
            har vi moderater tillstyrkt denna remissinstans uttalande och
            tankegångar.
          </note>
          <note n="c58b95aa">
            När det gäller skatt på naturgrus går det inte att komma ifrån
            att det blir en fördyring vad man än använder den till. Vi har
            en minskning med 20 % av användandet av naturgrus bara under en
            sjuårsperiod.
          </note>
          <note n="1eb4a669">
            Jag tycker att vi har slagit in på rätt väg. Länsstyrelseenheterna
            är mer restriktiva vid tillståndsprövningarna. Det tycker jag
            är bra. Jag sade i mitt anförande att vi ytterligare kan skärpa
            upp detta. Då når vi det önskade målet. Men en skatt på naturgrus,
            herr talman, såsom det har framställts här, är en skatt för att
            förstärka statskassan, ingenting annat.
          </note>
          <note n="42ddfb6c">
            Anf. 95 LISBETH STAAF-IGELSTRÖM (s)
          </note>
          <note n="b135dfee">
            replik
          </note>
          <note n="d2a52399">
            Herr talman! Jag har även läst SGU:s uttalande.
          </note>
          <note n="1d4c0546">
            Men vi från utskottsmajoriteten har gjort den bedömningen att
            det är viktigt att vi har ett ekonomiskt styrinstrument när det
            gäller att få en bra miljöpolitik här i landet.
          </note>
          <note n="0a6c3eb2">
            Naturgrus är en icke förnybar naturresurs. Vi kan aldrig få tillbaka
            den, om vi inte får en ny inlandsis, och det hoppas jag att vi
            inte får. Jag tror inte heller att Jan-Olof Franzén hoppas det.
          </note>
          <note n="48b9fe61">
            När vi diskuterar skatter säger alltid moderaterna att de icke
            vill ha några skatter. Det låter alltid så här:
          </note>
          <note n="771911c5">
            Sänk skatten, höj inga skatter, inför inga nya skatter.
          </note>
          <note n="4baee5bb">
            Vi socialdemokrater anser att skatteinstrumentet är ett mycket
            bra instrument för att man skall nå den effekt som vi vill ha.
            Men jag anser också att skatteinstrumentet är det bästa instrumentet
            i fördelningspolitiskt syfte. Därför anser vi att det bästa styrmedlet
            för att komma till rätta med effekterna när det gäller naturgruset
            är just det ekonomiska.
          </note>
          <note n="92d45c07">
            Anf. 96 JAN-OLOF FRANZÉN (m) replik
          </note>
          <note n="5fa178ff">
            Herr talman! Det är väl känt, Lisbeth Staaf-
          </note>
          <note n="f59f76eb">
            Igelström, att ni förordar skattevägen i många andra ärenden
            än just detta. Det är därför som vi har den här situationen i
            landet i dag med arbetslöshet osv. Det finns inte längre några
            företag här, för de flyttar till länder där man är mer skattegynnad.
          </note>
          <note n="75583c33">
            Men när det gäller naturgruset måste Lisbeth Staaf-Igelström
            väl hålla med om att det har skett en minskning av användandet
            på grund av länsstyrelsernas hårdare krav för att ge tillstånd.
            Den vägen är den rätta vägen. Man kan säga i dag eller i morgon
            att det inte skall öppnas fler täkter. All right, då får det bli
            så.
          </note>
          <note n="fa4d9052">
            Den vägen leder fram till det mål som vi kanske alla eftersträvar,
            att vi skall ha mer naturgrus kvar i landet.
          </note>
          <note n="cf4ea1e6">
            Men det är inte det som det är fråga om, det är fråga om en skattehöjning.
          </note>
          <note n="a910c5c9">
            Anf. 97 LISBETH STAAF-IGELSTRÖM (s)
          </note>
          <note n="b135dfee">
            replik
          </note>
          <note n="249d17a8">
            Herr talman! När jag hör Jan-Olof Franzén tänker jag på att hans
            parti har suttit i regeringsställning mellan 1991 och 1994, då
            otroligt många företag gick i konkurs i det här landet tack vare
            er förda politik.
          </note>
          <note n="dabea0cd">
            När man inte har någonting annat att komma med förutom sänk skatten,
            höj inga skatter, inför inga nya skatter, då höjer man rösten.
            Jag vill påstå att tomma tunnor skramlar mest. Och precis så är
            det med era moderata förslag.
          </note>
          <note n="d9bf5a96">
            När det gäller minskningen av naturgrusuttaget är den bra. Samtidigt
            är frågan: Beror detta enbart på regleringarna eller beror det
            också på att vi har en konjunkturnedgång som gör att vi inte använder
            lika mycket grus?
          </note>
          <note n="eca44772">
            Sedan tycker jag att det är bra att vi får in dessa skattemedel
            till staten. De behövs oerhört väl. Man räknar med ca 110 miljoner
            på kort sikt och ca 65
          </note>
          <note n="3c83b239">
            miljoner på längre sikt, och det är välkommet till statskassan
            nu efter de borgerliga regeringsåren.
          </note>
          <note n="36bcfd0e">
            Anf. 98 RONNY KORSBERG (mp) replik
          </note>
          <note n="bf5ce1b1">
            Herr talman! Jag noterar med tacksamhet att utskottsmajoriteten
            ändå hyser en viss sympati för vårt förslag att lägga skatten
            på en något högre nivå. Det tycker jag är trevligt, och jag vill
            bara markera att vi naturligtvis har sett att det i propositionen
            står att man tänker följa utvecklingen noga. Visar det sig att
            den låga skattenivån inte är tillräcklig för att uppnå de önskade
            effekterna skall förslaget ändras.
          </note>
          <note n="0476d35b">
            Det kommer självfallet att visa sig att man inte får någon större
            styreffekt om man inte lägger skattenivån på ett sådant sätt att
            den åtminstone prisutjämnar jämfört med det som är konkurrens.
            Självklart kommer det att bli dyrare. Meningen med skatten är
            att det skall bli dyrare. Det skall bli en styreffekt. Man kan
            inte resonera som moderaterna, som säger att vi inte får ta ut
            skatt, för då blir det dyrare.
          </note>
          <note n="a8f0ee20">
            Anf. 99 TREDJE VICE TALMANNEN
          </note>
          <note n="f1ff39a9">
            Repliken gäller Lisbeth Staaf-Igelström.
          </note>
          <note n="6fcb72b3">
            Anf. 100 RONNY KORSBERG (mp)
          </note>
          <note n="d855bbf5">
            Herr talman! Just det, men jag vill bara markera att vi inte
            kan ställa oss bakom det resonemanget. Vi menar att man i stället
            borde gå åt det precis motsatta hållet. Man borde se till att
            skatten redan från början blir så pass hög att man åtminstone
            når konkurrensneutralitet.
          </note>
          <note n="dd952de5">
            Men vi får väl följa utvecklingen och hoppas på att det blir
            justeringar om det är nödvändigt.
          </note>
          <note n="995fadce">
            Anf. 101 LISBETH STAAF-
          </note>
          <note n="02cbcc40">
            IGELSTRÖM (s)
          </note>
          <note n="d33ccc54">
            Herr talman! Vi får följa utvecklingen och se hur det blir. Där
            skriver också regeringen i propositionen;
          </note>
          <note n="7519941a">
            man skall noga följa det här. Om inte den önskade effekten uppnås,
            får det bli en förändring. Vi avvaktar och ser vart det bär hän.
          </note>
          <note n="c64ecd54">
            Överläggningen var härmed avslutad.
          </note>
          <note n="12046b1f">
            (Beslut skulle fattas den 19 december.)
          </note>
          <note n="332b2c8b">
            10 § Skatteregler med anledning av nya årsredovisningslagar,
            m.m.
          </note>
          <note n="a29b7a00">
            Föredrogs
          </note>
          <note n="3e3676ab">
            Skatteutskottets betänkande 1995/96:SkU19
          </note>
          <note n="dd85c680">
            Skatteregler med anledning av nya årsredovisningslagar, m.m.
            ( prop. 1995/96:104 )
          </note>
          <note n="4b526c1d">
            Kammaren biföll tredje vice talmannens hemställan om att ärendet
            fick avgöras efter endast en bordläggning.
          </note>
          <note n="9d9b1701">
            Anf. 102 KARL-GÖSTA SVENSON (m)
          </note>
          <note n="3f33af97">
            Herr talman! I detta betänkande behandlas regeringens förslag
            att ge bankerna möjlighet att redan från 1996 kunna avveckla de
            fastighetsengagemang som har övertagits i samband med fastighetskrisen.
          </note>
          <note n="aeec559b">
            Förslaget innebär att utdelningen från ett bankaktiebolag i form
            av aktier i ett dotterbolag under vissa förutsättningar kan vara
            skattefri.
          </note>
          <note n="818714b8">
            Stadshypotek, som är i konkurrens med bankkoncernerna, och det
            statligt ägda SBAB kan inte enligt de föreslagna förändringarna
            utnyttja denna skattefrihet. På så sätt får inte Stadshypotek
            möjlighet att på ett konkurrensneutralt sätt avveckla sitt på
            motsvarande sätt övertagna fastighetsinnehav. Företrädare för
          </note>
          <note n="a90b2dd9">
            Finansdepartementet har, vid ett besök hos skatteutskottet, inte
            på ett godtagbart sätt kunnat förklara den uppkomna konkurrenssnedvridningen.
            För oss moderater är det viktigt att denna konkurrenssnedvridning
            elimineras. Vi är givetvis medvetna om att det kan finnas vissa
            svårigheter när det gäller att begränsa den krets som skall omfattas
            av förslaget. Men det finns enligt vår mening en naturlig krets
            som bör omfattas av utvidgningen, alltså av skattefriheten, nämligen
            dem som omfattas av det generella bankstödet.
          </note>
          <note n="7b283046">
            Därför föreslår vi just detta i en reservation. Jag yrkar bifall
            till reservationen, och vädjar samtidigt till
          </note>
          <note n="c0b2fee3">
            Lars Hedfors att ta med sig denna lösning till regeringen. Med
            vårt förslag blir det ett begränsat antal företag som blir inblandade,
            och man kan då åstadkomma ökad konkurrensneutralitet.
          </note>
          <note n="fa2692b2">
            Anf. 103 LARS HEDFORS (s)
          </note>
          <note n="288ac6c8">
            Herr talman! I detta betänkande är vi faktiskt överens om det
            allra mesta. Det behövs alltså inga längre utläggningar från mina
            sida.
          </note>
          <note n="8c829abe">
            Vi är överens om att det behövs följdregler på skatteområdet
            till de tre nya årsredovisningslagar vi beslutade om här i riksdagen
            i höstas. Vi är också överens om att det behövs en uppmjukning
            av skattereglerna för bankaktiebolag vid uppdelning av verksamheten.
            Vi menar att det är viktigt att göra det för att underlätta för
            bankerna att avveckla sina fastighetsengagemang. Dessa har ju
            inte varit helt lyckosamma i alla avseenden.
          </note>
          <note n="d114fb65">
            Sedan går våra åsikter litet grand isär. Redan nu finns det tankegångar
            om att, precis som K-G Svenson var inne på, den krets av företag
            som skall skattebefrias på liknande villkor behöver utvidgas.
            Det är mycket möjligt att kretsen skall omfatta just Stadshypotek
            som K-G Svenson nämnde.
          </note>
          <note n="360c214c">
            Regeringen är alltså naturligtvis inte främmande för den tanken.
            Man menar dock att detta behöver utredas och studeras väldigt
            noga. Det uppstår alltid gränsdragningsproblem i sådana här sammanhang.
          </note>
          <note n="c53e1c4a">
            Hur långt skall vi gå? Vilka företag skall vara med, och vilka
            skall ställas vid sidan av?
          </note>
          <note n="9302169f">
            Man bör också undersöka de statsfinansiella effekterna av en
            utvidgning. De är ju i hög grad beroende av hur mycket man utvidgar
            skattebefrielsen. Nu är det så K-G Svenson, och det fick vi under
            utskottsbehandlingen reda på av statssekreteraren Pagrotsky, att
            regeringen håller på att studera de här frågorna. Han talade också
            om att regeringen kommer att göra det snabbt. Det handlar om en
            en tremånadersperiod.
          </note>
          <note n="d2dbbd31">
            Här skiljer alltså moderaterna ut sig litet grand.
          </note>
          <note n="896c590b">
            Man vill redan nu peka ut de företag som skall få liknande villkor
            som bankerna. Man är inte riktigt intresserad av de gränsdragningsproblem
            jag talade om. Man struntar i det. Man är inte heller intresserad
            av ta reda på vilka statsfinansiella effekter detta kan få. Det
            är synd, för det finns faktiskt tid att göra dessa undersökningar.
            De företag som kan påverkas av detta har sina bolagsstämmor sent
            i vår. Innan dess kommer regeringen att ha gjort sin granskning
            och att ha hunnit lägga fram sina förslag.
          </note>
          <note n="c99fa5e5">
            Jag förstår inte riktigt varför Moderata samlingspartiet nödvändigtvis
            måste rusa i väg och göra detta.
          </note>
          <note n="b893dd2a">
            Det kan kanske K-G Svenson upplysa mig om.
          </note>
          <note n="1725f975">
            Hur som helst yrkar jag bifall till hemställan i betänkandet
            och avslag på reservationen.
          </note>
          <note n="46206e00">
            Anf. 104 KARL-GÖSTA SVENSON (m)
          </note>
          <note n="55ebc027">
            Herr talman! Vi behöver inte fatta beslut i denna fråga i dag.
            Vi vill ge regeringen till känna att man kan vidga kretsen men
            ändå få den begränsad genom att låta den omfatta de företag som
            kunnat ta del av bankstödsreglerna. Mycket har kommit upp i samband
            med detta. Det är en naturlig gränsdragning, tycker vi.
          </note>
          <note n="72fd9c28">
            Jag tycker att Lars Hedfors och regeringen har haft en positiv
            attityd när det gäller att lösa problemen. Jag hoppas att vi gemensamt
            kan nå en överenskommelse i denna fråga för att skapa den neutralitet
            på marknaden som är så viktig. Det hoppas jag att
          </note>
          <note n="0a0f9e64">
            Lars Hedfors instämmer i.
          </note>
          <note n="c6dccd8f">
            Anf. 105 LARS HEDFORS (s)
          </note>
          <note n="82222f8d">
            Herr talman! Nu säger K-G Svenson att han inte vill bestämma
            sig för vilken krets av företag som skall undantas nu, utan det
            skall ges regeringen till känna.
          </note>
          <note n="8dff1d46">
            Då blir reservationen ännu mer egendomlig. Det är ju precis det
            vi säger i betänkandet: låt oss vänta och se vad regeringen kommer
            fram till. Efter detta, om tre månader, kan vi peka ut kretsen.
            Jag förstår uppriktigt sagt inte vad denna reservation skall vara
            bra för. Det verkar vara något slags okynnesreservation. Man kanske
            rentav kan tala om obstruktion i det här sammanhanget.
          </note>
          <note n="785de123">
            Anf. 106 KARL-GÖSTA SVENSON (m)
          </note>
          <note n="7c4b135c">
            Herr talman! Jag tycker att Lars Hedfors i dag har varit mycket
            mer positiv i sin framställning än vad
          </note>
          <note n="87b68f1c">
            Pagrotsky var. Det är viktigt för oppositionen, och för ett parti
            som Moderata samlingspartiet, att tala om hur vi ser på frågans
            lösning. Det är väl bra att regeringen får det tillkännagivet
            för sig. Det står i början av reservationen att detta vill vi
            ge regeringen till känna.
          </note>
          <note n="46f1c989">
            Det är ytterst viktigt att regeringen får ett bra beslutsunderlag
            för att åstadkomma neutralitet. Det är viktigt, och Lars Hedfors
            svarade inte på detta, att
          </note>
          <note n="ddd90c5d">
            Stadshypotek skall kunna ha samma möjlighet att avveckla sina
            problemfastigheter som alla andra banker har.
          </note>
          <note n="e51252e0">
            Anf. 107 LARS HEDFORS (s)
          </note>
          <note n="e8cf6076">
            Herr talman! Jag tyckte att jag var ganska tydlig när jag sade
            att det skall vara neutralitet mellan de olika företagen. Då är
            det mycket möjligt att Statshypotek skall vara med. Det är t.o.m.
            sannolikt. Men låt oss först studera vad det får för konsekvenser,
            t.ex.
          </note>
          <note n="eb1b612f">
            statsfinansiella konsekvenser. Det borde vara intressant för
            Karl-Gösta Svenson och Moderata samlingspartiet. Men ibland har
            jag en känsla av att man inte bryr sig särskilt mycket om konsekvenserna.
            Låt oss se vad det blir för gränsdragningsproblem i det här fallet.
            Det skall som sagt var regeringen se över ganska snabbt.
          </note>
          <note n="bab9447a">
            Anf. 108 KARL-GÖSTA SVENSON (m)
          </note>
          <note n="9db2e5f6">
            Herr talman! Lars Hedfors talar om de statsfinansiella konsekvenserna.
            Men har regeringen funderat på konsekvenserna fullt ut när man
            bara väljer ut en del företag som kan komma i åtnjutande av ett
            undantag? Man borde haft en helhetsbild i det avseendet.
          </note>
          <note n="095e400b">
            Jag tycker således att man skall tona ned de statsfinansiella
            konsekvenserna och försöka skapa en neutral beskattningsform.
          </note>
          <note n="c64ecd54">
            Överläggningen var härmed avslutad.
          </note>
          <note n="12046b1f">
            (Beslut skulle fattas den 19 december.)
          </note>
          <note n="0e39659f">
            11 § Trädgårdsnäringen och handläggningen av energibeskattningen
          </note>
          <note n="a29b7a00">
            Föredrogs
          </note>
          <note n="305824d5">
            Skatteutskottets betänkande 1995/96:SkU21
          </note>
          <note n="4d058234">
            Trädgårdsnäringen och handläggningen av energibeskattningen (prop.
            1995/96:104)
          </note>
          <note n="4b526c1d">
            Kammaren biföll tredje vice talmannens hemställan om att ärendet
            fick avgöras efter endast en bordläggning.
          </note>
          <note n="21159480">
            Tredje vice talmannen konstaterade att ingen talare var anmäld.
          </note>
          <note n="12046b1f">
            (Beslut skulle fattas den 19 december.)
          </note>
          <note n="1949c36a">
            12 § Hemlig kameraövervakning
          </note>
          <note n="a29b7a00">
            Föredrogs
          </note>
          <note n="82777a7d">
            Justitieutskottets betänkande 1995/96:JuU11
          </note>
          <note n="dd8613c9">
            Hemlig kameraövervakning (prop. 1995/96:14 och
          </note>
          <note n="3b0e7ff7">
            1995/96:85)
          </note>
          <note n="0423304e">
            Anf. 109 ALICE ÅSTRÖM (v)
          </note>
          <note n="df4add34">
            Herr talman! I dag skall vi behandla ett betänkande om hemlig
            kameraövervakning.
          </note>
          <note n="14836a57">
            Detta är ett tvångsmedel som tidigare inte har använts i Sverige.
            Betänkandet innebär i korthet att man skall kunna spana på en
            grov brottsling som är skäligen misstänkt för ett brott genom
            övervakning med dold kamera.
          </note>
          <note n="582391db">
            När kriminaliteten och den organiserade brottsligheten ökar,
            ökar givetvis Polisens behov av att ha effektiva medel för att
            bekämpa brottsligheten. Men
          </note>
          <note n="6153f549">
            Polisens möjligheter att bekämpa brottslighet får inte inkräkta
            på den personliga integriteten.
          </note>
          <note n="caa472a3">
            Att använda hemlig kameraövervakning på det sätt som föreslås
            i propositionen, dvs. hemlig kameraövervakning av en skäligen
            misstänkt person på olika platser där personen kan tänkas vistas.
            Det innebär att den hemliga kameraövervakningen kan användas på
            ett ganska stort område. Det kommer att bli ett stort antal tredjepersoner
            som kommer att bevakas och tas upp på bild. Detta har man inte
            utrett ordentligt i den liggande propositionen.
          </note>
          <note n="39c0e0da">
            Detta är ett delbetänkande från en utredning som syftar till
            en genomgripande genomgång av kameraövervakning på allmänna platser
            osv. Men här pressades det fram ett delbetänkande för att snabbt
            ge Polisen möjlighet att använda hemlig kameraövervakning.
          </note>
          <note n="cc23b120">
            Det har fått till resultat att många av de viktiga integritetsfrågorna
            inte har blivit utredda på det sätt som man kan kräva.
          </note>
          <note n="d859c6f5">
            När man läser många av remissvaren till utredningen ser man att
            de flesta remissinstanserna också lyfter fram att detta har gått
            alldeles för fort, att det finns övervägningar som inte har gjorts.
          </note>
          <note n="29a9bb9c">
            Jag kan återge ett utdrag ur remissyttrandet från
          </note>
          <note n="c09d9aef">
            Hovrätten i övre Norrland. De skriver: Hovrätten, som i princip
            kan godta användning av dold övervakningskamera vid förundersökningar
            om ett tillräckligt starkt integritetsskydd uppnås, ställer sig
            för närvarande negativ till genomförandet av ett sådant tvångsmedel.
            Hovrätten instämmer i utredningens uppfattning att det på många
            sätt är olyckligt att ta ställning till Polisens användning av
            övervakningskameror vid förundersökning innan utredningsarbetet
            beträffande övervakningskameror i övrigt är klart. De skriver
            också att de, såvitt gäller den föreslagna lagstiftningen, instämmer
            i utredningens uppfattning att ett mycket gott integritetsskydd
            måste skapas. Men de ifrågasätter om detta skydd inte kan uppnås
            på ett bättre sätt än det som har föreslagits.
          </note>
          <note n="0a57ffad">
            Detta är allvarliga frågor. Det är lätt att ta ett steg för fort
            när man ser hur kriminaliteten ökar och när man ser hur narkotikabrottsligheten
            blir allt större.
          </note>
          <note n="6bac5863">
            I behovet av att skydda våra ungdomar och övriga medborgare mot
            brottslingarna är det lätt att man går fram för snabbt och att
            man tillåter medel som faktiskt är ett avsteg från det rättssamhälle
            som vi har skapat. Det är inte så att ändamålen alltid helgar
            medlen.
          </note>
          <note n="4a061bbf">
            Något som heller inte finns i betänkandet är ett ordentligt underlag
            för Polisens behov av kameraövervakning. I utredningen har man
            tagit upp olika situationer, där Polisen anser att kameraövervakning
            skulle behövas. Men man har inte gjort någon större analys av
            behovet.
          </note>
          <note n="fc6dadf3">
            Jag tycker inte att man kan lagstifta i en så här svår fråga,
            bara med underlaget att Polisen, som är de som skall tillämpa
            kameraövervakning, säger att de har detta behov.
          </note>
          <note n="d6470f08">
            Det är viktigt att dessa frågor utreds ordentligt.
          </note>
          <note n="0816647f">
            Senast utreddes frågan 1988. Utredningen kom fram till att man
            skulle ha kameraövervakning. Men kritiken var massiv från remissinstanserna.
            Det politiska ställningstagandet var också att detta var så integritetstänkande
            att det inte skulle införas. Jag kan inte se att man i den nya
            utredningen på något sätt har kunnat påvisa ett annat behov. Jag
            kan inte se att man har ett underlag som faktiskt berättigar ett
            så snabbt införande.
          </note>
          <note n="9bb20291">
            Det finns en viktig bit som man inte har prövat.
          </note>
          <note n="c5bbb74b">
            Det handlar om hur förslaget egentligen stämmer med regeringsformen.
            I regeringsformen, 2 kap. 6 § står det att varje medborgare gentemot
            det allmänna är skyddad mot ett påtvingat kroppsligt ingrepp.
            Han är därjämte skyddad mot kroppsvisitation, husrannsakan eller
            liknande intrång samt mot undersökning av brev eller annan förtrolig
            försändelse och mot hemlig avlyssning eller upptagning av telefonsamtal
            eller annat förtroligt meddelande.
          </note>
          <note n="feda9b5b">
            Hemlig optisk övervakning nämns inte i denna paragraf. Men i
            förarbetena till bestämmelsen finns uttalat att grundlagsskyddet
            vid förtrolig kommunikation även avser fotografering av skriftliga
            handlingar och filmande av läpprörelser vid samtal. I den utredning
            som 1987 gjorde en översyn av optisk elektronisk övervakning framhölls
            också att den tekniska utveckling som har skett inom TV- tekniken
            innebär att en filmning för avläsning av läpprörelser vid samtal
            mycket väl kan ske med hjälp av TV- och bildbehandlingsteknik.
            Det är också fullt möjligt att med hjälp av en bra TV-kamera från
            långt håll återge text i ett skriftligt meddelande.
          </note>
          <note n="7eba58cb">
            Den här frågan är grundlagsskyddad och måste prövas.
          </note>
          <note n="91922c05">
            Just när det gäller de här svåra frågorna får man heller inte
            vara sådan att det är omöjligt att införa nya tekniska hjälpmedel
            för polisen. Just därför är det extra olyckligt att man har gått
            fram så snabbt, att man inte har väntat tills hela utredningen
            är klar. Man lägger fram ett icke väl genomarbetat förslag och
            skall också ha en provisorisk lagstiftning under elva månader.
          </note>
          <note n="bd65101b">
            Dessutom gör man i den här propositionen och i utredningen jämförelser
            med hemlig teleövervakning.
          </note>
          <note n="d8fcc83a">
            Det är den man har byggt upp regelverket kring. Men vi anser
            inte att det är adekvat att jämföra detta med hemlig teleövervakning.
            I stället anser vi att detta borde vara att jämställa med buggning,
            som hittills är och har ansetts böra vara otillåten.
          </note>
          <note n="5ffa5ed1">
            Vi i Vänsterpartiet har yrkat avslag på hemställan i det här
            betänkandet, inte bara för att vi är emot hemlig kameraövervakning
            - även om vi anser att det är en metod som man faktiskt bör ifrågasätta
            - utan också för att man inte har gjort de viktiga avvägningarna
            när det gäller människors integritet, tredje persons rätt till
            skydd.
          </note>
          <note n="a0b92602">
            När man inför ett ytterligare tvångsmedel måste det vara ordentligt
            förankrat i ett påtagligt behov. Man borde ha kunnat peka på ett
            antal typiska fall där förundersökningen hade kunnat forceras
            om man haft möjlighet till optisk kameraövervakning.
          </note>
          <note n="a2b1b13f">
            Sammanfattningsvis är grunderna för införandet genom den hastighet
            som det genomförs med på tok för dåligt underbyggda, och man har
            inte kunnat belägga det behov som skulle föreligga för en så pass
            integritetskränkande åtgärd. Det är heller inte utrett om åtgärden
            är sådan att den enligt den europeiska konventionen om skydd för
            de mänskliga rättigheterna tar hänsyn till mänskliga rättigheter
            och grundläggande friheter.
          </note>
          <note n="4536b80f">
            Det finns en mängd frågetecken. Jag har räknat upp många frågor
            som inte är besvarade. Därför yrkar jag bifall till reservation
            nr 1 och avslag på hemställan i justitieutskottets betänkande
            JuU11.
          </note>
          <note n="1064c611">
            Anf. 110 KIA ANDREASSON (mp)
          </note>
          <note n="ed9232ae">
            Herr talman! I detta betänkande, JuU11, ligger faktiskt två propositioner
            inklämda. Alice Åström yrkade bara bifall till den ena reservationen.
            Men man har även lagt in 1952 års tvångsmedelslag i betänkandet.
          </note>
          <note n="0a19dbc4">
            Detta handlar ju om tvångsmedel. Det är hemlig övervakning, optisk
            övervakning, och säpos rättigheter att gripa till tvångsmedel.
            Man vill ha fullständiga rättigheter och inte vara bunden av det
            som regleras i den vanliga lagen. Det har stått i 1952 års lag
            om tvångsmedel att man skall få dessa rättigheter.
          </note>
          <note n="1bba6773">
            Det som Miljöpartiet reagerar på är att en sådan här lag, som
            tillåter säpo att göra mycket stora ingrepp, regleras på det sätt
            som sker. Sedan 1952 har detta varit ett rutinärende. Det är en
            permanent lag, men den behandlas rutinmässigt. Säpo skickar in
            ungefär samma formulär med samma argument vartenda år. Det är
            standard att göra så. Det tycker Miljöpartiet inte är särskilt
            bra när det gäller så viktiga saker. Det behövs en genomgripande
            diskussion, och om säpo är i behov av tvångsmedel bör detta skrivas
            in i och regleras i en riktig permanent lag. Yrkandet i
          </note>
          <note n="e9b36dda">
            Miljöpartiets reservation nr 5 avser avslag på det här förslaget
            till lag.
          </note>
          <note n="9669adc1">
            Den andra propositionen, 1995/96:85, behandlar hemlig övervakningskamera
            som fjärrstyrs. När man läser propositionen väcker den många frågor.
            Jag har försökt att svara på vissa av dem själv. De jag inte har
            kunnat finna svar på hoppas jag få svar på här i dag, även om
            det är väl sent, för det är i morgon vi skall fatta beslut. Men
            som vi hörde hade Alice Åström också väldigt många frågor som
            hon inte hade fått svar på.
          </note>
          <note n="51dfcb8d">
            Den första frågan är: Varför så fort, varför har det skett ett
            så forcerat utredningsarbete?
          </note>
          <note n="7d152138">
            I mitten av februari 1995 tillsatte regeringen en särskild utredare
            för att se över frågor om användningen av övervakningskameror.
            Denna utredning skall fortsätta, men man valde att snabbt komma
            med ett delbetänkande och att utforma en separat lag. Lagförslaget
            sändes ut till remissinstanserna och remisstiden var kort, vilket
            många remissinstanser anmärkte på. Regeringens lagförslag remitterades
            till Lagrådet som behandlade ärendet på en vecka. Frågan som inställer
            sig är att det måste vara något skumt när man tillämpar ett sådant
            här förfarande. Det naturliga i en sådan här kontroversiell fråga
            hade varit att först göra en total översyn och sedan ta ställning
            till vilket behov polisen har av att få använda övervakningskameror
            och på vilket sätt.
          </note>
          <note n="ee132f25">
            Nu leder arbetsgången till en provisorisk lag, vilket Miljöpartiet
            inte tycker är bra. Men när jag har forskat i detta och i hur
            partierna tidigare har ställt sig har jag funnit att idéerna har
            valsat omkring här tidigare. 1982 kom Narkotikakommissionen, som
            väl var först, med de här idéerna. 1985 var det en utredning om
            TV-övervakning som mynnade ut i SOU 1987:74
          </note>
          <note n="62ad5c19">
            som hette Optisk elektronisk övervakning. Det är precis de förslagen
            som finns i denna proposition och i det betänkande som vi behandlar
            här, exakt samma förslag.
          </note>
          <note n="2118c318">
            Men det som är värt att notera är hur man mottar de här förslagen.
            Departementschefen sade då att hon inte ansåg att användning av
            sådana kameror borde införas som metod i det reguljära polisarbetet
            mot narkotikabrottslighet och annan grov brottslighet. När det
            gällde säpo hänvisade hon till Säpokommitténs då pågående arbete.
            Den arbetade under ganska lång tid.
          </note>
          <note n="45f66d9c">
            Men i sitt slutbetänkande sade säpo att man naturligtvis ville
            införa både buggning och dolda kameror.
          </note>
          <note n="c7d1c6aa">
            Man vill ju, som jag sade tidigare, ha alla dessa möjligheter.
          </note>
          <note n="8b4b3ef6">
            Intressant är också hur remissinstanserna reagerade. Alice Åström
            sade tidigare att de var mycket kritiska. De sade bl.a. att man
            inte har redovisat vilket behov som finns. Detta kvarstår. Det
            är precis samma sak nu, 1995. Vi har inte fått veta behovet. Och
            det finns inga jämförelser med andra länder som har det här systemet.
          </note>
          <note n="bf24d3af">
            Remissinstanserna frågade också vilka platser som skulle övervakas.
            Nu har vi fått reda på att det är samtliga platser. Det finns
            inga inskränkningar. Det kan vara i princip var som helst och
            under en månads tid. De tidigare remissinstanserna som jag pratade
            om frågade också vilken grad av misstanke som skulle föreligga.
            Vi har nu fått reda på att det skall vara skälig misstanke.
          </note>
          <note n="6434e9f3">
            Lika kontroversiellt är det med buggning. Det är hemliga mikrofoner
            som sätts ut. Det kan jämföras med övervakningen med optiska medel.
          </note>
          <note n="e89b2245">
            1991-1994 kunde den borgerliga regeringen inte enas om buggningen,
            som var ett kontroversiellt förslag. Även inom Moderaterna fanns
            en oenighet om den saken.
          </note>
          <note n="192f89b5">
            Vad är det som nu har hänt i samhället som gör att majoriteten
            är så positiv till tvångsmedel att man är beredd att på så kort
            tid göra ett trendbrott? Vad är det alltså som hänt? Vi får inget
            svar vare sig i propositionen eller i betänkandet. Det finns heller
            ingen analys av vad som hänt under mellantiden. Vad är det alltså
            som har hänt? Det är den stora frågan för mig.
          </note>
          <note n="1e670c13">
            Herr talman! Om vi i morgon tar beslut i nämnda riktning utgör
            det en toleransförskjutning i samhället.
          </note>
          <note n="2de3ba8c">
            Jag har roat mig med att titta på Socialdemokraternas plötsliga
            svängning.
          </note>
          <note n="71d035df">
            Den 22 november i år behandlades ett betänkande från justitieutskottet
            angående hemlig teleavlyssning hemlig teleövervakning. Då sade
            Lars-Erik Lövdén att när det gäller andra typer av tvångsmedel
            som i dag inte är tillåtna enligt svensk lagstiftning kommer det
            att ske en utvidgning av samhällets möjligheter att tillgripa
            tvångsmedel vid förundersökning.
          </note>
          <note n="0b2255e3">
            Slutsatsen blir alltså att Socialdemokraterna är väldigt positiva
            till detta.
          </note>
          <note n="03f4c94c">
            Därefter pratade Lars-Erik Lövdén om buggning.
          </note>
          <note n="1c60184d">
            Moderaterna hade nämligen en motion om buggning som de genast
            ville införa. Då sade Lars-Erik Lövdén:
          </note>
          <note n="b1095893">
            Kontroversiell fråga, därför att det är ett tvångsmedel som i
            hög grad är integritetskänsligt och som kan vara integritetskränkande.
            Därför måste prövningen av ett sådant förslag bli väldigt ingående
            där man tar hänsyn både till effektiviteten i utredningsförfarandet
            och till den integritetskränkning det kan innebära att tillåta
            ett sådant tvångsmedel.
          </note>
          <note n="ae6835e7">
            Men frågan om övervakningskameror, vilken vi här behandlar, gäller
            just den optiska motsvarigheten.
          </note>
          <note n="06994660">
            Därför borde precis samma argumentering gälla. Jag kan inte förstå
            skillnaden här.
          </note>
          <note n="7efb89fb">
            Det kommer alltså med stor sannolikhet att bli en ny era, vilken
            kommer att innebära att polisen får tillgång till hemlig fjärrstyrd
            kameraövervakning plus buggning. Dessa båda kan kombineras så
            att man får fullständig kontroll. Vidare kommer det en proposition
            om att regeringen vill ha övervakningskameror på allmänna platser.
          </note>
          <note n="e58b5e29">
            Allt det här är ju en fantastisk teknik. Men vill vi ha det så
            i vårt samhälle, och är vi redan där? När jag som tonåring läste
            böcker trodde jag inte sådant här skulle komma innan jag hade
            fyllt 50 år.
          </note>
          <note n="eefc1ec8">
            Bill Gates, grundaren av Microsoft och tillika datavärldens största
            namn, har i en intervju angående kravet på ökad säkerhet sagt
            att man kommer att kunna utveckla bevakningssystemen så långt
            man vill.
          </note>
          <note n="90c7320f">
            Med hjälp av TV-kameror och annan elektronik kommer polisen att
            kunna följa varje steg människorna tar. Bill Gates varnar för
            faran och anser att myndigheterna måste fastställa regler för
            hur den personliga integriteten kan skyddas.
          </note>
          <note n="689cce68">
            Det är dock vi politiker, inte myndigheterna, som beslutar hur
            långt detta skall gå. Därför har vi nu tillfälle att se till att
            detta inte får gå längre utan att man flera gånger tittat på det.
          </note>
          <note n="4c4ea9d3">
            Tagna var för sig - som Alice Åström sade - finns det argument
            för varje förslag, men sammantaget blir bilden oroande.
          </note>
          <note n="f42b30c4">
            Riksdagen har beslutat om ökade möjligheter till avlyssning av
            telefoner och BBS-databaser, och nu är det fråga om övervakningskameror.
            Flera andra förslag är, som jag sagt, också på gång. Det blir
            alltså en ökad kontroll och registrering.
          </note>
          <note n="76e6ff7b">
            Bara i Göteborg finns det i dag 1 200 övervakningskameror som
            länsstyrelsen kontrollerar. Men länsstyrelsen sköter vanligtvis
            kontrollen mycket sporadiskt. 1 200 övervakningskameror finns
            alltså redan, och då har vi inte infört allt det som kommande
            förslag innebär.
          </note>
          <note n="fa7602a4">
            Det är samma utveckling när det gäller register.
          </note>
          <note n="2a04377c">
            Man vill ha förspaningsregister, och det är på gång.
          </note>
          <note n="d28c688d">
            EU rustar med stora databaser och informationssystem som kan
            kopplas till smart cards, elektroniska kort med fingeravtryck.
            Här i Sverige skall vi införa ett elektroniskt ID-kort. Vi kan,
            som Bill Gates sade, ha fullständig kontroll över varje steg som
            tas. Men -
          </note>
          <note n="377cd9ec">
            jag upprepar alltså den frågan - vill vi det?
          </note>
          <note n="ce1eea13">
            Det är inte alltid som staten är god, och tekniken är inte alltid
            perfekt. Skyddet mot dataintrång t.ex. är eftersatt på alltför
            många myndigheter, trots att det ofta finns tekniska lösningar
            på problemen.
          </note>
          <note n="884d750e">
            Vidare finns det ingen parlamentarisk kontroll.
          </note>
          <note n="f7c2cde9">
            Det finns ingen möjlighet att överklaga om man känner sig iakttagen.
            Det finns inte heller någon riktig redovisning. Det står visserligen
            att det skall finnas redovisning, men den är väldigt ytlig.
          </note>
          <note n="8d009651">
            Vid mitt besök hos narkotikapolisen i Stockholm sade poliserna
            att uppklarningsprocenten för mycket grova narkotikabrott är i
            det närmaste 100. Eftersom det är maximalt undrar jag vad ytterligare
            som kan vinnas. Jag undrar också över uppklarningsprocenten i
            andra länder där övervakningskameror används och om den siffran
            kan ökas på något sätt. Bara detta att inte få sin sak prövad
            av domstol eller granskad av överordnad myndighet tycker jag är
            väldigt graverande.
          </note>
          <note n="c3b2d9ba">
            Man måste alltså noga överväga de stora värden som kan äventyras
            om samhället successivt flyttar fram toleransgränsen vad gäller
            tvångsmedel och andra integritetskänsliga åtgärder. Detta sade
            man vid den förra behandlingen, men det är precis detta som det
            fortfarande handlar om. Därför yrkar jag bifall till reservationerna
            1 och 5.
          </note>
          <note n="bbaf421b">
            Anf. 111 MÄRTA JOHANSSON (s)
          </note>
          <note n="4e0be1d3">
            Herr talman! I justitieutskottets betänkande nr 11
          </note>
          <note n="fe3a729e">
            behandlas två propositioner. Det gäller dels en proposition benämnd
            Hemlig kameraövervakning som handlar om införandet av ett nytt
            straffprocessuellt tvångsmedel, dels en proposition med förslag
            till en förlängning av 1952 års tvångsmedelslag.
          </note>
          <note n="ab9e108f">
            Regeringens förslag om hemlig kameraövervakning innebär att polisen
            skall kunna bedriva spaning mot en person genom att använda dolda
            fjärrmanövrerade övervakningskameror.
          </note>
          <note n="80d9cb51">
            Det nya tvångsmedlet skall få användas vid förundersökning angående
            brott, för vilket minimistraffet inte understiger två års fängelse,
            samt vid försök, förberedelse eller stämpling till sådant brott.
            Beslut om tillstånd till hemlig kameraövervakning skall fattas
            av rätten, på ansökan av åklagare. Hemlig kameraövervakning får
            användas endast om någon är skäligen misstänkt för brottet och
            åtgärden är av synnerlig vikt för utredningen. Utskottets majoritet
            tillstyrker regeringens förslag.
          </note>
          <note n="d82a113f">
            I reservation 1 av Miljöpartiet och Vänsterpartiet yrkas det
            avslag på propositionen. I reservationen hävdar man att det inte
            gjorts några mer övergripande analyser av behovet av denna lagstiftning.
            Reservanterna menar också att lagstiftningen inte prövats mot
            integritetsskyddsreglerna i regeringsformen och artikel 8 i den
            europeiska konventionen.
          </note>
          <note n="9d1227dc">
            När man beslutar sig för att tillåta ett tvångsmedel är det alltid
            fråga om att göra en avvägning mellan integritetsaspekter och
            effektivitet i brottsbekämpningen.
          </note>
          <note n="8fedc4d9">
            Enligt utskottets uppfattning finns det mot bakgrund av den allt
            grövre brottsligheten ett behov av att införa möjligheter till
            hemlig kameraövervakning.
          </note>
          <note n="c59e40de">
            Som vi har hört har frågan utretts i flera sammanhang, bl.a.
            av Narkotikakommissionen och Säpokommittén, och båda förordar
            ett sådant tvångsmedel.
          </note>
          <note n="4fcd163b">
            Lagen omgärdas av tydliga restriktioner och får alltså inte användas
            hur som helst. Tillstånd kan bara ges om åtgärden är av synnerlig
            vikt för utredningen och avser allvarlig brottslighet för vilken
            någon är skäligen misstänkt. Övervakningen får inte heller bli
            alltför omfattande eller långvarig - maximalt en månad är det
            sagt.
          </note>
          <note n="0e2428a1">
            Förslaget har prövats av Lagrådet som inte haft någon erinran.
            Det är ju Lagrådet som har att pröva om föreslagna lagar är förenliga
            med grundlagarna och med Europakonventionen. Därmed yrkar jag
            avslag på reservation 1.
          </note>
          <note n="e7f817f2">
            Även i reservation 4 från Folkpartiet tas frågan om lagens förenlighet
            med Europakonventionen upp. Jag hänvisar även i detta fall till
            lagrådsprövningen.
          </note>
          <note n="2a6fe799">
            Däremot delar jag uppfattningen att viktig tvångsmedelslagstiftning
            lämpligen hör hemma i rättegångsbalken. Det utredningsarbete som
            nu bedrivs i detta avseende bör emellertid avvaktas innan vi tar
            ställning till en permanent lagstiftning. Frågeställningen rör
            ju också 1952 års lag. Det var den utredningen som Kia Andreasson
            talade om.
          </note>
          <note n="493e131a">
            I reservation 2 av Folkpartiet föreslås en begränsning av lagens
            användningsområde till miljöer där grov brottslighet bedrivs.
            En sådan begränsning är enligt vårt sätt att se alltför snäv.
            Åtgärden bör avse sådan plats där den misstänkte kan antas komma
            att uppehålla sig.
          </note>
          <note n="a98f6c83">
            Jag vill tillägga att de allmänna principerna för tvångsmedelsanvändning,
            nämligen ändamålsprincipen, behovsprincipen och proportionalitetsprincipen,
            självfallet gäller. Jag yrkar alltså avslag även på reservation
            2.
          </note>
          <note n="bc98693e">
            I reservation 3 från Folkpartiet föreslås att regeringens redovisning
            till riksdagen om tvångsmedlens användning skall ske kvartalsvis
            och inte, som regeringen föreslagit, en gång om året.
          </note>
          <note n="8c04e080">
            Men enligt utskottets uppfattning är det tillräckligt med en
            årlig redovisning. Hemlig kameraövervakning torde inte komma att
            tillämpas i så stor utsträckning att en mer frekvent redovisning
            kan anses vara behövlig. Jag vill i sammanhanget erinra om att
            regeringens redovisning av hemlig teleavlyssning också sker en
            gång om året. Jag yrkar alltså avslag även på reservation 3.
          </note>
          <note n="0bd7992a">
            I reservation 5 av Vänsterpartiet och Miljöpartiet yrkas avslag
            på regeringens förslag om en förlängning av 1952 års lag. Den
            gäller vid förundersökning angående vissa brott mot rikets säkerhet
            och vissa andra grova brott.
          </note>
          <note n="602439bb">
            I förhållande till regleringen i rättegångsbalken om straffprocessuella
            tvångsmedel innebär lagen utvidgade möjligheter att använda tvångsmedlen
            häktning, beslag, kvarhållande av postförsändelse samt hemlig
            teleavlyssning och hemlig teleövervakning. Lagen är en nödvändig
            grund för säkerhetspolisens verksamhet för bekämpning av brott
            mot rikets säkerhet. Behovet av denna lagstiftning har starkt
            understrukits av Säpokommittén. Jag yrkar också avslag på reservation
            5.
          </note>
          <note n="1c1074eb">
            Jag har fått en mängd frågor av Alice Åström och
          </note>
          <note n="a9d6e506">
            Kia Andreasson. Vidare tycker Alice Åström bl.a. att man går
            fram för snabbt. Jag vet inte om det är så förfärligt snabbt.
            Man har hållit på med detta i över tio år. Tekniken har kommit
            oerhört långt, och jag tycker att polisen skall få använda de
            medel som finns. Jag tror att jag får vänta med Kia Andreassons
            frågor.
          </note>
          <note n="4db7272d">
            Jag yrkar alltså bifall till hemställan i utskottets betänkande.
          </note>
          <note n="7cb4c98f">
            Anf. 112 KIA ANDREASSON (mp) replik
          </note>
          <note n="daaed850">
            Herr talman! Märta Johansson svarar på en av mina frågor att
            den grova brottsligheten har ökat, och därför måste vi ha sådana
            här kameror.
          </note>
          <note n="72d892d8">
            Men det som saknas är en analys av den grova brottsligheten.
            Vad betyder grov brottslighet? Det är ju inte ett enhetligt begrepp.
            När någon dödar eller våldför sig på någon är det ju ofta fråga
            om brottslighet som man inte kan veta något om på förhand. Då
            behövs inte sådana här kameror. De skall ju användas för förundersökningar.
          </note>
          <note n="2670e225">
            Vad är det då som har hänt inom brottsligheten sedan övervakningskameror
            senast var på förslag och som har gjort att den politiska majoriteten
            har svängt?
          </note>
          <note n="28b3040a">
            Plötsligt är det ingen fara för integriteten eller samhällsutvecklingen.
            I stället är det den grova brottsligheten som står i centrum.
            Kan Märta Johansson ge mig ett svar?
          </note>
          <note n="b715022f">
            Anf. 113 MÄRTA JOHANSSON (s) replik
          </note>
          <note n="8a1c2d81">
            Herr talman! Den grova brottsligheten har ökat,
          </note>
          <note n="5159326b">
            Kia Andreasson. Tekniken går oerhört snabbt framåt.
          </note>
          <note n="57626f40">
            Jag tycker att polisen skall få tillgång till den senaste tekniken.
            Vi klagar alltid på att vi har för låg uppklaringsprocent avseende
            brott. Här ger vi polisen ett medel. Det vill jag att vi skall
            utnyttja.
          </note>
          <note n="40a2e045">
            Anf. 114 KIA ANDREASSON (mp) replik
          </note>
          <note n="c1942b5e">
            Herr talman! Jag fick inte svar på min fråga. Jag ville att Märta
            Johansson skulle tala om vilken grov brottslighet som man avser
            undersöka med kamerorna.
          </note>
          <note n="2d8ee993">
            Jag har själv kunnat räkna ut att det handlar om narkotikabrott,
            och jag har varit hos narkotikapolisen.
          </note>
          <note n="24d45d10">
            De sade att uppklaringsprocenten är närmare 100, och då är förda
            resonemang inte aktuella.
          </note>
          <note n="9e552a78">
            Anf. 115 MÄRTA JOHANSSON (s) replik
          </note>
          <note n="04ab22ca">
            Herr talman! Det var en märklig upplysning att all narkotika
            som kommer in på olaglig väg skulle kommas åt. Då skulle vi ju
            inte ha den marknad som finns på gator och torg.
          </note>
          <note n="d6e8a02b">
            Anf. 116 ALICE ÅSTRÖM (v) replik
          </note>
          <note n="e97c93d7">
            Herr talman! Märta Johansson ifrågasatte om det här verkligen
            har gått så snabbt. Hon sade att det här har utretts och varit
            på gång under en tioårsperiod.
          </note>
          <note n="e64e23b4">
            Ja, frågan har diskuterats under tio år. Men det pågår nu ett
            utredningsarbete om övervakningskamerors användning. Ur den här
            pågående, heltäckande utredningen rycks just denna fråga loss.
            Den behandlas av utredningen, och i utredningen säger man att
            det är olyckligt att man var tvungen att lägga fram ett delbetänkande
            i just den här frågan. Många av remissinstanserna säger också
            att frågan har fått behandlas under tidsnöd. Det tycker jag är
            att gå snabbt fram i en allvarlig fråga där det finns ett utredningsarbete.
            I
          </note>
          <note n="e9feb736">
            propositionen sägs också flera gånger att det inte går att lägga
            fram heltäckande regler just för att utredningen av tidsskäl inte
            hunnit med. Det är att gå för snabbt fram i en sådan viktig fråga.
          </note>
          <note n="e1670c2a">
            Anf. 117 MÄRTA JOHANSSON (s) replik
          </note>
          <note n="25acaba6">
            Herr talman! Den åsikten får stå för Alice Åström.
          </note>
          <note n="611256c6">
            Jag tycker att det är viktigt att vi går framåt. Lagrådet skriver:
            Enligt Lagrådets mening framstår det från kriminalpolitisk synpunkt
            som angeläget att polisen, när det gäller utredning av så grova
            brott som den föreskrivna lagstiftningen tar sikte på, får använda
            sig av hemliga övervakningkameror som ett tekniskt hjälpmedel
            även i rent brottsutredande syfte.
          </note>
          <note n="1b9f6d93">
            Lagrådet står alltså bakom oss i den här frågan.
          </note>
          <note n="7cb312af">
            Anf. 118 ALICE ÅSTRÖM (v) replik
          </note>
          <note n="5d213e7f">
            Herr talman! Lagrådet har gjort en mycket kortfattad bedömning,
            både tidsmässigt och beträffande det material man har gått igenom.
            Det är min åsikt.
          </note>
          <note n="e0785ba6">
            Jag har också en annan frågeställning. Märta Johansson sade att
            det här regleras mycket hårt och att det krävs skälig misstanke
            samt att det rör sig om ett brott med minst två års fängelse i
            straffskalan. Däremot tar Märta Johansson inte upp tredje person,
            de som kommer att beröras av kameraövervakningen.
          </note>
          <note n="5f6a038a">
            Rekvisitet "kan antas komma att uppehålla sig" innebär ett mycket
            lågt beviskrav på att den misstänkte skall förväntas uppehålla
            sig på en plats. Många platser kan bli aktuella. Det innebär att
            många personer utan anknytning till brottsutredningen kan komma
            att bli utsatta för integritetskränkningar. Här har man inte gjort
            tillräckliga avvägningar.
          </note>
          <note n="ed953d3a">
            Anf. 119 SIW PERSSON (fp)
          </note>
          <note n="b579c5bd">
            Herr talman! Ett rättssamhälle karakteriseras av en rättssäker
            balans mellan effektivitet i brottsbekämpningen och integritet
            för oskyldiga medborgare.
          </note>
          <note n="72a1a164">
            I dagens situation ifrågasätter många effektiviteten i brottsbekämpningen.
            Sedan 40 år tillbaka ökar bara antalet anmälda brott. Även om
            det totala antalet har minskat under de senaste åren har antalet
            våldsbrott under samma period ökat. Det föreligger alltså ett
            starkt samhällsintresse av att i större utsträckning än hittills
            förebygga brott, men också av att ge polisen bättre tekniska möjligheter
            att utreda brottsligheten.
          </note>
          <note n="b8f15f89">
            Mot det starka samhällsintresset att ge polisen effektiva medel
            i kampen mot brottsligheten står dock de enskilda och oftast oskyldiga
            medborgarnas berättigade intresse av skydd mot statsmakten för
            otillbörliga integritetskränkningar.
          </note>
          <note n="2f6648dd">
            Mot bakgrund av den grova brottsligheten och de allvarliga samhällsproblem
            som denna ger upphov till måste, också enligt Folkpartiet liberalernas
            uppfattning, hemlig kameraövervakning i någon form accepteras,
            trots de starka integritetsaspekterna. En sådan lagstiftning måste
            dock föregås av ett ingående och noggrant utredningsarbete.
          </note>
          <note n="631c91cc">
            Det finns en särskild utredare som håller på att se över frågor
            om användning av övervakningskameror.
          </note>
          <note n="0a6e7001">
            I juni i år lades ett delbetänkande fram. Det är detta som är
            underlag till regeringens förslag. Regeringens direktiv har forcerat
            fram ett delbetänkande med förslag till en provisorisk lagstiftning
            om just hemlig kameraövervakning.
          </note>
          <note n="2bf37d1c">
            Enligt Folkpartiet liberalernas uppfattning har denna oförklarliga
            tidspress medfört att utredningens betänkande har uppenbara brister.
            Vi menar att det är angeläget att en lagstiftning som har direkt
            betydelse för medborgarnas fri- och rättigheter är väl genomtänkt
            och inte får en utformning som lämnar utrymme för en från integritetssynpunkt
            oacceptabel tillämpning. Vår uppfattning i Folkpartiet liberalerna
            är att integritetsaspekterna inte har beaktats i tillräcklig mån
            när det gäller övervakningens omfattning, särskilt vilka platser
            som skall få övervakas.
          </note>
          <note n="2f8ec8c2">
            Vi menar att hemlig kameraövervakning endast skall vara tillåten
            i vad som kan beskrivas som
          </note>
          <note n="59face7e">
            "kriminella miljöer". Vi tänker då på platser där yrkesmässig
            grov brottslighet bedrivs, t.ex. bostaden där den misstänkte bor
            och MC- och spelklubbar. Den fortsatta behandlingen i riksdagen
            måste ha som utgångspunkt att 3 § andra stycket i lagförslaget
            ges en sådan lydelse att användningsområdet för hemlig kameraövervakning
            begränsas. Om en sådan begränsning inte kommer till stånd kan
            vi i Folkpartiet liberalerna inte tillstyrka propositionen.
          </note>
          <note n="948cd343">
            På grund av de integritetsinvändningar som kan riktas mot tvångsmedlet
            biträder Folkpartiet liberalerna förslaget som lämnas i propositionen
            om att regeringen till riksdagen skall redovisa de brottsutredande
            myndigheternas tillämpning av bestämmelserna. Vi vill understryka
            vikten av att det i den utlovade redovisningen även belyses i
            vilken omfattning personer som är ovidkommande för en brottsutredning
            har drabbats av det här tvångsmedlet. Vi menar också att redovisningen
            inte bör ske årsvis utan att det skall komma en skrivelse till
            oss i riksdagen kvartalsvis.
          </note>
          <note n="1fc81bc9">
            Herr talman! Jag yrkar bifall till våra reservationer nr 2, 3
            och 4.
          </note>
          <note n="c64ecd54">
            Överläggningen var härmed avslutad.
          </note>
          <note n="12046b1f">
            (Beslut skulle fattas den 19 december.)
          </note>
          <note n="87774bbd">
            13 § Spris fortsatta verksamhet
          </note>
          <note n="a29b7a00">
            Föredrogs
          </note>
          <note n="41a49393">
            Socialutskottets betänkande 1995/96:SoU9
          </note>
          <note n="724ad7b2">
            Spris fortsatta verksamhet (prop. 1995/96:99)
          </note>
          <note n="bb2a8ba3">
            Anf. 120 LEIF CARLSON (m)
          </note>
          <note n="12a55d90">
            Herr talman! När det gäller Spris fortsatta verksamhet är det
            i första hand en fråga man måste ställa:
          </note>
          <note n="dcee4e46">
            Finns det ett oavvisligt behov av att staten engagerar sig i
            denna verksamhet? Om så är fallet är det inte mycket att orda
            om. Gör det inte det måste man ställa ytterligare ett par frågor:
            Är det rätt verksamhetsform för staten att arbeta i? Har vi över
            huvud taget råd om detta inte är en oundgängligen nödvändig verksamhet?
          </note>
          <note n="cabcc108">
            All statlig verksamhet måste ses över och omprövas precis som
            all annan verksamhet i samhället.
          </note>
          <note n="239958e2">
            Vilka vänder den sig till och behövs och passar den i dag? Utför
            andra samma arbete?
          </note>
          <note n="c64f333a">
            Spris största kund är i dag landstingen. Det är ingen hemlighet
            att landstingen i allt större utsträckning använder sig av helt
            fristående konsulter för att utvärdera den egna verksamheten.
            Det är inget fel i det.
          </note>
          <note n="07fbdd6f">
            Det är, enligt min mening, en positiv utveckling, men det innebär
            att Spri förlorar alltmer av sin tidigare roll. Om landstingen
            önskar ha en organisation för utveckling och stimulans och som
            samordnar utvärdering och planering står det naturligtvis dem
            helt fritt, men då får de rimligen också lösa finansieringen själva.
          </note>
          <note n="73e333fc">
            Statens engagemang är onödigt då staten har andra åtaganden som
            delvis överlappar Spris verksamhet.
          </note>
          <note n="5a01855c">
            Spris verksamhet sammanfaller t.ex. delvis med Socialstyrelsens
            och SBU:s. Man gör i mångt och mycket samma saker och har samma
            ansvarsområde.
          </note>
          <note n="1e6cebec">
            Gränsdragningen mellan Spri och andra organ blir därför oklar.
            Det finns alltså enligt Moderaternas mening inte något absolut
            behov ur statens synpunkt att engagera sig i Spri.
          </note>
          <note n="b7f4d99f">
            Herr talman! Vi kommer då till de två andra frågorna. Är det
            rätt verksamhetsform? Ja, formen ideell förening är problematisk
            enligt lagutskottet, vilket noga har redovisats i betänkande LU7
            och referats i det föreliggande betänkandet från socialutskottet.
          </note>
          <note n="6419e83a">
            Skall formen ideell förening användas skall den verkligen vara
            ideell i juridisk mening, enligt lagutskottet.
          </note>
          <note n="5c266534">
            Man kan därför inte utesluta att den ideella föreningen inte
            blir en särskilt användbar verksamhetsform för en anslagsberoende
            verksamhet. Lagutskottet undrar om det inte behövs en ny rättslig
            form för att tillfredsställa behovet av rättslig reglering för
            verksamheter som är beroende av fortlöpande statligt stöd. Det
            är alltså en tvivelaktig verksamhetsform som majoriteten nu vill
            välsigna.
          </note>
          <note n="cb1f631e">
            Herr talman! Finns det då ändock skäl att tycka att vi har råd
            att satsa statliga medel i en inte oundgängligen nödvändig verksamhet
            i en kanske olämplig rättslig form? Är det småpengar? Det tycker
            inte vi moderater. Avtalet om förändringen av Spri sträcker sig
            fram t.o.m. 1999, dvs. fyra år. Det innebär att staten förbinder
            sig att till den ideella föreningen betala ut totalt 120 miljoner
            kronor. Det statsfinansiella läget är fortfarande ansträngt och
            kommer att så vara under överskådlig tid. Det finns inga pengar
            att disponera till verksamheter som det ligger mer i andras intresse
            än statens att bedriva.
          </note>
          <note n="f00c249f">
            Jag tycker att det av dessa skäl med all önskvärd tydlighet framgår
            att statens finansiering av Spri bör upphöra. Låt landstingen
            själva ta ställning till hur högt de värderar verksamheten genom
            att de får det fulla ekonomiska ansvaret.
          </note>
          <note n="7e28b0f5">
            Statens engagemang i Spri skall, enligt min mening, avvecklas
            fr.o.m. den 1 januari 1996. Vi moderater avvisar därmed också
            propositionens förslag om att anvisa ytterligare 2,5 miljoner
            kronor till Spri för budgetåret 1995/96.
          </note>
          <note n="60697346">
            Herr talman! Jag yrkar bifall till reservationen och därmed avslag
            på utskottets hemställan.
          </note>
          <note n="034d41fd">
            Anf. 121 CHRISTIN NILSSON (s)
          </note>
          <note n="f927c84f">
            Herr talman! Vid behandlingen av detta betänkande skall vi ta
            ställning till Spris fortsatta verksamhet under åren 1996-1999.
          </note>
          <note n="83a82c1f">
            Regeringen föreslår i propositionen att Spri skall ombildas till
            en allmännyttig, ideell förening, och i detta instämmer utskottets
            majoritet. Medlemmar i denna förening kommer att vara staten och
            Landstingsförbundet. Man övertar den verksamhet som finns i nuvarande
            Spri, och jag förutsätter att samma skatteregler kommer att gälla.
          </note>
          <note n="9a1261cf">
            Spris nya organisatoriska form gör det möjligt att vidga intressentkretsen,
            vilket det borde finnas ett behov och intresse av. Detta skulle
            också vara till nytta för vårdens utvecklingsarbete.
          </note>
          <note n="8bcb8114">
            Spris ändamål är enligt förslaget till stadgar att främja utveckling
            av hälso- och sjukvården i Sverige.
          </note>
          <note n="04a3f3df">
            Uppgiften skall tillgodoses genom ett långsiktigt kvalificerat
            utvecklingsarbete.
          </note>
          <note n="47b9a0a8">
            Spris arbetsresultat skall kunna användas inom svensk hälso-
            och sjukvård och vara inriktat mot aktuella problemområden. Arbetet
            skall ha sin tyngdpunkt inom områdena hälsoekonomi, kvalitetsutveckling,
            informationsteknik och informationsförsörjning och ha sin huvudsakliga
            inriktning på generellt tillämpbara metoder och system. - Så långt
            Spris stadgeförslag.
          </note>
          <note n="9f2317f5">
            Verksamheten hälso- och sjukvården omfattar drygt 7 % av landets
            samlade resurser, och den är till stor del finansierad av samhället.
            Därför är det oerhört viktigt att samhället, i detta fall staten
            och sjukvårdshuvudmännen, tar ett ansvar för att verksamheten
            utvecklas så att kvalitet och effektivitet ökar, att nya rön inom
            forskning prövas praktiskt, att andra länders vårdsystem kritiskt
            granskas och ibland även översätts till svenska förhållanden.
          </note>
          <note n="0717e753">
            Utvecklingsbehovet är stort, inte minst då det samhällsekonomiska
            läget är trängt och stora förändringar krävs av hälso- och sjukvården.
          </note>
          <note n="e668fca2">
            Herr talman! Ett utvecklingsinstitut är ingen myndighet med tillsynsansvar.
            Därmed finns en skillnad mellan Spri och Socialstyrelsen. Det
            ger Spri förutsättningar att arbeta tillsammans med vården på
            delvis oprövade områden och i friare former i syfte att öka kvalitet
            och effektivitet i verksamheten. Spri har ingen möjlighet att
            utfärda föreskrifter om verksamheten. Den möjligheten har bara
            tillsynsmyndigheten.
          </note>
          <note n="f914aab9">
            Också gentemot SBU finns en skillnad. Spri arbetar i ytterst
            begränsad omfattning med utvärdering av vilka medicinska metoder
            som bör nyttjas vid olika diagnoser och sjukdomstillstånd så att
            vården blir effektiv. Där har SBU sin huvuduppgift.
          </note>
          <note n="6f782670">
            Däremot arbetar Spri med frågor som rör utvärdering och implementering
            av sådana medicinska teknologier där förutsättningarna för vårdens
            organisation och ekonomi starkt påverkas.
          </note>
          <note n="deef5215">
            Ett aktuellt exempel där Spri sedan flera år verkar gäller telemedicin
            och dess möjligheter i svensk sjukvård. Ett annat är nya, patientnära
            metoder för laboratorieverksamheten inom klinisk kemi, dess kostnader,
            kvalitet och återverkningar i den framtida hälso- och sjukvårdsstrukturen.
          </note>
          <note n="dd464bf0">
            Det är angeläget att Spri även framöver driver sådant utvecklingsarbete.
            Gränsdragningen mellan Socialstyrelsen och Spri respektive SBU
            och Spri är dock i vissa delar något oklar. Utskottet anser att
            regeringen noggrant bör följa utvecklingen på området och vidta
            de åtgärder som kan visa sig nödvändiga.
          </note>
          <note n="74651fae">
            Herr talman! Spri har sedan lång tid haft en central roll som
            förmedlare av ny kunskap till hälso- och sjukvårdsområdet när
            det gäller metoder och system som ökar vårdens kvalitet och effektivitet.
          </note>
          <note n="ae8db975">
            I propositionen understryks ytterligare denna viktiga uppgift
            hos Spri och betydelsen av att ständigt utveckla och förnya sina
            metoder vad gäller kunskapsspridning.
          </note>
          <note n="1d95379e">
            Med anledning av det anförda vill jag yrka bifall till socialutskottets
            hemställan i dess betänkande nr 9
          </note>
          <note n="1d512513">
            och avslag på reservationen.
          </note>
          <note n="c861eb1f">
            Anf. 122 LEIF CARLSON (m) replik
          </note>
          <note n="8c64a72d">
            Herr talman! Jag tycker att det skulle vara utmärkt om Spri fick
            stå för sin verksamhet på egna meriter och sjukvårdshuvudmännen,
            som är de närmast berörda, finansiera den efter dessa meriter.
            Man får gärna ansluta andra, men det finns ingen anledning att
            staten, som sysslar med mycket annat likartat, går in.
          </note>
          <note n="44409d16">
            Gränsdragningen är ytterst problematisk. Man säger i propositionen
            att Spri skall utveckla metoder och annan kunskap, och hur gör
            man det utan att utvärdera?
          </note>
          <note n="77b35533">
            Man talar vidare i finansieringsavtalet om utveckling och praktisk
            prövning av hälsoekonomiska metoder för att mäta och bedöma prestationer,
            kostnader och effekter av olika medicinska behandlingar och tekniker.
            Självklart kräver detta utvärdering av medicinska metoder. Här
            gör man ett dubbelarbete, och det finns det inte skäl för, framför
            allt inte med hänsyn till statsfinanserna.
          </note>
          <note n="61daa63d">
            Jag lyssnade nyss på skatteutskottets debatt. Där framhöll de
            socialdemokratiska ledamöterna noga hur viktigt det är att vi
            alla bidrar till saneringen av statsfinanserna. Det är ju alldeles
            riktigt. Här är nu 120
          </note>
          <note n="1225f47f">
            miljoner som vi kan lägga fram och använda till sanering. Det
            vore väl bra om Christin Nilsson då sade:
          </note>
          <note n="df0a22d5">
            Kör till! Här tar vi ett tag för att sanera statsfinanserna
          </note>
          <note n="97b4624b">
            - 120 miljoner för de närmaste fyra åren. Den här verksamheten
            kommer att bedrivas ändå där den behövs.
          </note>
          <note n="d9161ec9">
            Anf. 123 CHRISTIN NILSSON (s) replik
          </note>
          <note n="099c2401">
            Herr talman! För oss socialdemokrater är det självklart att vi
            gemensamt bekostar en så viktig verksamhet som forskning och utveckling,
            inte minst inom hälso- och sjukvården. Spris huvudsakliga arbetsuppgifter
            är utvecklingsarbete inom detta område, och det finns ett stort
            behov av att ständigt jobba med detta.
          </note>
          <note n="4b83ffbb">
            Då blir också svaret på frågan att det är självklart att staten
            skall vara med och delfinansiera detta så viktiga arbete. Till
            skillnad från moderaterna tycker utskottsmajoriteten att Spri
            har en bra och viktig verksamhet.
          </note>
          <note n="40c7a20a">
            Jag vill ställa en motfråga till Leif Carlson. Beträffande fristående
            konsulter eller Spri tycker jag att kvaliteten och samhällsnyttan
            måste vara avgörande.
          </note>
          <note n="27ead5cc">
            För mig är det viktigt att vi gemensamt bekostar en bra hälso-
            och sjukvård, och då vill jag också att vi gemensamt skall ha
            en bra insyn och kunna påverka vad vi använder resurserna till.
            Men för moderaterna verkar det vara viktigare att det är fristående
            konsulter, och då undrar jag: Var finns den undersökning som visar
            att fristående konsulter gör ett bättre jobb billigare än Spri
            gör?
          </note>
          <note n="c2a0b351">
            Anf. 124 LEIF CARLSON (m) replik
          </note>
          <note n="42d14000">
            Herr talman! Förra våren antog vi här i kammaren en stor sjukvårdsproposition
            som ger landstingen närmast oinskränkt makt över sjukvården. Då
            tycker jag att landstingen också får ta det finansiella ansvaret
            för att göra den utveckling, forskning och utvärdering som behövs
            ur deras synpunkt. Det finns inte skäl att staten nu går in och
            skjuter till 30 miljoner om året för detta.
          </note>
          <note n="9c8b05ce">
            Vad gäller frågan huruvida det här kan göras på annat sätt vill
            jag säga att jag tror att det varierar, här precis som när det
            gäller annat. En del fristående konsulter kan säkert göra ett
            bättre och billigare arbete. Andra är inte bra och gör inte ett
            bra arbete, och då slås de ut i konkurrensen. Att däremot satsa
            allt på
          </note>
          <note n="a648a566">
            Spri, som skulle driva verksamheten utan någon som helst konkurrens
            som håller tänderna skärpta tror jag inte mycket på. Här finns
            det skäl att se till att man har en utveckling som sker i en stimulerande
            konkurrens. Det finns inget som på något sätt talar emot att konkurrensen
            skärper forskningens kvalitet och driver den framåt.
          </note>
          <note n="078bed03">
            Anf. 125 CHRISTIN NILSSON (s) replik
          </note>
          <note n="8adbe5dd">
            Herr talman! Naturligtvis har vi ingenting emot konkurrens, men
            jag tycker ändå att det är viktigt att staten engagerar sig i
            de här viktiga frågorna.
          </note>
          <note n="dce0b7c6">
            Leif Carlson tog i sin förra replik upp det ekonomiska läget.
            Visst måste vi spara, men det här är en verksamhet som har till
            uppgift att utveckla tillämpbara metoder och system inom hälsoekonomi,
            kvalitetsutveckling, informationsteknik och informationsförsörjning.
            Detta kommer att leda till att vi får bättre metoder och system,
            men då blir det också billigare för samhället.
          </note>
          <note n="ad83775c">
            Anf. 126 BARBRO WESTERHOLM (fp)
          </note>
          <note n="96604764">
            Herr talman! Den utvärdering av Spri som gjordes
          </note>
          <note n="a5aa0e4e">
            1994, där Spris styrka och svagheter presenterades, var något
            som vi i Folkpartiet liberalerna välkomnade.
          </note>
          <note n="a55a8f52">
            Spri representerar en väldigt viktig resurs, men har både styrka
            och svagheter.
          </note>
          <note n="9cb7f02d">
            Styrkan låg, enligt utredningen, i att det här är en etablerad
            institution, med kunskap om utvecklingen av svensk hälso- och
            sjukvård både på central och på lokal nivå. Man har ett bra kontaktnät
            i sjukvården och också internationellt. Man besitter en hög kompetens.
            Man har visat förmåga att samla olika intressegrupper. Man uppfattas
            som oberoende. Vi tycker att det är särskilt viktigt att man uppfattas
            som oberoende av såväl myndighet som arbetsgivare. Man har flexibelt
            arbetssätt och en bra personal.
          </note>
          <note n="09b82a52">
            Men det fanns också svagheter. Man har inte lyckats hantera det
            dubbla uppdraget att förbereda dels långsiktig utvecklingsverksamhet,
            dels utredningsuppdrag på beställning. Det har tagit för lång
            tid att sprida de resultat man har kommit fram till. Man har gjort
            sig beroende av ett litet antal kompetenta projektledare. Man
            har haft svårt att förena avtalens krav på förändringar och expansion
            på nya områden och neddragningar samtidigt på grund av pengabrist.
          </note>
          <note n="96de42ef">
            Man har alltså inte klarat av att gasa och bromsa samtidigt.
            Det sades också att man inte har tagit upp de mest angelägna frågorna,
            som har varit aktuella ute i landstingen och på sjukhusen.
          </note>
          <note n="c221ef2d">
            Detta har då lett fram till den proposition som vi har att behandla
            i dag. Det är klart att vi i Folkpartiet liberalerna har funderat
            över om staten behöver den här utredningsresursen eller om det
            här är någonting enbart för landstingen. Vi har dragit en annan
            slutsats än Moderaterna. Vi ser att det finns ett behov, och man
            skall vara väldigt försiktig innan man avhänder sig en kompetens
            som bevisligen, enligt utredningen, har visat sig vara mycket
            duglig.
          </note>
          <note n="ff982d96">
            Det vi har tagit upp i vår motion är att det måste göras en tydlig
            gränsdragning mellan Socialstyrelsens och SBU:s - Statens beredning
            för utvärdering av medicinsk metodik - ansvarsområden och det
            som
          </note>
          <note n="7a0077e3">
            Spri har att hantera. Till vår glädje har utskottet tyckt att
            det här är en viktig sak och gått vår motion till mötes. Utskottet
            understryker att Spri är ett utredningsinstitut utan myndighetsansvar
            och tillsynsansvar. Det jag känner starkt för är att staten skall
            bli duktigare på att utnyttja den resurs som Spri här utgör. Myndigheter
            som Socialstyrelsen har sin nisch när det gäller tillsynen men
            har i sitt arbete ett behov av sådan kunskap som Spri kan ta fram.
          </note>
          <note n="758e434e">
            Utskottet skriver att regeringen bör noga följa utvecklingen
            på området när det gäller den här gränsdragningen och vidta de
            åtgärder som kan behövas för att göra gränsdragningen mellan de
            olika intressenterna/aktörerna tydlig. Något tillkännagivande
            anses inte behövas. Jag vill dock gärna säga att vi i Folkpartiet
            liberalerna kommer att noga följa den här frågan för att resurserna
            skall utnyttjas på ett bra sätt.
          </note>
          <note n="813f9f5b">
            Vi tar också upp svårigheterna att sprida resultat och att få
            resultaten använda. Vi understryker i vår motion vikten av metodutveckling.
            Också här skriver utskottet positivt om vår motion. Min tro är
            att landstingen måste avsätta mer tid för sin personal, för att
            använda sig av Spris resultat som underlag för egna rekommendationer.
            Det går inte att bara ta rekommendationer eller resultat rakt
            upp och ned, utan man måste också tolka dem från sin egen situation.
            Här fordras en hel del utvecklingsarbete såväl för Spri som för
            SBU, Läkemedelsverket och andra som sprider information ut till
            landstingen. Också det här kommer vi att följa noga.
          </note>
          <note n="2170d1ae">
            Med detta vill jag yrka bifall till utskottets hemställan.
          </note>
          <note n="c64ecd54">
            Överläggningen var härmed avslutad.
          </note>
          <note n="12046b1f">
            (Beslut skulle fattas den 19 december.)
          </note>
          <note n="0c78498e">
            Ajournering
          </note>
          <note n="364e06cd">
            På förslag av tredje vice talmannen biföll kammaren kl. 15.46
            ajournera förhandlingarna till kl. 16.00.
          </note>
          <note n="bc4dfa80">
            Återupptagna förhandlingar
          </note>
          <note n="f3d10d46">
            Förhandlingarna återupptogs kl. 16.00
          </note>
          <note n="0548611a">
            14 § Parentation
          </note>
          <note n="84148e0b">
            Anf. 127 TALMANNEN
          </note>
          <note n="b57214e3">
            Ärade ledamöter! I fredags fanns Göran R Hedberg här. Han deltog
            i kammarens beslut vid slutet av arbetsveckan, bl.a. om svenskt
            deltagande i en fredsstyrka i f.d. Jugoslavien. Några timmar senare
            nåddes vi av beskedet att Göran R Hedberg hastigt ryckts bort
            på väg till hemmet i Härnösand.
          </note>
          <note n="c64959d5">
            Göran R Hedberg blev endast förunnad en kort tid i riksdagen.
            Han trädde in som riksdagsledamot för
          </note>
          <note n="11b15184">
            Moderaterna den 3 oktober 1994. Han var ledamot av lagutskottet
            och suppleant i justitieutskottet. I hemlänet Västernorrland var
            han länsförbundsordförande för sitt parti och gjorde också uppskattade
            insatser i kommunalpolitiken.
          </note>
          <note n="9263dabc">
            Göran R Hedberg var känd som en bra person att samarbeta och
            träffa uppgörelser med. Här i riksdagen tog Göran R Hedberg snabbt
            aktiv del i arbetet. Han blev i utskottet uppskattad för sitt
            engagemang och sitt intresse, och inte minst som en god kamrat
            som hade humorn i gåva.
          </note>
          <note n="57019f9d">
            Vi vill uttrycka vår varma medkänsla med Göran
          </note>
          <note n="9aebee1e">
            R Hedbergs anhöriga och lyser nu frid över hans minne. Vi hedrar
            detta med en stunds tystnad.
          </note>
          <note n="7601d8ee">
            15 § Lag om byggande av järnväg
          </note>
          <note n="a29b7a00">
            Föredrogs
          </note>
          <note n="a243f6bb">
            Trafikutskottets betänkande 1995/96:TU8
          </note>
          <note n="7ee953de">
            Lag om byggande av järnväg (prop. 1995/96:2)
          </note>
          <note n="f550241d">
            Anf. 128 LARS BJÖRKMAN (m)
          </note>
          <note n="0c69d57c">
            Fru talman! Inför denna högtidliga inramning känns det nästan
            som att de frågor vi diskuterar saknar aktualitet. Men låt oss
            ändå försöka att återvända till den verklighet vi lever i.
          </note>
          <note n="532e7542">
            1990-talets satsningar på järnvägens infrastruktur har aktualiserat
            frågan om att utan alltför stor tidsutdräkt kunna lösa plan- och
            markfrågor för aktuella järnvägsprojekt.
          </note>
          <note n="1b04347f">
            I ett utskottsbetänkande från hösten 1993 gjorde
          </note>
          <note n="f3621da5">
            TU en framställning till regeringen om att en ny lagstiftning
            kring dessa frågor skulle tas fram, och TU
          </note>
          <note n="0872dac8">
            begärde en skyndsam behandling av ärendet. Trafikutskottet slog
            i denna hemställan fast att expropriationsförfarandet, som är
            det instrument som i dag används när annan överenskommelse ej
            går att nå, är otillfredsställande ur såväl rättssäkerhetssynpunkt
            som ur administrativ synpunkt. Trafikutskottet betonade att miljökonsekvenserna
            nogsamt skulle beaktas och underströk vidare att separata miljökonsekvensbeskrivningar
            skall följa varje nytt planförslag.
          </note>
          <note n="bda9acb2">
            I sin slutkläm konstaterade utskottet: "Med tanke på den samhälleliga
            betydelse som de aktuella investeringarna har är det väsentligt
            att beslutade investeringsplaner kan förverkligas snabbt. Samtidigt
            gäller att nya regler måste utformas så att de tillgodoser högt
            ställda krav på rättssäkerhet för såväl markägare som andra enskilda
            som berörs av investeringsplanerna.
          </note>
          <note n="e4c3abda">
            Exempelvis bör, som regeringen framhållit, konsekvenserna för
            miljön av olika investeringar belysas.
          </note>
          <note n="d6601d1a">
            Utskottet förutsätter att regeringen i lämpligt sammanhang snarast
            återkommer till riksdagen i frågan och redovisar resultatet av
            sina redovisningar".
          </note>
          <note n="bf981604">
            Fru talman! Det förslag som nu redovisas är alltså ett resultat
            av den beställning som trafikutskottet gjorde 1993. Men enligt
            våra moderata värderingar har regeringen inte fullt ut följt intentionerna
            i den hemställan från trafikutskottet som nyss åberopats, och
            som också blev riksdagens beslut.
          </note>
          <note n="a03de94a">
            Enligt min mening har propositionen utformats från utgångspunkten
            att de samhälleliga intressena sätts i förgrunden. Detta är till
            förfång för enskilda sakägarintressen. I våra motioner T1 och
            T2 för vi fram vår kritik mot propositionens förslag.
          </note>
          <note n="d3a05fc9">
            Det föreliggande lagförslaget ger Banverket dubbla roller, dels
            genom att man utarbetar sina egna planförslag, dels för att man
            i nästa skede också svarar för fastställandet av desamma. Vi menar
            att detta förhållande är klart otillfredsställande såväl ur objektivitetssynpunkt
            som rättssäkerhetssynpunkt. I vår reservation nr 3 i detta ärende
            yrkar vi därför på att regeringen ges i uppdrag att återkomma
            med ett nytt förslag som bättre tillgodoser kraven på objektivitet
            i statens myndighetsutövning.
          </note>
          <note n="962b9ac0">
            Frågan är hur marägarintressena skall hanteras och hur sakägarens
            möjlighet att föra talan mot exploatören, som oftast är Banverket.
            Hävdandet av dessa intressen kommer med det föreliggande förslaget
            att kraftigt försvåras och i praktiken omöjliggöra handläggningen
            för den enskilde. Väljer de planansvariga att i ett tidigt skede
            av planprocessen att begära att inlösen av mark skall ske genom
            fastighetsreglering sker detta således utan domstolsprövning och
            endast genom administrativa beslut på ett förättningssammanträde.
          </note>
          <note n="e4f98e95">
            Markägarens möjlighet att vid denna förrättning hävda sina intressen
            begränsas ytterligare av att han själv får svara för eventuella
            ombudskostnader. Den enskilde ställs då mot en förhandlingspart,
            ofta företrädd av Banverkets ombud, som självfallet besitter både
            stor erfarenhet och stor sakkunskap på området.
          </note>
          <note n="4d808f91">
            Att parterna dessutom resursmässigt är ojämna stärker inte den
            enskildes möjlighet att få sina argument prövade. Enligt vår mening
            kommer vid ett sådan förfarande rättssäkerheten att äventyras.
          </note>
          <note n="ad042779">
            Den juridiska prövningen av ett ärende skall enligt regeringens
            förslag kunna ske vid fastighetsdomstol efter ett överklagande.
            Men enligt det regelverk som finns kan inte två instanser samtidigt
            hantera ett ärende. Detta innebär att ärendet blockeras, och någon
            juridisk prövning således inte kan komma till stånd. I
          </note>
          <note n="5e49e5d1">
            vår moderata reservation nr 4 pekar vi på detta förhållande och
            den oklarhet som här framhålls. Den belyses i viss mån även i
            propositionen, och den kommer att råda om riksdagen följer utskottets
            majoritet i detta ärende. Vi yrkar därför avslag på regeringens
            förslag och kräver att prövningen skall ske i en förvaltningsdomstol.
          </note>
          <note n="81377f97">
            Fru talman! Statens umgänge med medborgarna måste i en rättsstat
            ske på villkor som inte kränker eller missgynnar den enskildes
            rätt. Statens övertag i fråga om resurser och kunskap får aldrig
            utnyttjas till ett rättsförhållande där den enskilde redan i ärendets
            inledning hamnar i juridiskt procentuellt underläge.
          </note>
          <note n="b56173cb">
            Europadomstolen har vid ett antal tillfällen kritiserat vårt
            rättssystem på just detta område, och det borde vara ytterligare
            ett observandum för lagstiftaren.
          </note>
          <note n="1e8e6aa3">
            Fru talman! Enligt vår moderata mening fyller det nu aktuella
            förslaget inte de högt ställda krav på trygghet och rättssäkerhet
            för den enskilde som vi moderater ställer. Vi yrkar därför att
            regeringen skall återkomma i detta ärende med förslag som bättre
            kan tillgodose de av oss uppställda kraven.
          </note>
          <note n="5f046d5e">
            Fru talman! Jag står bakom alla våra reservationer, men väljer
            att här i kammaren yrka bifall endast till reservation nr 4.
          </note>
          <note n="0adfd66a">
            Anf. 129 ELISA ABASCAL REYES (mp)
          </note>
          <note n="a1228eea">
            Fru talman! Jag skall fatta mig mycket kort. Det här betänkandet
            behandlar alltså lagändringar beträffande byggande av järnvägar.
            Det nya är att miljökonsekvensbeskrivningar enligt lag kommer
            att efterfrågas vid nya exploateringar. Med anledning av detta
            har Miljöpartiet lämnat in en motion. Vi anser att den här propositionen
            är mycket välkommen.
          </note>
          <note n="62e5ed0d">
            Ett exempel på hur Banverket arbetat är att man inte redovisat
            alla konsekvenser vid exploateringen.
          </note>
          <note n="78b9e8aa">
            Man har t.ex. inte redovisat vilket sprängämne man avser att
            använda. Det har fått till konsekvens att sjöar har förorenats.
            Det lättlösligaste sprängämnet är ammoniumnitrat. Om man använder
            det i närheten av en sjö ger det föroreningskonsekvenser.
          </note>
          <note n="5a1fc20c">
            Man har inte heller tagit hänsyn till buller och redovisat vilka
            bullereffekter som uppstår vid exploateringar.
          </note>
          <note n="3ab079ee">
            Miljöpartiets motion, och sedermera reservation, behandlar framför
            allt miljökonsekvensbeskrivningar generellt. Vi vill först och
            främst att miljökonsekvensbeskrivningar skall utföras av en fristående
            enhet eller organisation där ingen partsinlaga eller vinkling
            är möjlig.
          </note>
          <note n="59f36c17">
            Vi anser att flera exploateringsalternativ bör ges, varav det
            ena alternativet skall vara det bästa ur miljösynpunkt.
          </note>
          <note n="10d17ec1">
            Vi anser att miljökonsekvensbeskrivningar skall presenteras i
            offentliga utfrågningar för att öka insynen så att man framför
            allt kan tillgodogöra sig den kompetens och den kritiska granskning
            som miljöorganisationerna kan prestera.
          </note>
          <note n="3b140ddd">
            Vi anser också att miljökonsekvensbeskrivningar skall kunna överklagas
            och omprövas på ett vettigt sätt.
          </note>
          <note n="b0ca92b8">
            När det gäller miljökonsekvensbeskrivningar har vi tyvärr exempel
            på hur utföraren har varit alltför lyhörd inför beställarens uppdrag
            och hur uppdraget skall utformas. Det är viktigt att en generell
            granskning görs. Det pågår, som utskottet också påpekar, en utredning.
            Det utarbetas ett förslag till ny miljöbalk.
          </note>
          <note n="bca6cb51">
            Där kommer bl.a. talerätten för miljöorganisationer att behandlas.
            Vi utgår ifrån att Miljöpartiets förslag, som är mycket viktigt
            för oss, kommer att bli tillgodosett i det förslag till miljöbalk
            som nu utarbetas.
          </note>
          <note n="ecf3fe56">
            Med detta vill jag yrka bifall till Miljöpartiets reservation
            nr 2 i betänkandet och önska utskottet och vår alldeles utmärkta
            utskottspersonal god jul och gott nytt år.
          </note>
          <note n="11de58ac">
            Anf. 130 JARL LANDER (s)
          </note>
          <note n="1fa4a271">
            Fru talman! Sedan riksdagen fattade 1988 års trafikpolitiska
            beslut har det gjorts en hel del satsningar inom järnvägssektorn.
            Vi har gjort många nya investeringar. Detta har vi gjort därför
            att vi vet att järnvägen är ett konkurrenskraftigt och miljövänligt
            transportmedel både för person- och godstrafik.
          </note>
          <note n="7bdc0d34">
            Men nybyggandet av järnväg kräver också att nya marker tas i
            anspråk. Till skillnad mot när man tar mark i anspråk för vägbyggnationer
            saknas en lagstiftning som reglerar ianspråktagandet av mark för
            järnvägsutbyggnader. Det enda förfarande som finns i dag är expropriationsförfarandet.
            Den lagstiftningen ger naturligtvis samhället möjlighet att ta
            mark i anspråk om man inte kommer till en lösning på frivillig
            väg via förhandlingar.
          </note>
          <note n="7c97f02b">
            Men förfarandet med expropriation har inte varit tillräckligt
            för att vi skall få en god planering inför anläggandet av nya
            sträckor av järnvägar. Dessutom har det tagit lång tid och varit
            kostsamt. Både Banverket och regeringen säger att det är tungarbetat.
          </note>
          <note n="09484c66">
            Som vi hörde av Lars Björkman har även riksdagen uttryckt angelägenheten
            i att vi kommer fram med någon form av lagstiftning som reglerar
            ianspråktagandet av mark för järnvägsutbyggnad.
          </note>
          <note n="bfa3e075">
            Det förslag som vi nu diskuterar är ett förslag till banlag som
            utifrån vissa förändringar i några andra lagstiftningar som har
            med mark och fastighetsbildning att göra skall skapa förutsättningar
            för rätten att lösa in mark till järnvägsbyggnation.
          </note>
          <note n="715eaa7d">
            Utskottet har i stort sett varit överens om regeringens förslag
            i proposition nr 2 för det här året med undantag för några punkter.
          </note>
          <note n="ce5a906f">
            Fru talman! Jag skall kommentera några av dem.
          </note>
          <note n="e33c5549">
            Först gäller det Banverkets dubbla roll. Att den största järnvägsbyggaren
            samtidigt är den instans som fastställer byggnadsplanerna kan
            kanske ses som något stötande, som Lars Björkman säger. Men utskottsmajoriteten
            gör dock den bedömningen att det inte nu är nödvändigt att bygga
            upp ny kompetens hos t.ex. länsstyrelser eller andra instanser
            eftersom det pågår beredning och analyser av hur vi i framtiden
            skall hantera just den här typen av frågor.
          </note>
          <note n="96e42885">
            Som framgår av propositionen säger också regeringen att den valda
            fastställelseordningen är mindre lämplig och bör bli föremål för
            vidare överväganden.
          </note>
          <note n="499edeb8">
            Utifrån detta har utskottsmajoriteten ingen annan åsikt än vad
            t.ex. Lagrådet har. Vi ställer oss bakom den delen av propositionen.
          </note>
          <note n="a08cf2b3">
            Vad gäller besvärsprövningen av beslut enligt den nya lagen säger
            moderaterna i sin reservation att det skulle strida mot Europakonventionen
            att järnvägsplan endast kan överklagas i administrativ ordning,
            som det heter, och då med regeringen som slutinstans.
          </note>
          <note n="16c5e949">
            Det kan i och för sig ligga något i detta. Men eftersom vi anser
            att dessa beslut alltid fattas utifrån politiska ställningstaganden
            och politiska inriktningar, och det är frågor som har med miljö
            och samhällsekonomi att göra, anser utskottsmajoriteten att den
            rättsordning som här föreslås är den rätta.
          </note>
          <note n="df5583de">
            Jag kan återigen hänvisa till Lagrådet. De har inte heller haft
            anledning att föreslå något annat.
          </note>
          <note n="b69dec1b">
            Lars Björkman var också inne på kostnadsersättningar och att
            det kan bli dyrbart för en privatperson som skall kämpa mot t.ex.
            Banverket när det gäller möjligheten att använda mark för järnvägsbyggnation.
          </note>
          <note n="a8401817">
            I det yttrande som bostadsutskottet har gett till trafikutskottet
            framgår det ganska klart, tycker jag, att en berörd fastighetsägare
            kan bevaka sina äganderättsliga intressen på ett tillfredsställande
            sätt utan några större kostnader.
          </note>
          <note n="a699bc5a">
            Bostadsutskottet hänvisar bl.a. till ett beslut som riksdagen
            fattat 1992. Där står det att sakägare vid överklagande av fastighetsbildningsmyndighetens
            beslut skall ges rätten till ersättning i större omfattning än
            vad som gällde fram till dess. Vi förutsätter att så också varit
            fallet.
          </note>
          <note n="145583e9">
            Vidare framgår det ju att fastighetsbildningsmyndigheten har
            skyldighet att hjälpa de enskilda sakägarna med både råd och upplysningar.
            Skulle det ändå visa sig bli för kostbart för en markägare finns
            en sista ventil. Markägaren kan alltid väcka talan om att marken
            skall inlösas enligt expropriationslagen. Då utgår full ersättning
            för rättegångskostnader osv. för en fastighetsägare.
          </note>
          <note n="09ea1955">
            Fru talman! Det var kommentarer till moderaternas reservationer.
            Jag har också en kort kommentar till Miljöpartiet som vill utveckla
            kraven på miljökonsekvensbeskrivningar när vi skall bygga nya
            järnvägar.
          </note>
          <note n="a6490b19">
            Jag vill återigen hänvisa till vad bostadsutskottet skriver i
            sitt yttrande, där det bl.a. heter: "För närvarande pågår ett
            arbete med att utveckla och komplettera tidigare förslag till
            miljöbalk inom ramen för Miljöorganisationsutredningens beredning."
          </note>
          <note n="c6dabd53">
            Bostadsutskottets och trafikutskottets majoriteter anser att
            vi skall avvakta detta arbete innan vi gör ett nytt ställningstagande.
            Jag kan därför också yrka avslag på Miljöpartiets reservation.
          </note>
          <note n="e0b6002c">
            Med detta, fru talman, yrkar jag bifall till hemställan i trafikutskottets
            betänkande nr 8 i dess helhet och avslag på reservationerna.
          </note>
          <note n="d7a3c8c0">
            Anf. 131 LARS BJÖRKMAN (m) replik
          </note>
          <note n="2553c7b6">
            Fru talman! Jarl Lander berör frågorna om Banverkets dubbla roller,
            som jag har lyft fram. Man anser att det finns tveksamheter i
            detta men uppenbarligen inte så stora att socialdemokraterna är
            beredda att föreslå att vi skall hitta nya vägar innan vi tar
            lagförslaget. Det är på den punkten som åsikterna går isär.
          </note>
          <note n="6b258de6">
            Vi menar att rättstryggheten inte är uppfylld med det förslag
            som nu har tillstyrkts av trafikutskottets majoritet. Vi vill
            först se ett förslag till ändringar och därefter gå vidare i lagtexten.
          </note>
          <note n="cb138c8a">
            Fru talman! Vidare åberopas här bostadsutskottet, som på i princip
            samma grunder varit tveksamt men ändå sagt att man kan acceptera
            förslaget i avvaktan på att man hittar nya vägar. Vi tycker i
            och för sig att det kan vara en vällovlig ansats att försöka hitta
            nya vägar, men det är knappast tillräckligt för den som sitter
            i en förhandling utan att kunna påverka sitt ärende i önskad riktning.
          </note>
          <note n="8b6eee9d">
            Vad sedan gäller möjligheten att få ombudskostnaderna i ett överklagningsförfarande
            bestridda av samhället menar Jarl Lander att man har en sådan
            möjlighet, om man överklagar och hamnar i en annan instans. Jarl
            Lander! Enligt den uppgift som jag har fått är detta inte möjligt,
            och det är detta som är poängen i vår kritik. Man kan inte sköta
            förhandlingarna i två instanser samtidigt, eftersom det är förbjudet
            i regelverket. Man kan alltså inte samtidigt som ärendet ligger
            i Fastighetsdomstolen föra en prövning i domstol. På det sättet
            blockeras ärendet, oavsett om man får kostnaderna för juridiskt
            stöd betalda av samhället eller inte. Man hamnar i en omöjlig
            situation, där ärendet inte kan föras framåt.
          </note>
          <note n="38bf8a00">
            Anf. 132 JARL LANDER (s) replik
          </note>
          <note n="a75ce379">
            Fru talman! Låt mig när jag skall kommentera
          </note>
          <note n="0549186c">
            Lars Björkmans replik börja från början igen.
          </note>
          <note n="6596cd9b">
            Först och främst är det angeläget att vi får till stånd den här
            lagstiftningen, som ger möjlighet till en god planering både för
            markägare och för samhället i samband med byggande av nya järnvägar,
            på samma sätt som vi i dag med hjälp av en väglag kan hantera
            byggandet av nya vägar.
          </note>
          <note n="78c6e7bd">
            Vi har i dag, som sagt, enbart expropriationslagstiftningen till
            förfogande. Det finns därför i botten ett kraftigt behov av en
            ny lagstiftning. Lagstiftningen är inte till hundra procent sådan
            som vi alla skulle vilja ha den. Det hade varit önskvärt, och
            är det som moderaterna eftersträvar. Men vi kan se att det finns
            lösningar på varje punkt utan att man behöver göra intrång i den
            enskilde markägarens intressen.
          </note>
          <note n="ec135847">
            Vad gäller de dubbla rollerna finns det i dag ingen annan kompetens
            i landet än den som Banverket har.
          </note>
          <note n="9e0565d9">
            Skulle några andra än Banverket, t.ex. länsstyrelserna, hantera
            denna fråga, får dessa ändå vända sig till
          </note>
          <note n="37f9a226">
            Banverket för att få veta hur den skall hanteras. Alternativt
            får man anlita Banverkets personal som konsulter. Vi anser att
            det då är lika bra att detta redan från början ligger kvar hos
            Banverket.
          </note>
          <note n="89d903ee">
            Vad sedan gäller möjligheterna för enskild markägare att överklaga
            får vederbörande fullt bistånd av den fastighetsbildningsmyndighet
            som hanterar detta.
          </note>
          <note n="33c64dd6">
            Det behöver därför inte bli dyrare för markägaren i detta läge
            än vad som motsvarar normal omkostnad.
          </note>
          <note n="dce5bff2">
            Anf. 133 LARS BJÖRKMAN (m) replik
          </note>
          <note n="d4bbba24">
            Fru talman! Jarl Lander gör det enkelt för sig. Han säger först
            att den kritik mot Banverkets dubbla roller som vi framför är
            till vissa delar berättigad. Sedan konstaterar han att kompetensen
            finns hos Banverket.
          </note>
          <note n="795c1091">
            Enligt normal logik skulle detta leda till att det oavsett vilken
            vilja socialdemokraterna än säger sig ha att göra förbättringar
            blir det alltid Banverket som skall yttra sig i dessa frågor.
            Det finns enligt Jarl Lander ingen annan kompetens att hänvisa
            till.
          </note>
          <note n="e4128466">
            Jag måste säga att denna form av cirkelbevisning inte är imponerande.
            Vi hävdar från vår sida att det aldrig någonsin får ifrågakomma
            att samhällets innehav av ekonomiska resurser leder till att rättssäkerheten
            för den enskilde ifrågasätts. Det är den utgångspunkten som vi
            moderater har när vi menar att man måste kunna garantera markägarna
            en situation där dessa på villkor som är likvärdiga med statens
            kan göra sina intressen hörda i de instanser som är aktuella.
          </note>
          <note n="8dee7c4a">
            Det hjälper inte, Jarl Lander, att lova att man skall gå vidare
            för att hitta andra lösningar i lagstiftningen, när man samtidigt
            hänvisar till att det finns bara en lösning, en lösning som bygger
            på att det är Banverket som besitter kompetensen. Vi tycker från
            våra utgångspunkter att man borde ha högre ambitioner än så, och
            därför vidhåller vi våra yrkanden.
          </note>
          <note n="7b47d0dc">
            Anf. 134 JARL LANDER (s) replik
          </note>
          <note n="a6e969ce">
            Fru talman! Jag tror, Lars Björkman, att regeringen, vi socialdemokrater
            och hela majoriteten i trafikutskottet har högre ambitioner. Vi
            säger att man skall gå vidare med lagstiftningarna inom de olika
            områdena för att komma så rätt som möjligt. Men den lagstiftning
            som vi i dag har innebär bara ett expropriationsförfarande, Lars
            Björkman, och vi tycker över huvud taget inte att det är bra.
            Vi får nu en tillfällig lösning genom den nya lagen, och den är
            tillräcklig för att man inte skall kunna trampa på den enskilde
            markägaren.
          </note>
          <note n="b1f93019">
            Men regeringen skriver i sin proposition, vilket vi instämmer
            i, att det är nödvändigt att gå vidare med ett antal av dessa
            frågor. Även innan vi har gått vidare är dock den föreslagna lagstiftningen
            bättre än den som vi har i dag, och det finns därför anledning
            att yrka bifall till trafikutskottets hemställan.
          </note>
          <note n="a1fca4e4">
            Anf. 135 PETER WEIBULL
          </note>
          <note n="e6a19afc">
            BERNSTRÖM (m)
          </note>
          <note n="687eed4f">
            Fru talman! Jag vill börja med att påpeka det något förvånande
            i att detta betänkande hänvisats till trafikutskottet och inte
            till bostadsutskottet. Många ledamöter i bägge dessa utskott hade
            gärna sett en annan tingens ordning. Det hade kanske också underlättat
            hanteringen av plan- och bygglags- och naturresursfrågorna.
          </note>
          <note n="f1019ef9">
            Lag om byggande av järnväg är egentligen inte en trafikfråga
            utan en fråga som mera är kopplad till naturresurslagen och har
            nära anknytning till planoch bygglagen, vilket också framgår av
            de första raderna i regeringens proposition. Dessa lagar behandlas
            normalt i bostadsutskottet.
          </note>
          <note n="de7ff84e">
            Regeringen framhåller i propositionen att det nuvarande förfarandet
            vid byggande av järnvägar har klara brister när det gäller anknytningen
            till övrig samhällsplanering och miljölagstiftning. Den nya lagstiftningen
            syftar till att inordna även järnvägsbyggandet i det system som
            finns för planeringsfrågor, bl.a. NRL och PBL.
          </note>
          <note n="d92a545c"/>
          <note n="b9bcdc88">
            Jag instämmer i det angelägna i att få en klarare och säkrare
            ordning då det gäller järnvägsplanering, men den lag som riksdagen
            nu står i begrepp att besluta om uppfyller inte de förhoppningar
            som jag hyste i ljuset av en del erfarenheter av järnvägsplanering
            i
          </note>
          <note n="a803006a">
            Sydsverige under de senaste åren.
          </note>
          <note n="78b19049">
            Att expropriationsförfarandet var i behov av en översyn stod
            helt klart. Att då inte göra denna med ambitionen att stärka den
            enskildes rätt utan kanske snarare med motsatt inriktning är enligt
            vårt moderata betraktelsesätt beklagligt. Den här lagen tycks
            gå ut på att underlätta för Banverket att köra över den lille
            markägaren snabbt och effektivt, med tågets hastighet.
          </note>
          <note n="c15f9a6d">
            Visserligen ges markägaren en möjlighet till markinlösen genom
            domstolsförfarande, men i praktiken först efter det att expropriationsärendet
            hanterats genom en fastighetsreglering hos fastighetsbildningsmyndighet.
          </note>
          <note n="d0925c03">
            Det blir utan tvivel Banverkets huvudspår att köra det via fastighetsbildningsmyndighet.
            Vi kommer då att se brister i den enskildes möjligheter att hävda
            sin rätt gentemot Banverket. Det blir litet av Davids fruktlösa
            kamp mot Goliat, där Goliat har alla styrkans attribut på sin
            sida: sakkunskapen, erfarenheten och inte minst viktigt de ekonomiska
            förutsättningarna att ta fram underlag för att understryka sina
            argument. Sådana resurser saknar lille David, alltså markägaren.
            Den enskilde saknar möjligheter att få ersättning för kostnader
            för utredningar osv. och vad värre är t.o.m. att få hjälp att
            inställa sig vid förhandling.
          </note>
          <note n="6b2640c0">
            Vanliga rättsskyddsförsäkringar gäller som bekant inte heller
            vid den här typen av förrättningar. När dessa brister dessutom
            kopplas till Banverkets rätt att självt besluta om fastställelse
            av sin plan framstår rättsosäkerheten i full dager.
          </note>
          <note n="bdb0f3f8">
            Det är enligt min uppfattning mycket otillfredsställande att
            ett beslut i planärenden inte kommer att bli föremål för rättslig
            prövning utan beslut endast skall kunna överklagas och prövas
            i administrativ ordning med regeringen som slutinstans.
          </note>
          <note n="4dfbb646">
            Fru talman! Detta rimmar illa med Sveriges anslutning till Europakonventionen,
            som numera är inlemmad i svensk lag. Jag är övertygad om att vi
            med denna brist på rättssäkerhet bäddar för ytterligare klammerier
            med Europadomstolen. Det är dessutom, fru talman, direkt stötande
            att Banverket, utöver rätten att fatta beslut i sina egna planärenden,
            dessutom skall vara beslutsinstans för andra järnvägsbyggares
            planer.
          </note>
          <note n="61a1573d">
            Det går mot allt sunt konkurrens- och marknadstänkande att en
            exploatör ges makt och bemyndigande att besluta om alla andra
            exploatörers planer och rättigheter. Att en socialistisk regering
            och majoritet i riksdagen kan tänka i sådana monopolistiska banor
            kanske inte är att förundra sig över, men att Moderata samlingspartiet
            står ensamt om att reagera mot dessa stötande förslag finner jag
            mer märkligt. Att partier som annars brukar säga sig hävda såväl
            rättsintressen som landsbygdsintressen sväljer sådana här förslag
            förvånar mig. Det hade onekligen varit intressant att höra hur
            Folkpartiet och Centerpartiet resonerar kring dessa frågor. De
            tycks känna sig så trygga med den föreslagna lagen i dessa hänseenden.
          </note>
          <note n="6c381bfd">
            Fru talman! Jag yrkar bifall till reservation 4 men stöder naturligtvis
            även de andra moderata reservationerna.
          </note>
          <note n="c64ecd54">
            Överläggningen var härmed avslutad.
          </note>
          <note n="12046b1f">
            (Beslut skulle fattas den 19 december.)
          </note>
          <note n="e909ce93">
            16 § Funktionshindrades tillgång till teletjänster
          </note>
          <note n="a29b7a00">
            Föredrogs
          </note>
          <note n="536f12aa">
            Trafikutskottets betänkande 1995/96:TU9
          </note>
          <note n="234cf697">
            Funktionshindrades tillgång till teletjänster (prop.
          </note>
          <note n="d5139030">
            1995/96:86)
          </note>
          <note n="2bc2a86f">
            Talmannen konstaterade att ingen talare var anmäld.
          </note>
          <note n="12046b1f">
            (Beslut skulle fattas den 19 december.)
          </note>
          <note n="b920584f">
            17 § Vissa säkerhets- och miljökrav på fritidsbåtar
          </note>
          <note n="a29b7a00">
            Föredrogs
          </note>
          <note n="79dffc88">
            Trafikutskottets betänkande 1995/96:TU10
          </note>
          <note n="393e46f9">
            Vissa säkerhets- och miljökrav på fritidsbåtar
          </note>
          <note n="8adb0809">
            (prop. 1995/96:100, delvis)
          </note>
          <note n="f802ac28">
            Talmannen konstaterade att ingen talare var anmäld
          </note>
          <note n="12046b1f">
            (Beslut skulle fattas den 19 december.)
          </note>
          <note n="c2b574ba">
            18 § Vägverkets produktionsdivision
          </note>
          <note n="a29b7a00">
            Föredrogs
          </note>
          <note n="cb1644de">
            Trafikutskottets betänkande 1995/96:TU11
          </note>
          <note n="e8f2bfc6">
            Vägverkets produktionsdivision (prop. 1995/96:91)
          </note>
          <note n="26b7c70c">
            Anf. 136 ULLA LÖFGREN (m)
          </note>
          <note n="5fff0eb3">
            Fru talman! "Jan Brandborn leder Vägverket mot bolagisering",
            läser man i stora rubriker i tidskriften
          </note>
          <note n="91d0b310">
            VTI-aktuellts oktobernummer. Veckan innan hade regeringen avlämnat
            sitt förslag om att riksdagen skall upphäva beslutet om att bolagisera
            Vägverkets produktionsdivision. Det kan inte hjälpas att man blir
            något konfunderad. Det var ju en gång en socialdemokratisk regering
            som tog det första steget mot en konkurrensutsättning och sedermera
            en bolagisering.
          </note>
          <note n="8c748008">
            Vad kan ha hänt som har föranlett denna kovändning från regeringens
            sida?
          </note>
          <note n="ef81c0b7">
            Jag tror att jag fick svaret på frågan när jag i torsdags i denna
            kammare lyssnade på den animerade debatten mellan Jarl Lander
            och Bo Nilsson. Det är inte i första hand de trafikpolitiska målen
            som oroat regeringen, det är den interna splittringen.
          </note>
          <note n="62786984">
            Är det så, Hans Stenberg, att Socialdemokraterna har större omsorg
            om freden inom partiet än om vägtrafikanterna?
          </note>
          <note n="9c047f1b">
            När jag går tillbaka till budgetpropositionen för 1995
          </note>
          <note n="6651cc21">
            kan jag läsa:
          </note>
          <note n="3edf24f7">
            "Genom det effektiviseringsprogram som Vägverket påbörjade år
            1992 och som bl.a. inkluderar en konkurrensutsättning av drift-
            och underhållsverksamheten, beräknar Vägverket att ca 500 miljoner
            kronor per år kan sparas fram till år 1996."
          </note>
          <note n="9d51e186">
            Detta till trots beslöt regeringen den 21 juni samma år att ge
            Vägverket i uppdrag att stoppa fortsatt konkurrensutsättning av
            Vägverkets produktionsavdelning. Om man läser den skrivelse från
            Vägverket som skulle kunna tänkas ligga till grund för ett sådant
            beslut går det inte att få stöd för ett så drastiskt ingripande.
          </note>
          <note n="2c07c157">
            Speciellt förvånande är detta omotiverade regeringsdekret till
            Vägverket mot bakgrund av att 20-30
          </note>
          <note n="1087e5ad">
            % av drifts- och underhållsomsättningen just under denna tid
            var föremål för upphandling. Anbuden som hunnit lämnas höll på
            att utvärderas. Stoppet angavs inte som tillfälligt, utan Vägverkets
            beställare fick direktiv om att skriva tre- till femårskontrakt
            med sin egen produktionsavdelning.
          </note>
          <note n="8f09a3e3">
            Jag skulle vilja fråga Hans Stenberg: Vilken trovärdighet kan
            Vägverkets produktionsdivision få som anbudskonkurrent i en öppen
            upphandling, då huvuddelen av arbetet kan ske utan konkurrenspress?
            Finns det inte en risk att det uppstår misstankar om att produktionsavdelningen
            kan flytta pengar mellan konton?
          </note>
          <note n="d2c13b0e">
            Fru talman! Längre fram i budgetpropositionen står också att
            läsa: "Regeringen ser ingen möjlighet att under den närmaste tiden
            höja anslaget för drift och underhåll av vägar. Därför är det
            rimligt att Vägverket omprövar sin strategi för drift- och underhåll
            av vägnätet till att omfatta ett effektiviserat underhåll inom
            oförändrade ramar."
          </note>
          <note n="a531a599">
            Regeringen har således redan intecknat de effektiviseringar som
            en bolagisering och ökad konkurrensutsättning skulle medföra.
            Nu väljer man i stället att begränsa den framtida konkurrensutsättningen
            till att konkurrensupphandla nyinvesteringarna till 100 %
          </note>
          <note n="2dbcc614">
            och successivt med ca 20 % per år konkurrensutsätta driften.
          </note>
          <note n="bfee5b98">
            Men så lägger man till på slutklämmen
          </note>
          <note n="413d2030">
            "Vägverket får med hänvisning till de trafikpolitiska målen,
            och om särskilda skäl föreligger, anlita verkets produktionsenheter
            i egen regi utan upphandling i konkurrens."
          </note>
          <note n="1840c4f3">
            Med tanke på det godtycke som uppenbarligen kan användas vid
            bedömningen om huruvida de trafikpolitiska målen kan uppfyllas
            eller inte är formuleringen oroande.
          </note>
          <note n="9da22883">
            För att få hela soppan litet smakligare säger regeringen att
            Vägverkets produktionsverksamhet skall börja drivas i bolagsliknande
            former.
          </note>
          <note n="f03f6b9f">
            Tyvärr, fru talman, är skadan redan skedd. Hur mycket kosmetika
            Socialdemokraterna än smetar på så kommer beslutet att få konsekvenser
            som märks.
          </note>
          <note n="81a1eff8">
            Jag har inga svårigheter att förstå de privata entreprenörernas
            upprördhet. Här har man utlovats en ökning av den tillgängliga
            marknaden med åtskilliga miljarder, och så blir man dragen vid
            näsan på detta skändliga sätt, mitt under pågående anbudsutvärdering.
          </note>
          <note n="b0cd98b3">
            Inom Vägverket är meningarna säkerligen mera delade. Jag kan
            tänka mig att man å ena sidan pustar ut över att regeringen nu
            vill ge ett andrum. För det är klart att den omorganisation och
            omstruktureringsperiod man genomgått har varit arbetsam. Samtidigt
            finns det nog en stor känsla av besvikelse hos dem som har lett
            detta förändringsarbete inom såväl Vägverkets beställarorganisation
            som inom dess produktionsorganisation. För dem går nog reaktionerna
            över beslutet att jämföra med hur de maratonlöpare känner sig
            som kommer in på upploppet och tävlingsledningen ropar ut: "Lugna
            ner er, vi har flyttat fram målet, släntra på ett tag så meddelar
            vi senare var målet finns."
          </note>
          <note n="2013f095">
            För ledningen inom Vägverkets produktionsdivision kommer det
            att bli svårigheter med att mobilisera sin styrkor till fortsatta
            effektiviseringar och rationaliseringar. Nu finns ju inga yttre
            fiender att hänvisa till för att pressa fram förändringar. Det
            trycket behövs.
          </note>
          <note n="24319700">
            Det visar all erfarenhet, inte minst den erfarenhet som
          </note>
          <note n="b3d6f5b6">
            Vägverket självt kan visa på. Glöm inte att den hittills genomförda
            konkurrensutsättningen och hotet om en bolagisering har inneburit
            en årlig besparing på 1
          </note>
          <note n="2912bf56">
            miljard kronor.
          </note>
          <note n="5540ddb1">
            Att mina antaganden inte är tagna ur luften tycker jag bevisas
            av det tidningsreferat jag läste i mitt husorgan, Västerbottens-Kuriren
            den 30 november: "Nu har vägarbetarna vid Vägverket fått nog av
            ledningens rationaliseringsplaner. Vid senaste förhandlingarna,
            som i Västerbotten gäller jobben för 70 anställda, avfärdades
            alla förslag som kan leda till personaluppsägningar.
          </note>
          <note n="e60adb0b">
            En direkt anledning är det stöd man anser sig ha fått från regeringen
            i och med att planerna på en bolagisering av Vägverket lagts på
            is."
          </note>
          <note n="1e430018">
            Vad värre är så kommer vägtrafikanterna smärtsamt att bli varse
            konsekvenserna av beslutet. Ty precis som regeringen själv angett
            enligt de tidigare citaten ur budgetpropositionen finns ett direkt
            samband mellan kostnaderna för Vägverkets produktionsdivision,
            graden av konkurrensutsättning och omfattningen av vägunderhållet.
          </note>
          <note n="5c94afd6">
            Anslaget för drift och underhåll av statliga vägar är 5,9 miljarder
            kronor för 1996. Ungefär en tredjedel därav, eller ca 2 miljarder
            kronor, är redan upphandlade i konkurrens. Återstår så arbeten
            för ca 4 miljarder kronor som produktionsdivisionen får utföra
            utan konkurrenstryck.
          </note>
          <note n="6341ad5a">
            Fru talman! Det är inte orealistiskt att anta att vid en konkurrensupphandling
            av den återstående volymen, dvs. motsvarande 4 miljarder kronor,
            skulle prisnivån sjunka med minst 10-15 % i genomsnitt.
          </note>
          <note n="51e3d822">
            Det innebär mellan 400 och 600 miljoner kronor per år.
          </note>
          <note n="ae092ca7">
            På Vägverket har man själv gjort bedömningen att man kan spara
            ca 500 miljoner kronor per år, vilket framgick av årets budgetproposition.
            Den besparingen tog man också in i beräkningarna när man gjorde
            sina egna äskanden.
          </note>
          <note n="1046e2f1">
            Jag vill återigen citera ur budgetpropositionen:
          </note>
          <note n="d6211fe8">
            "Med hänsyn tagen till beräknade besparingar samt de extramedel
            som anvisats för underhåll av länsvägar anser Vägverket att det
            långsiktigt krävs ett drift- och underhållsanslag på 9 450 miljoner
            kronor per år under 10 år."
          </note>
          <note n="4109bdee">
            Alltså 9,5 miljarer kronor i äskade medel, men 5,9
          </note>
          <note n="d72dab0e">
            miljarder är vad man får med hänsyn till det statsfinansiella
            läget. 0,5 miljarder kronor - 500 000 miljoner kronor! - försvann
            i och med att konkurrensupphandlingen i somras stoppades.
          </note>
          <note n="50067227">
            Var och en måste inse att dagens beslut kommer att märkas i försämrad
            standard på våra vägar.
          </note>
          <note n="1e8be027">
            Kan det inte vara det som är det största hotet mot de trafikpolitiska
            målen, eller vad tror Hans Stenberg?
          </note>
          <note n="1d134c10">
            Och vad tror Hans Stenberg de vägföreningar tycker, som fick
            sina anslag halverade, vilket kortsiktigt innebär en besparing
            i statskassan på 375 miljoner kronor, när staten samtidigt kan
            spola en besparing på
          </note>
          <note n="e82d9acf">
            500 miljoner kronor i och med dagens beslut?
          </note>
          <note n="59bc119b">
            Fru talman! Moderaterna har reserverat sig dels tillsammans med
            Centerpartiet och Folkpartiet till förmån för avslag på regeringens
            förslag, dels tillsammans med Folkpartiet för ett tillkännagivande
            till regeringen om en privatisering av Vägverkets produktionsdivision.
          </note>
          <note n="c495b5bf">
            Jag begränsar mig dock till att yrka bifall till reservation
            1.
          </note>
          <note n="ce6cd0c9">
            Anf. 137 TORSTEN GAVELIN (fp)
          </note>
          <note n="b50e23c6">
            Fru talman! Återställare är ingen bra medicin mot baksmälla.
            Regeringen har ändå gång på gång använt sig av en sådan medicinering
            för sviterna efter valframgångens berusning och de därpå svikna
            vallöftena. Resultaten av felmedicineringen är uppenbara för den
            som vill se dem. Jag vill här bara peka på den värsta konsekvensen,
            nämligen den oförändrat höga arbetslösheten. Värt att notera är
            ju också det exempel som Ulla Löfgren refererade till, nämligen
            det hårda meningsutbytet här i kammaren förra veckan mellan regeringsföreträdarna
            Bo Nilsson och Jarl Lander kring en halv återställare, den s.k.
            avregleringen av godstrafiken på järnväg.
          </note>
          <note n="74ae8608">
            Trots alla tecken på återställarnas skadlighet anser regeringen
            att det nu är dags för ännu en, nämligen upprivandet av riksdagsbeslutet
            om bolagisering av
          </note>
          <note n="03d6f65d">
            Vägverkets produktionsdivision. Det får vara slut på återställare
            nu, och eftersom socialdemokraterna inte själva förmår inse detta
            så får jag vädja till Centerpartiet - som tyvärr inte har någon
            representant närvarande vid dagens debatt, men som ändå kanske
            kan få en hälsning via protokollet - som uppenbarligen har regeringens
            förtroende att tala allvarsord med socialdemokraterna. Denna ryckighet
            i politiken är skadlig för landet, den är skadlig för alla arbetslösa
            och den är skadlig för ekonomi och välvärd.
          </note>
          <note n="5091cca3">
            Som skäl för den här återställaren anger regeringen att beställarkompetensen
            inom Vägverket ännu inte är fullt utvecklad och att man inte har
            tillräcklig erfarenhet för att i konkurrens upphandla drifts-
            och underhållsentreprenader. Regeringen menar att de grundläggande
            trafikpolitiska målen därmed inte med säkerhet uppfylls och att
            trafikanterna kan komma att drabbas.
          </note>
          <note n="b0bbb207">
            Vi i folkpartiet kan inte se att det finns något som tyder på
            att en bolagisering skulle försämra möjligheterna att uppnå de
            trafikpolitiska målen. Tvärtom torde beställarfunktionen inom
            Vägverket, genom bolagisering av produktionsdivisionen, snabbare
            förbättra sina rutiner och höja sin kompetens. Därmed kan uppköpen
            bli mer effektiva och snarare bättre verka för att uppfylla de
            trafikpolitiska målen. En utvärdering av vintersäsongen 1994-1995
            visar att
          </note>
          <note n="a04490e4">
            Vägverket lyckats relativt bra i sin upphandling av driftsentreprenader.
            Det skriver regeringen själv i sin proposition, och man anser
            också att det tilltänkta produktionsbolaget har goda förutsättningar
            att hävda sig på marknaden. Vi delar den uppfattningen.
          </note>
          <note n="5b53788d">
            Vi är också helt övertygade om att full konkurrensutsättning
            för produktionsdivisionen ger bättre möjligheter till effektiviseringar,
            vilket ger vinster för såväl staten som de enskilda trafikanterna.
            Erfarenheterna visar att bolagsformen skapar effektivitet, rörlighet,
            marknadsorientering och lönsamhet. Argumentet att organisationen
            inte är mogen att bli ett eget bolag kan inte vara giltigt och
            är snarast en förolämpning mot dem som arbetar där. Med den inställningen
            skulle inte mycket förändringsarbete och nödvändig utveckling
            komma till stånd.
          </note>
          <note n="baf35f12">
            Taktiken från regeringskansliet känns väl igen. I
          </note>
          <note n="0af1e9d3">
            ord talar man positivt om effekten av en bolagisering, men av
            olika ogrundade anledningar måste frågan utredas ytterligare.
            Regeringen drar ut på för jobben och välståndet viktiga frågor
            genom att återställa tillväxtbefrämjande beslut fattade under
            den förra mandatperioden.
          </note>
          <note n="395dbcf3">
            Fru talman! Det enda bestående i framtiden är ständig förändring.
            Vi i Folkpartiet ser möjligheterna i förändringen och anser i
            det nu aktuella fallet att
          </note>
          <note n="5c6ab5b6">
            Vägverkets produktionsdivision bör bolagiseras för att bli så
            kostnadseffektiv och kundorienterad som möjligt. Bolagiseringen
            är ett första steg mot en privatisering på sikt.
          </note>
          <note n="2717b9ae">
            Därmed, fru talman, vill jag yrka bifall till reservation nr
            1 i utskottets betänkande.
          </note>
          <note n="f25e199f">
            Anf. 138 HANS STENBERG (s)
          </note>
          <note n="3b978615">
            Fru talman! Till att börja med vill jag yrka bifall till hemställan
            i utskottets betänkande och avslag på de båda reservationerna.
          </note>
          <note n="f1c3efa1">
            Det beslut som vi i dag debatterar är ett i en rad av beslut
            som riksdagen fattat under senare år beträffande Vägverkets produktionsverksamhet.
          </note>
          <note n="eabcebc3">
            Man kan säga att det började 1991 med att riksdagen beslutade
            om en uppdelning av Vägverket i en beställardel och en produktionsdel.
            Samtidigt uttalade man sig om vikten av konkurrens på den producerande
            delen av verksamheten.
          </note>
          <note n="06f2a64b">
            Under 1993 ställde sig riksdagen bakom regeringsuttalanden om
            ytterligare konkurrensutsättning av produktionsverksamheten. Enligt
            det beslutet skulle samtliga nyinvesteringar och hälften av driftoch
            underhållsverksamheten upphandlas i konkurrens.
          </note>
          <note n="9abb66c9">
            1994 beslutade den dåvarande riksdagsmajoriteten att bolagisera
            Vägverkets produktionsdivision från den 1
          </note>
          <note n="089055a3">
            januari 1996.
          </note>
          <note n="97342489">
            Nu föreslår vi i utskottsmajoriteten i likhet med regeringens
            förslag att bolagiseringsbeslutet upphävs.
          </note>
          <note n="29f09bf8">
            Skälen till att vi vill upphäva det tidigare fattade beslutet
            är att vi bedömer att det inte finns förutsättningar för att genomföra
            en bolagisering från den 1
          </note>
          <note n="c3526c8d">
            januari utan att äventyra de trafikpolitiska målen för verksamheten.
          </note>
          <note n="22072db7">
            Det här är inte några synpunkter tagna ur luften, utan vad vi
            gör är att vi instämmer i Vägverkets egen bedömning om hur det
            här skulle ha fungerat.
          </note>
          <note n="1194aa06">
            Det har också visat sig att det saknas ekonomiska förutsättningar
            för att en bolagisering skall kunna finansieras inom Vägverkets
            egen anslagsram.
          </note>
          <note n="10cb39a4">
            En grundläggande förutsättning för att en bolagisering skall
            kunna genomföras på ett bra sätt är att
          </note>
          <note n="62c4256a">
            Vägverkets förmåga att beställa drift- och underhållsverksamhet
            på vägnätet blir fullt utvecklad. Den utvärdering som gjordes
            av vintersäsongen 1994/95
          </note>
          <note n="ad8fb453">
            visar, som Torsten Gavelin sade, mycket riktigt att
          </note>
          <note n="6dcaad26">
            Vägverket har lyckats relativt bra med sin upphandling av driftentreprenader.
            Men i samma andetag konstaterar Vägverket att mycket i beställningsförfarandet
            behöver förbättras.
          </note>
          <note n="f1e0d0e1">
            Verket föreslår därför att konkurrensutsättningen av driftentreprenaderna
            sker successivt. Om en bolagisering av verksamheten skulle ske
            redan nu innebär det faktiskt att alla tillkommande beställningar
            måste ske genom upphandling i full konkurrens. På verket gör man
            den bedömningen att beställarkompetensen inte är så utvecklad
            att man då kan garantera att de trafikpolitiska målen uppfylls.
            Vi menar alltså att det finns en uppenbar risk att trafikanterna
            drabbas under den tid som det tar för Vägverket att bygga upp
            sin beställarkompetens.
          </note>
          <note n="26cf7b33">
            För att undvika att detta sker bör man i stället arbeta med att
            fortlöpande utveckla produktiviteten.
          </note>
          <note n="4f72f43c">
            Konkurrensen kommer där in som ett effektivt medel att uppnå
            en högre produktivitet. Men konkurrensen är ett medel, det är
            inte det undergörande, allenarådande medlet. Vi måste hela tiden
            se till att de trafikpolitiska målen inte äventyras. Därför måste
            konkurrensutsättningen av Vägverkets produktionsverksamhet anpassas
            både till de övergripande kraven på verket och till hur verkets
            egen beställarkompetens utvecklas.
          </note>
          <note n="867c3b5a">
            För att ett tänkt produktionsbolag skulle ha förutsättningar
            att hävda sig på entreprenadmarknaden skulle bolaget behöva förses
            med ett kapital på 790
          </note>
          <note n="2f909f4e">
            miljoner kronor. Dessutom skulle staten behöva finansiera den
            pensionsskuld som har uppstått i verket innan verksamheten bolagiseras.
            En bolagisering redan vid årsskiftet förutsätter dels att staten
            överlåter tillgångar, skulder och eget kapital som är knutet till
            verksamheten, dels att pensionsåtaganden på ungefär
          </note>
          <note n="2c015b54">
            1 miljard finansieras.
          </note>
          <note n="678d1ae7">
            När det gäller Vägverkets produktionsdivision kan vi konstatera
            att man i dagsläget inte har kommit så långt i uppbyggnaden av
            sin interna struktur att det är lämpligt att flytta ut egen-regi-verksamheten
            till extern regi. Verksamheten är ännu inte mogen för en total
            konkurrensutsättning.
          </note>
          <note n="c1d0ffe3">
            Fru talman! Det är mot den här bakgrunden vi instämmer i regeringens
            bedömning att riksdagen nu bör upphäva sitt beslut att bolagisera
            Vägverkets produktionsdivision. Vi anser att verksamheten tills
            vidare bör bedrivas i myndighetsform, eftersom det är en flexibel
            verksamhetsform som kan utvecklas inom ramen för de bemyndiganden
            och riktlinjer som riksdagen tidigare har ställt sig bakom. Vägverket
            har i allt väsentligt de bemyndiganden som behövs för att skapa
            en modell som utvecklar produktionen och kraven på konkurrensneutralitet.
            Inget hindrar, Ulla
          </note>
          <note n="76cb58ef">
            Löfgren, att man ser till att hålla isär redovisningarna för
            de olika verksamheterna. Det är fullt tekniskt möjligt.
          </note>
          <note n="56b6a17d">
            Genom att fatta ett sådant beslut följer vi också de tidigare
            fattade principbesluten om att myndigheterna själva bör få bestämma
            över sin inre organisation.
          </note>
          <note n="2883b24d">
            Vägverket kan på så vis anpassa sin verksamhet så att den på
            bästa sätt uppfyller de trafikpolitiska målen, som ändå måste
            vara huvudsaken i det här fallet.
          </note>
          <note n="db6f8470">
            Utifrån de motioner som behandlas i betänkandet och som följs
            upp av reservationer kan man konstatera att de tidigare regeringspartierna
            vill genomföra en bolagisering från årsskiftet. Någon som helst
            oro för att det skulle äventyra kvaliteten på underhållet och
            de trafikpolitiska målen har man uppenbarligen inte, trots att
            man inom Vägverket har stora betänkligheter för hur man skall
            klara en konkurrensutsättning i dagsläget. Inte oväntat går Moderaterna
            ett steg längre och föreslår dessutom en privatisering av verksamheten.
          </note>
          <note n="362e9fd9">
            Nu hörde jag i Torsten Gavelins inlägg att han instämde i det
            förslaget.
          </note>
          <note n="5357303f">
            Fru talman! De f.d. regeringspartierna har enligt min uppfattning
            ett mycket lättvindigt sätt att se på den här frågan. Att man
            inom Vägverket har stora betänkligheter beträffande en bolagisering
            redan nu tar man ingen som helst hänsyn till. De fyra borgerliga
            partiernas ställningstagande tycks snarast vara grundat på något
            slags dogmatisk tro att privatisering och konkurrensutsättning
            alltid ger positivt resultat.
          </note>
          <note n="139399be">
            Av det Ulla Löfgren säger får man intrycket att allt löser sig
            bara vi bolagiserar och privatiserar. Då får vi pengar till enskilda
            vägar och vägunderhåll, och vi klarar därmed det mesta. Vi socialdemokrater
            tror inte att verkligheten är riktigt så enkel. Jag har en pragmatisk
            syn på vilken verksamhetsform som skall användas. Det är inte
            formen som är det viktiga, det är de trafikpolitiska målen och
            att vi får en bra vägstandard som är det viktiga för vår politik.
          </note>
          <note n="25dd128a">
            Därför är det viktigt att konkurrensutsättningen genomförs i
            en sådan takt att vi kan upprätthålla kvaliteten. Av den anledningen
            är det inte aktuellt att i dagsläget bolagisera Vägverkets produktionsdivision.
          </note>
          <note n="28d8eaa6">
            Anf. 139 ULLA LÖFGREN (m)
          </note>
          <note n="ca80b107">
            Fru talman! Jag vill påminna Hans Stenberg om att ramen för drift
            och underhåll för 1996 är 5,9 miljarder kronor. Jag förstår inte
            hur Hans Stenberg skall få det att gå ihop att Vägverkets produktionsavdelning
            i egen regi skall öka kvaliteten på underhållet inom den ramen.
            Har inte riksdagen tänkt skjuta till några pengar får man nog
            snarare minska på ambitionerna, eftersom man inte har någon konkurrenspress
            på sig.
          </note>
          <note n="046eb48f">
            Vid den första upphandlingen sänkte Vägverket sina egna priser
            med mellan 30 och 40 %, och man har hittills sparat 1 miljard
            kronor. Vägverket och regeringen trodde att man vid den upphandling
            som avbröts i somras skulle göra en besparing på 500
          </note>
          <note n="82662e98">
            miljoner. Det motsvarar 90 % av vägunderhållet på det lågtrafikerade
            vägnätet.
          </note>
          <note n="b06dce5f">
            Svara mig på den här frågan, Hans Stenberg: Hur går det ihop
            att inom ramen på 5,9 miljarder öka underhållet med en icke konkurrensutsatt
            produktionsdivision?
          </note>
          <note n="168b1f50">
            Anf. 140 HANS STENBERG (s)
          </note>
          <note n="031311fe">
            Fru talman! Man kan naturligtvis göra det räkneexempel på 500
            miljoner som Ulla Löfgren gör, men jag tror inte att det har något
            med verkligheten att göra. Vad som är verklighet och fakta är
            att vi tack vare att vi i dag inte genomför bolagiseringen får
            pengar över, pengar som annars skulle ha använts till att skapa
            kapital inom Vägverket för att klara bolagiseringen. Om Ulla Löfgren
            gör sig besväret att höra sig för hos Vägverket och ute i regionerna
            kommer hon att inse att faktum är att vi får över mer pengar att
            använda till drift och underhåll av vägar genom att vi inte genomför
            det här beslutet i dag.
          </note>
          <note n="6101154e">
            Anf. 141 ULLA LÖFGREN (m)
          </note>
          <note n="ee562a33">
            Fru talman! Innebär Hans Stenbergs besked att planerna att bolagisera
            Vägverkets produktionsdivision är helt och hållet lagda på is?
            Om så inte är fallet måste man ju försöka skrapa ihop de här medlen
            i den icke konkurrensutsatta verksamheten för att ha dem på lager
            då verksamheten blir konkurrensutsatt. Det innebär också att vi
            äter av vägunderhållet, Hans
          </note>
          <note n="42faaab7">
            Stenberg.
          </note>
          <note n="7bbf9d7b">
            Anf. 142 HANS STENBERG (s)
          </note>
          <note n="18676b0a">
            Fru talman! Som Ulla Löfgren borde känna till har landet varit
            i en oerhört djup ekonomisk kris. Det har gjort att budgetramarna
            har varit oerhört ansträngda.
          </note>
          <note n="c88f59f8">
            Detta har uppenbarligen inte bekymrat den tidigare regeringen
            särskilt mycket. Man har ganska glatt strött pengar omkring sig
            och lånat upp pengar till olika verksamheter.
          </note>
          <note n="3242aa7c">
            Nu försöker vi socialdemokrater att sanera landets ekonomi. Vi
            lyckas faktiskt ganska bra. Det betyder att vi i framtiden, om
            vi lyckas med budgetsaneringen, vilket jag är övertygad om att
            vi kommer att göra, kommer att ha bättre utrymme att klara en
            sådan här sak. Men det är inte det som är huvudskälet till att
            vi inte genomför detta i dag. Huvudskälet till att vi inte genomför
            detta i dag är att Vägverket gör bedömningen att man ännu inte
            är mogen för en total konkurrensutsättning av verksamheten och
            att man i dag inte är mogen för en bolagisering.
          </note>
          <note n="c64ecd54">
            Överläggningen var härmed avslutad.
          </note>
          <note n="12046b1f">
            (Beslut skulle fattas den 19 december.)
          </note>
          <note n="4decff4e">
            19 § Anmälan om frågor
          </note>
          <note n="d2c865d5">
            Anmäldes att följande frågor framställts
          </note>
          <note n="bcec9801">
            den 18 december
          </note>
          <note n="ff978601">
            1995/96:159 av Chatrine Pålsson (kds) till jordbruksministern
            om Ekologisk sockerproduktion
          </note>
          <note n="b5b72294">
            1995/96:160 av Ola Rask (s) till kommunikationsministern om Förbud
            att köra moped på gång- och cykelbana
          </note>
          <note n="6d89cbf5">
            1995/96:161 av Margitta Edgren (fp) till kommunikationsministern
            om Posten och City Mail
          </note>
          <note n="a08a159a">
            1995/96:162 av Monica Green (s) till civilministern om Leksaker
            och våld
          </note>
          <note n="31b48d0f">
            Frågorna redovisas i bilaga som fogas till riksdagens snabbprotokoll
            måndagen 22 januari 1996.
          </note>
          <note n="d3cd3142">
            20 § Kammaren åtskildes kl. 17.02.
          </note>
          <note n="79c2f728">
            Förhandlingarna leddes av talmannen från sammanträdets början
            t.o.m. 4 § anf. 42 delvis,
          </note>
          <note n="d9998721">
            av förste vice talmannen därefter t.o.m. 9 § anf. 87
          </note>
          <note n="9727acb1">
            delvis,
          </note>
          <note n="9279e4c6">
            av tredje vice talmannen därefter t.o.m. ajourneringen kl. 15.46
            och
          </note>
          <note n="1d65d2d8">
            av talmannen därefter till sammanträdet slut.
          </note>
        </div>
      </body>
    </text>
  </TEI>
</teiCorpus>
