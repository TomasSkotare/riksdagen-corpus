<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 1995</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 1995</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199596--47</head>
          <docDate when="1995">1995</docDate>
        </div>
      </front>
      <body>
        <div>
          <note n="674b9659">
            Det justerade protokollet beräknas utkomma om 3 veckor
          </note>
          <note n="ef64051c"/>
          <note n="c35b0037">
            _________________________________________________________________________
          </note>
          <note n="7726f294">
            1 § Avsägelse
          </note>
          <note n="ca3a26d2">
            Andre vice talmannen meddelade att Kristina
          </note>
          <note n="d0e19682">
            Persson (s) hade avsagt sig uppdraget att vara fullmäktig i Riksbanken.
          </note>
          <note n="284ff674">
            Kammaren biföll denna avsägelse.
          </note>
          <note n="da6f233e">
            2 § Justering av protokoll
          </note>
          <note n="94eaf9e9">
            Justerades protokollen för den 22, 23, och
          </note>
          <note n="c8f19b1f">
            24 januari 1995.
          </note>
          <note n="511007b1">
            3 § Meddelande om muntliga frågor till regeringen
          </note>
          <note n="76e760e1">
            Andre vice talmannen meddelade att torsdagen den 1 februari kl.
            14.00 skulle följande statsråd besvara muntliga frågor:
          </note>
          <note n="e4c7b496">
            Statsminister Ingvar Carlsson, justitieminister
          </note>
          <note n="0214caf0">
            Laila Freivalds, utbildningsminister Carl Tham, jordbruksminister
            Margareta Winberg, arbetsmarknadsminister Anders Sundström, kulturminister
            Margot
          </note>
          <note n="6ac72e7f">
            Wallström och statsrådet Leif Blomberg.
          </note>
          <note n="78d527e7">
            4 § Meddelande om nya regler för frågor och interpellationer
          </note>
          <note n="c0c9c40e">
            Andre vice talmannen meddelade att nya regler för interpellationer
            och frågor hade delats ut till kammarens ledamöter.
          </note>
          <note n="864d908a">
            5 § Meddelande om svar på interpellation
          </note>
          <note n="d51af1b4">
            Till riksdagen hade inkommit följande skrivelse:
          </note>
          <note n="2a37d1b9">
            Interpellation 1995/96:43
          </note>
          <note n="e422d90c">
            Till riksdagen
          </note>
          <note n="56d52ff6">
            Beträffande interpellation 1995/96:43 av Ulf Melin angående gymnasieskolans
            yrkesförberedande program, får jag meddela att jag inte kan besvara
            denna inom föreskrivna fyra veckor.
          </note>
          <note n="e254335c">
            Skälet härtill är utlandsresa.
          </note>
          <note n="b25fff90">
            Jag kommer att besvara interpellationen den
          </note>
          <note n="ac0c28c7">
            8 februari 1996.
          </note>
          <note n="15c91597">
            Stockholm den 25 januari 1996
          </note>
          <note n="f247e3a3">
            Ylva Johansson
          </note>
          <note n="069610ce">
            6 § Svar på frågorna 1995/96:222, 223 och 226
          </note>
          <note n="fcd34bce">
            om barn i Kina, m.m.
          </note>
          <note n="e72bb318">
            Anf. 1 Utrikesminister LENA HJELM-
          </note>
          <note n="10f73ca4">
            WALLÉN (s)
          </note>
          <note n="61525283">
            Fru talman! Eva Zetterberg och Inger René har ställt frågor till
            mig om den svenska regeringens agerande med anledning av rapporterna
            om missförhållanden i kinesiska barnhem.
          </note>
          <note n="25fa2c62">
            När uppgifterna om grov vanvård i kinesiska barnhem presenterades
            i juni i fjol väcktes en stark opinion i Sverige för de utsatta
            barnen. Den svenska regeringen framförde sin och den svenska opinionens
            starka reaktioner till den kinesiska regeringen vid inte mindre
            än fyra tillfällen. Jag tog bl.a. själv upp frågan vid mitt besök
            i Kina i oktober.
          </note>
          <note n="fea67d9d">
            Förutom i dessa kontakter har också den svenska ambassaden i
            Peking till den kinesiska regeringen förmedlat budskapet i de
            protestlistor som undertecknats av 40 000 personer.
          </note>
          <note n="60da1b50">
            Syftet med vårt agerande är att åstadkomma förbättringar för
            de utsatta barnen. Vi har därför valt att framföra budskapet från
            de svenska undertecknarna och den svenska regeringen på det sätt
            som vi anser bäst uppnår detta syfte.
          </note>
          <note n="9b077a5d">
            Direkt efter det att de nya uppgifterna från Human
          </note>
          <note n="66894dde">
            Rights Watch/Asia presenterades i den brittiska TV-
          </note>
          <note n="e4e89df7">
            dokumentären i januari i år framförde jag regeringens och den
            svenska opinionens starka reaktion till Kinas ambassadör. Jag
            framförde till honom att kinesiska myndigheter noggrant måste
            utreda situationen i barnhemmen och i de fall där vanvård förekommit
            ställa de ansvariga till svars och rätta till missförhållandena.
            Jag framhöll också att Kinas regering bör låta representanter
            för internationella mänskligarättighets-organisationer och FN
            besöka kinesiska barnhem och få insyn i hur verksamheten bedrivs.
            En öppen attityd och samverkan med omvärlden skulle bäst gagna
            denna fråga.
          </note>
          <note n="908902c8">
            För att åstadkomma ett internationellt tryck på den kinesiska
            regeringen har den svenska regeringen dessutom fört fram frågan
            i olika internationella sammanhang. Jag har tagit upp situationen
            vid kinesiska barnhem såväl med mina nordiska kolleger vid vårt
            senaste utrikesministermöte som med mina EU-
          </note>
          <note n="f84c0c01">
            kolleger i går vid möte med det allmänna rådet i Bryssel.
          </note>
          <note n="a91c6bff">
            Från svensk sida kommer vi också att aktivt verka för att frågan
            får en grundlig behandling i olika organ inom FN. Ett viktigt
            tillfälle för Kina att diskutera och föreslå förbättringar blir
            vid barnkommitténs granskning i maj av Kinas efterlevnad av barnkonventionen,
            då den rapport som Kina lämnat in till kommittén skall behandlas.
            Frågan kommer dessförinnan att tas upp i kommissionen för mänskliga
            rättigheter, som möts i mars-april i år.
          </note>
          <note n="c0333143">
            Unicef, dvs. FN:s barnfond, bedriver sedan flera år verksamhet
            för barn i Kina och har nyligen träffat en överenskommelse med
            den kinesiska regeringen om stödåtgärder för att åstadkomma bättre
            vård och livsvillkor i barnhemmen. Denna verksamhet är mycket
            värdefull, och vi ger den från svensk sida vårt fulla stöd.
          </note>
          <note n="1473fddf">
            Det är givetvis ytterst de kinesiska myndigheterna som själva
            måste ta ansvar för att förbättra villkoren i barnhemmen i landet.
            Från svensk sida är vi beredda att bidra. Detta budskap framförde
            jag på nytt till den kinesiske ambassadören vid mitt samtal med
            honom.
          </note>
          <note n="418c26a5">
            Vi kommer alltså att fortsätta att arbeta för att få till stånd
            ett samarbete med kinesiska myndigheter för att förbättra situationen
            i några av barnhemmen i
          </note>
          <note n="168d77cf">
            Kina.
          </note>
          <note n="c5e5aa5e">
            Anf. 2 EVA ZETTERBERG (v)
          </note>
          <note n="b84623c1">
            Fru talman! Jag vill först framföra ett tack till Lena Hjelm-Wallén
            för svaret på mina frågor. Samtidigt vill jag passa på att uttrycka
            min uppskattning för det engagemang och det arbete som Lena Hjelm-Wallén
            har lagt ned på frågan om situationen för barn på barnhem och
            flickor över huvud taget i Kina. Det motsvarar mycket väl den
            starka opinion och upprördhet som de flesta svenskar känner inför
            det här.
          </note>
          <note n="445f505a">
            Jag tror därför det är oerhört viktigt att göra allt vad vi kan.
          </note>
          <note n="3f6bf53a">
            Jag är också glad över att utrikesministern i olika nationella
            och internationella forum har tagit upp vad
          </note>
          <note n="9005e198">
            Sverige kan göra och vad man kan göra internationellt för att
            försöka påverka situationen för barnhemsbarnen i Kina.
          </note>
          <note n="46e8cdf4">
            Men jag vill samtidigt, fru talman, ta upp frågan om namnlistorna.
            Jag känner mig nämligen inte fullt lika nöjd med regeringens behandling
            av dessa. När den här frågan kom upp i somras, utifrån initiativ
            av enskilda människor i Sverige, sades det väldigt klart att listorna
            skulle överlämnas till kinesiska regeringsrepresentanter. Så har
            också skett - men inte från någon representant för den svenska
            regeringen. I
          </note>
          <note n="6d4e6ce8">
            stället var det borgarrådet Margareta Olofsson som till borgmästaren
            i Peking lämnade en grupp listor som så att säga blivit över.
            De andra listorna har, trots att vi från flera håll har påpekat
            detta, ännu inte kommit fram till regeringsrepresentanter i Kina.
            Jag menar att det vore välkommet om så skedde, även om ambassaden
            på annat sätt har framfört innehållet i dessa listor.
          </note>
          <note n="2a330478">
            Jag kommer så till huvudfrågan, nämligen vad man kan göra åt
            situationen. Jag tycker det är utmärkt att utrikesministern har
            tagit initiativ till träffar med den kinesiske ambassadören här,
            men jag saknar fortfarande svar på frågan vad han sade. Hur pass
            villig var man från Kinas sida att släppa in internationella observatörer?
            Det är ju det som är huvudfrågan. Därefter är det självklart att
            Sverige som nation skall erbjuda hjälp, såväl bilateralt som inom
            ramen för FN,
          </note>
          <note n="5357d4a5">
            Unicef, EU-systemet osv.
          </note>
          <note n="6c7f3215">
            Huvudfrågan kvarstår som sagt: Vad har man från
          </note>
          <note n="2030fb41">
            Kinas sida sagt att man är villig att göra själv?
          </note>
          <note n="396fff77">
            Anf. 3 INGER RENÉ (m)
          </note>
          <note n="f12d309b">
            Fru talman! Också jag tackar utrikesministern för svaret, med
            samma motivering som Eva Zetterberg alldeles nyss framförde. Även
            jag har frågat vad som kommer att hända med de namnlistor som
            i dag ligger på ambassaden. Jag är dock inte riktigt nöjd med
            svaret.
          </note>
          <note n="8f0624e9">
            Under FN-konferensen i Peking i höstas träffade vice statsminister
            Mona Sahlin den kinesiske ministern Li. Med honom diskuterade
            hon ett samarbetsprojekt mellan Kina och Sverige för att flickor
            på landsbygden skulle få det bättre, som det stod i TT-
          </note>
          <note n="b9a24108">
            meddelandet.
          </note>
          <note n="1b1e2192">
            Dagen därpå fortsatte samtalen, men då med familjeminister Peng.
            Då gick man närmare in på förslaget. Senare samma dag redovisades
            att de två hade kommit överens om att Sverige tillsammans med
            biståndsorganisationer skulle erbjuda sig att tillsammans med
            Kina välja ut ett antal särskilt behövande områden. Där skulle
            man koncentrera sig på att bygga upp barnhem och utbildning med
            särskild tanke just på flickor.
          </note>
          <note n="bda92567">
            Jag undrar vad som har hänt. Vi som var med i
          </note>
          <note n="ca734d90">
            Peking hade nog en känsla av att man då var närmare ett konkret
            utförande än man är i dag. I dag, och även tidigare, har regeringen
            sagt att man tog upp frågan och skall vidarebefordra budskapet,
            att man skall lyfta fram frågan och att man aktivt kommer att
            verka för den. I dag behövs det handling, eftersom det är i dag
            som dessa flickor är utsatta. Att då tala om att man skall diskutera
            detta ett halvår eller ett år framåt i tiden, tycker jag inte
            är nog. Vad skall vi göra?
          </note>
          <note n="bee655fc">
            Anf. 4 Utrikesminister LENA HJELM-
          </note>
          <note n="10f73ca4">
            WALLÉN (s)
          </note>
          <note n="5d63f222">
            Fru talman! Jag tror allmänt att det är på det sättet att förhållandena
            på barnhemmen har uppmärksammats. Det har också gjort att kinesiska
            myndigheter tar sig an barnhemmen på ett annat sätt än vad som
            skulle ha skett om inte detta hade uppmärksammats.
          </note>
          <note n="a0fc3633">
            Men man måste ha klart för sig att det är kinesiska myndigheter
            som har ansvaret. Det hjälper inte att man vill hjälpa aldrig
            så mycket från svenskt och annat håll. Det är de kinesiska myndigheternas
            intresse av att förändra verkligheten som det handlar om.
          </note>
          <note n="c6484446">
            Det svar som vi får från de kinesiska företrädare i
          </note>
          <note n="fe754f81">
            Peking som vi har tagit upp detta med och från ambassadören här
            i Sverige är att Kina är ett fattigt land med 80-100 miljoner
            absolut fattiga människor och att det då också kan förekomma problem
            och miserabla förhållanden på barnhem men att man håller på att
            förbättra situationen. Men man förnekar t.ex. den typ av vanvård
            som vi har sett på film. Man säger att det åtminstone inte förekommer
            nu längre. Det säger man klart.
          </note>
          <note n="adbcd3c9">
            Jag menar att man måste skapa en atmosfär mellan de många som
            nu är beredda att hjälpa till och kinesiska myndigheter, så att
            det kan bli ett konstruktivt samarbete. Vi har försökt göra det
            bilateralt. Men ett land som ligger långt borta kan inte bara
            säga att man skall gå in och försöka ställa till rätta allt på
            ett barnhem, när landet i fråga inte ens vill vidgå att det är
            ett problem. Man måste ta det mer försiktigt. Man måste göra något
            på ett konstruktivt sätt. Det är inte bara vi som gör det. Det
            gör också EU. När EU:s utrikesministrar senast i går talade om
            detta sade vi att vi tror att Unicef är en mycket bra kanal. Unicef
            och de kinesiska myndigheterna har ett mycket gott samarbete,
            bl.a. när det gäller utbildning av barnhemspersonal osv. Vi är
            beredda att stödja det samarbetet.
          </note>
          <note n="49d7c2b9">
            Anf. 5 EVA ZETTERBERG (v)
          </note>
          <note n="8eeed030">
            Fru talman! Jag vill först notera att Inger René och jag inte
            fick svar på frågorna om de här listorna. Vi är rätt intresserade
            av vad som kommer att hända med dem. Skall de bara finnas kvar
            på ambassaden och över huvud taget inte överlämnas? Jag menar
            att detta kan förefalla vara en struntfråga. Men det är inte det,
            eftersom det handlar om ett förtroende som tusentals svenska medborgare
            har visat regeringen och litat på att listorna skall överlämnas.
            Därför är det av betydelse att de faktiskt kommer fram.
          </note>
          <note n="b7c5197e">
            När det gäller frågan om hur man skall gå vidare tror jag att
            vi är helt överens. Självklart är det kineserna själva som måste
            åtgärda problemen. Men jag tror att det är oerhört väsentligt
            att Sverige mycket aktivt driver dessa frågor. Unicef är säkerligen
            en bra kanal för detta. Men eftersom kineserna hävdar att dessa
            missförhållanden har upphört, måste man se till att internationella
            observatörer kan lämna klara uppgifter om hur förhållandena är.
          </note>
          <note n="12bbf511">
            Anf. 6 INGER RENÉ (m)
          </note>
          <note n="756c3600">
            Fru talman! Också jag är intresserad av dessa listor. Det sades
            att det var svårt för regeringsrepresentanter att överlämna dem.
            Jag undrar om det är lättare för ambassaden att överlämna dessa
            listor. Om man inte avser att överlämna dem, vore det bra att
            få reda på det.
          </note>
          <note n="3693b033">
            Jag vill återkomma till detta att något måste hända när det gäller
            Kinas barnhemsbarn. Har den överenskommelse som man redovisade
            att vice statsministern hade uppnått i Peking i början av september
            över huvud taget funnits med i diskussionerna? I allt som har
            sagts därefter har man nämligen inte behandlat just dessa samtal.
            Jag undrar därför vad de egentligen har lett till.
          </note>
          <note n="bc9c0977">
            Anf. 7 Utrikesminister LENA HJELM-
          </note>
          <note n="10f73ca4">
            WALLÉN (s)
          </note>
          <note n="f8831b18">
            Fru talman! Jag hann inte besvara frågan om listorna tidigare,
            men jag skall börja med det nu. Det handlar litet grand om huruvida
            man skall bry sig om huvudsak eller bisak. Jag anser att huvudsaken
            är att man hjälper de kinesiska flickorna på barnhemmen.
          </note>
          <note n="040a540e">
            Den andra frågan är kanske av något mindre dignitet.
          </note>
          <note n="a7c89776">
            De många människor som i somras upprördes och undertecknade listorna
            skall veta att dessa listor togs till ambassaden i Peking av Mona
            Sahlin i akt och mening att de skulle lämnas över. Nu var detta
            inte möjligt. Kinesiska myndigheter har inte den traditionen att
            de tar över påsar med underskrifter. Men det viktiga tyckte vi
            var att kinesiska myndigheter skulle få reda på budskapet i detta.
            Därför har det i ett brev till kinesiska myndigheter tydliggjorts
            vad som finns i dessa protestlistor, och exempel på detta har
            sänts med. Och detta är ett mycket starkare agerande från en ambassad.
            Kinesiska myndigheter är därför mycket väl medvetna om den här
            aktionen från många svenskar. Detta kanske t.o.m. har gjort de
            kinesiska myndigheterna mer medvetna än vad som skulle ha varit
            fallet om man bara hade dumpat ett antal påsar med listor utanför
            någon dörr.
          </note>
          <note n="93dcbdc8">
            Anf. 8 INGER RENÉ (m)
          </note>
          <note n="10a66c12">
            Fru talman! Slutet på detta blir alltså att listorna inte kommer
            att överlämnas men att utrikesministern menar att de har gjort
            den verkan som det var meningen att de skulle göra. Är det så
            jag skall tyda detta?
          </note>
          <note n="98276cd1">
            Sedan återstår min fråga: Har det samförstånd som redovisades
            mellan socialministern och vice statsministern i Peking i början
            av september lett till att några kontakter har tagits upp igen,
            och vad har de rent konkret i så fall lett till?
          </note>
          <note n="c96c353e">
            Anf. 9 Utrikesminister LENA HJELM-
          </note>
          <note n="10f73ca4">
            WALLÉN (s)
          </note>
          <note n="e4772411">
            Fru talman! Det är alldeles riktigt att listornas innehåll på
            ett mycket tydligt sätt har kommit fram till dem som skulle vara
            mottagare av dem, vilket vi anser vara det viktiga.
          </note>
          <note n="97f79362">
            Ambassaden i Peking har följt upp det resonemang som vice statsministern
            hade. Men än så länge har det inte materialiserats i konkreta
            projekt. Då får man undersöka om det går att hitta någon annan
            kanal. Unicef är förmodligen en mer effektiv kanal, eftersom Unicef
            redan har ett upparbetat samarbete med kinesiska myndigheter.
          </note>
          <note n="c445c136">
            Jag håller med Eva Zetterberg om att det viktigaste just nu är
            att internationell expertis - FN-
          </note>
          <note n="150fc995">
            tjänstemän, barnkonventionsrapportörer och representanter för
            mänskliga rättigheter - får komma in i Kina för att se hur det
            verkligen är.
          </note>
          <note n="faa4249d">
            Överläggningen var härmed avslutad.
          </note>
          <note n="679b0595">
            7 § Svar på frågorna 1995/96:230 och 234 om ambassadrapporter,
            m.m.
          </note>
          <note n="3172040d">
            Anf. 10 Utrikesminister LENA HJELM-
          </note>
          <note n="10f73ca4">
            WALLÉN (s)
          </note>
          <note n="bde4999a">
            Fru talman! Eva Zetterberg ha ställt en fråga till mig om handläggningen
            av känslig information i ambassadrapporter. Frågan är föranledd
            av en rapport från Sveriges ambassad i Ankara om avvisningen av
            de kurdiska familjerna från Åsele. Lennart Daléus har ställt en
            fråga om enskildas integritet i de fall när uppgifter om enskilda
            finns i rapporteringen från svenska beskickningar utomlands. Jag
            har valt att besvara dessa två frågor i ett sammanhang.
          </note>
          <note n="a7267317">
            De rapporter som våra utlandsmyndigheter sänder hem till utrikesdepartementet
            eller någon annan myndighet i Sverige är allmänna handlingar enligt
            de regler som finns i tryckfrihetsförordningen. I likhet med andra
            allmänna handlingar som kommit in till en myndighet skall de lämnas
            ut av denna myndighet, om någon begär detta. En begäran att få
            ta del av en allmän handling skall prövas skyndsamt. Innan myndigheten
            lämnar ut handlingen måste den pröva om den är hemlig enligt någon
            bestämmelse i sekretesslagen. Om den inte är hemlig till någon
            del, skall den omedelbart lämnas ut i sin helhet.
          </note>
          <note n="cb4bd0d7">
            I Åseleärendet var Arbetsmarknadsdepartementet angeläget om en
            snabb redogörelse över hur avvisningen förlöpt och bad vår ambassad
            i Ankara om en rapport.
          </note>
          <note n="a8fc7fcd">
            Sedan rapportens existens och innehåll blivit kända, på vägar
            som vi inte har rätt att forska i, begärde massmedierna att få
            ta del av rapporten. Då gjordes en prövning i sekretessfrågan
            av Arbetsmarknadsdepartementet. Efter samråd med Justitiedepartementet
            och
          </note>
          <note n="5a394159">
            Utrikesdepartementet gjordes bedömningen att rapporten inte innehöll
            några uppgifter som kunde bli föremål för sekretess enligt sekretesslagen.
            Något skäl för Arbetsmarknadsdepartementet att vägra lämna ut
            handlingen fanns alltså inte, och handlingen lämnades följaktligen
            ut.
          </note>
          <note n="9ec94ccb">
            Våra utlandsmyndigheter är skyldiga att redovisa händelser och
            förhållanden som är av intresse för
          </note>
          <note n="13a43ee9">
            Sverige och förbindelserna mellan Sverige och verksamhetslandet.
            Alla myndigheter, också utlandsmyndigheter, skall vara källkritiska.
            I det nu aktuella fallet har ambassaden på begäran hemifrån utan
            ställningstagande redovisat vad som inhämtats direkt från svenska
            tjänstemän som följde med familjerna på resan till Turkiet.
          </note>
          <note n="ae3ea822">
            Det råder bred enighet i vårt land om att allmänheten och medierna
            skall ha en vidsträckt insyn i de offentliga organens verksamhet.
            På massmedierna vilar också ett ansvar att kritiskt pröva de uppgifter
            om enskilda som de kan få tillgång till genom vår offentlighetsprincip.
            Massmedierna bör också pröva om de skall publicera sådana uppgifter.
          </note>
          <note n="b7cba8e1">
            I sekretesslagen finns noga angivet bestämmelser till skydd för
            enskildas integritet. Inga av dessa bestämmelser har emellertid
            varit tillämpliga i det här fallet. Jag anser inte att det är
            påkallat med någon översyn av dessa bestämmelser med anledning
            av vad som inträffat.
          </note>
          <note n="d9c56364">
            Jag vill, i likhet med vad invandrarminister Leif
          </note>
          <note n="9494184f">
            Blomberg tidigare gjort, beklaga ryktesfloran kring de kurdiska
            familjerna. Alla har ett ansvar för att inte bidra till den.
          </note>
          <note n="05a5d2db">
            Anf. 11 LENNART DALÉUS (c)
          </note>
          <note n="863879b0">
            Fru talman! Jag tackar utrikesministern för svaret.
          </note>
          <note n="3c65e82a">
            Samtidigt måste jag få be om kompletterande information; uppdelat
            på två olika sätt.
          </note>
          <note n="5557aa54">
            För att få klarhet i turerna kring rapporten - detta antyds litet
            i svaret, men jag skulle vilja ha en bekräftelse - undrar jag
            först: Var den här rapporten en regelmässig UD-rapport som förbereddes
            som en sådan på ambassaden i Ankara och som Arbetsmarknadsdepartementets
            tjänstemän sedan bad att få hem på det här sättet? Eller var det
            en rapport som från början explicit var efterfrågad av Arbetsmarknadsdepartementet?
            Om det är som i det första fallet, dvs. att det var en förberedd
            UD-rapport hem från en beskickning, är det då vanligt att en sådan
            kan snabbeställas av ett fackdepartement på det sätt som här skedde?
          </note>
          <note n="5d2a7aa5">
            Så till den andra delen, som det vore intressant att få reda
            ut. Jag ifrågasätter självklart inte att handlingar lämnas ut
            till medierna - tvärtom i själva verket.
          </note>
          <note n="f8564e06">
            Men hur var det i det här fallet? Var det fråga om en aktiv förfrågan
            utifrån om att få ta del av en handling på Arbetsmarknadsdepartementet?
            Eller inleddes utskickandet av materialet aktivt från Arbetsmarknadsdepartementet
            utan någon inledande förfrågan av någon utanför departementet?
            Om så skedde borde det, föreställer jag mig, kunna redovisas antingen
            genom en skriftlig förfrågan eller på annat sätt.
          </note>
          <note n="6d7ba356">
            Fru talman! När det gäller den andra delen av min frågeställning
            undrar jag: Om vi nu har iakttagit att det finns ett problem här,
            att det kan vara så att enskilda individers integritet kommer
            i kläm i den här typen av rapporter, är inte utrikesministern
            då beredd att föreslå någon form av förändring för att i sådana
            fall komma till rätta med problemet - oaktat att dagens lagstiftning
            uppenbarligen har följts i det här fallet?
          </note>
          <note n="265be842">
            Anf. 12 EVA ZETTERBERG (v)
          </note>
          <note n="4976a12c">
            Fru talman! Jag instämmer i Lennart Daléus frågor och krav på
            förtydliganden. Men jag vill också ta upp frågan om ambassadrapporter.
            Som jag ser detta är tillgången till ambassadrapporter en ovärderlig
            kunskapskälla för oss här i riksdagen som håller på med internationella
            frågor.
          </note>
          <note n="3dd9f503">
            Ibland har jag dock blivit överraskad över att många ambassadrapporter
            är hemligstämplade. Jag har haft väldigt svårt att se att innehållet
            i de ambassadrapporterna på något sätt skulle äventyra eller innebära
            problem för vår utrikespolitik och definitivt väldigt sällan för
            en enskild person.
          </note>
          <note n="ff081f2b">
            Desto mera överraskad har jag blivit i de här turerna. Den aktuella
            ambassadrapporten har över huvud taget inte kommit till riksdagen
            i vanlig ordning.
          </note>
          <note n="6a14ccc4">
            Vi brukar ju få ambassadrapporter. Över huvud taget är den inte
            hemligstämplad.
          </note>
          <note n="5b5ef775">
            Sekretesslagen har ju vissa klara bestämmelser, och dessa vill
            man på UD inte ändra på. Men det är en tolkningsfråga. Det har
            varit väldigt uppenbart för samtliga att frågan om en enskilds
            integritet har skadats i fallet med de avvisade kurderna från
            Åsele.
          </note>
          <note n="366df29c">
            Hur kan man då tolka en ambassadrapport på det viset att skada
            inte vållas när det är uppenbart att så har skett?
          </note>
          <note n="7bb594dd">
            Utrikesministern beklagar ryktesfloran och säger att alla har
            ett ansvar för att inte bidra till den. Men jag menar att UD -
            det handlar inte bara om Arbetsmarknadsdepartementet - bär det
            största ansvaret i den här frågan, eftersom man helt klart har
            lämnat ut uppgifter som medfört avsevärd skada för enskilda personer.
          </note>
          <note n="0d9a0485">
            Anf. 13 Utrikesminister LENA HJELM-
          </note>
          <note n="10f73ca4">
            WALLÉN (s)
          </note>
          <note n="9e871990">
            Fru talman! Det är kanske litet oegentligt att klumpa ihop olika
            rapporter och kalla dem för ambassadrapporter. Vad Eva Zetterberg
            ofta läser är depescher och andra rapporter från ambassader vad
            gäller våra förhållanden till ett annat land. Där gäller i allmänhet
            utrikessekretessen. Det här är inte en sådan rapport.
          </note>
          <note n="525d5e5f">
            Denna rapport bad Arbetsmarknadsdepartementet om. Man var naturligtvis
            mån om att veta hur det gick till vid den här avvisningen. Rapporten
            är på fyra sidor. Fem rader, tror jag, handlar just om hur mycket
            pengar familjen hade. Det var alltså inte på något sätt en huvudfråga
            här.
          </note>
          <note n="bfeb8f02">
            Då Arbetsmarknadsdepartementet hade klart för sig att rapporten
            var skriven ville man inte vänta tills den i en kurirsäck kom
            till departementet. Vi ville ha den på en gång - det var ju inte
            så konstigt, med hänsyn till den debatt som var om hur det hade
            gått till för den här familjen. Så skedde också.
          </note>
          <note n="a100803c">
            Däremot har Arbetsmarknadsdepartementet inte aktivt lämnat ut
            handlingen, utan det skedde via en läcka. Det är att beklaga,
            men det kan vi inte göra något åt och det får vi heller inte forska
            i. Efter denna läcka fick man en begäran om att lämna ut handlingen.
            Då prövade man denna begäran och fann att det måste göras.
          </note>
          <note n="399a41b4">
            Vad jag tycker att man skall göra i anledning av det här är inte
            att ändra lagstiftningen. Däremot menar jag att man måste ta lärdom
            av att kunskapen om sekretesslagstiftningen inte tycks vara så
            god som den borde vara - kanske inte på ambassader och departement
            och heller inte bland allmänheten - och, till min förvåning inte
            heller bland massmedierna. Vi bör alltså lära oss mera om sekretesslagstiftningen
            samt att uppgifter i allmän handling, även om människors integritet
            berörs, kan komma att lämnas ut.
          </note>
          <note n="1f2a8b1a">
            Anf. 14 LENNART DALÉUS (c)
          </note>
          <note n="0731392a">
            Fru talman! Något blev klarare men inte riktigt allt. Det är
            sannolikt jag som inte riktigt hänger med i departementsturerna
            här. Utrikesministern säger att
          </note>
          <note n="a0677e39">
            Arbetsmarknadsdepartementet bad om rapporten. Är det detsamma
            som att Arbetsmarknadsdepartementet bad om att rapporten skulle
            upprättas, eller är det detsamma som att Arbetsmarknadsdepartementet
            bad om att få den rapport som man visste skulle upprättas som
            en rapport till UD? Det verkar som att det är det senare. Utrikesministern
            säger att man inte ville vänta tills den kom i depeschsäcken till
            departementet.
          </note>
          <note n="54b58903">
            Vilket departement? Alltså till Utrikesdepartementet.
          </note>
          <note n="aa1e90fd">
            Och detta vill inte Arbetsmarknadsdepartementet invänta. Eller
            var det efter en regelrätt fråga från
          </note>
          <note n="44b20b87">
            Arbetsmarknadsdepartementet som rapporten upprättades? Det senare
            ställer frågan i en litet annan dager, för då måste Arbetsmarknadsdepartementet
            ha haft ett syfte med att beställa rapporten.
          </note>
          <note n="912cda76">
            Jag efterfrågar, fru talman, utrikesministerns ambitioner att
            förändra regelverket för att tillgodose det krav på integritet
            jag talar om i min fråga.
          </note>
          <note n="ac7f6914">
            Anf. 15 EVA ZETTERBERG (v)
          </note>
          <note n="54f6d8d8">
            Fru talman! Utrikesministern påtalar ånyo framför allt massmediernas
            ansvar för att skydda enskild person och för att inte lämna ut
            uppgifter som kan innebära problem för den enskildes integritet.
            Men huvudansvaret för att de här uppgifterna över huvud taget
            finns ligger ju på UD.
          </note>
          <note n="e7f57cb0">
            Jag blir därför oerhört besviken när man från Utrikesdepartementets
            sida inte är villig att se över, inte bestämmelserna, inte sekretesslagen,
            men hur de tolkas. I det här fallet är det ju uppenbart att enskild
            person har kommit till skada och att i den meningen sekretesslagens
            anda och mening inte har följts. Därför menar jag att man från
            UD:s sida borde och måste se över att den här typen av obelagda
            fakta, som allvarligt kan skada enskild person, inte kommer ut
            och inte används i ambassadrapporter.
          </note>
          <note n="96e65262">
            Sedan har vi det ytterligare sjabblet, om jag får uttrycka mig
            så, om hur rapporten har kommit till massmedierna genom diverse
            läckor. Men problemet har uppstått därför att en ambassad har
            lämnat ut uppgifter som borde ha hemligstämplats, som över huvud
            taget aldrig borde ha avgivits.
          </note>
          <note n="c49662af">
            Anf. 16 Utrikesminister LENA HJELM-
          </note>
          <note n="10f73ca4">
            WALLÉN (s)
          </note>
          <note n="3fa12b4f">
            Fru talman! Frågan borde kanske ställas till Arbetsmarknadsdepartementet
            som bad om rapporten.
          </note>
          <note n="6b51c60b">
            Såvitt jag känner till var det en önskan som uttalades under
            resans gång. Man ville veta förloppet vid denna avvisning. Därför
            bad man ambassaden upprätta en sådan här rapport. Dessutom ville
            man få in den snabbt. Det var vad det handlade om.
          </note>
          <note n="b36d1fa7">
            Men jag blir något bekymrad när en riksdagsledamot säger att
            det är uppenbart att någon har kommit till skada och att man därför
            borde ha hemligstämplat rapporten. Det finns ingen sådan grund
            i sekretesslagstiftningen. Jag skulle önska att allmänheten kände
            till det. Vi i departementen, i egenskap av statsråd, får brev
            och en mängd andra saker. Det är olika saker som människor kanske
            inte vill ha ut till offentligheten, men det är allmän handling.
            Det finns ingen grund för att innehålla en uppgift bara för att
            den skadar någon. Sekretesslagstiftningen är mycket mer precis.
          </note>
          <note n="ec26e1c1">
            Anf. 17 LENNART DALÉUS (c)
          </note>
          <note n="5785b6a1">
            Fru talman! Turerna är lite underliga enligt min uppfattning.
            Var det alltså Arbetsmarknadsdepartementet som begärde en rapport?
            Då borde rimligen upprättandet av rapporten ha skett med vetskap
            om att det var ett ärende av den här känsliga karaktären, med
            allt som det borde innebära för hanteringen.
          </note>
          <note n="e27bef40">
            Jag trodde att det var en vanlig traditionell UD-
          </note>
          <note n="577c1bf7">
            rapport, om uttrycket tillåts, som skulle hem och att hanteringen
            därför på något sätt inte sköttes med den personnoggrannhet som
            kunde varit angelägen.
          </note>
          <note n="73a0bbe1">
            Det oroar mig litet att Arbetsmarknadsdepartementet, i ett ärende
            som redan är avgjort, av något skäl begär hem rapporter på det
            här sättet. Jag undrar, fru talman, om inte UD ändå skulle kunna
            instruera ambassaden att vara försiktigare just i den här typen
            av ärenden, som uppenbarligen kan vara aktuella. Jag tycker att
            Arbetsmarknadsdepartementet borde ta ett större ansvar för att
            läckor som inte går att söka efter och inte skall sökas efter
            ändå existerar från politisk nivå i den här typen av ärenden.
          </note>
          <note n="4fe2666e">
            Anf. 18 EVA ZETTERBERG (v)
          </note>
          <note n="a783a9b5">
            Fru talman! Jag skall återvända till UD:s ansvar i frågan, vilket
            jag känner är grundläggande. Om man från UD:s sida har tolkat
            sekretesslagen så att man inte har någon som helst möjlighet att
            skydda enskild person i den här frågan, åligger det UD ett ännu
            större ansvar för att inte komma med rapporter där man inte har
            klara belägg för det man säger, vilket allvarligt skadar enskild
            person.
          </note>
          <note n="daf77cdf">
            Jag tror inte att vi kommer längre i den här diskussionen. Jag
            kan bara konstatera att man från UD:s sida inte har förstått hur
            allvarlig skada man kan åstadkomma och har åstadkommit. Allmänhetens
            krav på ambassadrapporter som rör enskild person måste kunna ställas
            betydligt högre än man uppenbart har gjort i det här fallet.
          </note>
          <note n="8be6eb5b">
            Anf. 19 Utrikesminister LENA HJELM-
          </note>
          <note n="10f73ca4">
            WALLÉN (s)
          </note>
          <note n="50e956be">
            Fru talman! Det ambassadören gjorde var att återge en uppgift
            som han hade fått av poliser som var med vid transporten. Han
            hade inte anledning att ifrågasätta den uppgiften och gå tillbaka
            och kontrollera. Skulle han över huvud taget kunna berätta för
          </note>
          <note n="40cda0b6">
            Arbetsmarknadsdepartementet om förloppet under hela avvisningen,
            vilket en ansvarig myndighet som
          </note>
          <note n="37788fa3">
            Arbetsmarknadsdepartementet kan be en ambassadör göra, måste
            rapporten komma in.
          </note>
          <note n="6c2f4296">
            Jag tror att ni ställer orimliga krav på statliga tjänstemän
            om ni anser att de skall gå tillbaka och kontrollera vad andra
            tjänstemän har uppgivit för dem. Sedan kan vi alla försöka vara
            återhållsamma med uppgifter som gäller människors integritet,
            om vi inte är säkra på att vi kan stå för dem. Men just i det
            här fallet tror jag att det är mycket svårt att ifrågasätta det
            ambassadören gjorde.
          </note>
          <note n="93830175">
            Anf. 20 LENNART DALÉUS (c)
          </note>
          <note n="f4a294a6">
            Fru talman! Jag skall tillåta mig att haka fast vid mysteriet
            med säckarna. Jag får det inte riktigt att gå ihop. Var de här
            depeschsäckarna som utrikesministern talade om tidigare - och
            som Arbetsmarknadsdepartementet inte ville invänta skulle anlända
            till Sverige och därmed öppnas - alltså avsedda för Arbetsmarknadsdepartementet?
            Var det ändå inte en vanlig
          </note>
          <note n="0b281ac7">
            UD-rapport i depeschsäckarna?
          </note>
          <note n="766197f8">
            Jag tycker alltså att Arbetsmarknadsdepartementets agerande,
            att rusa fram fort och inte invänta UD-
          </note>
          <note n="069606ca">
            hanteringen och den omsorg som jag tror att man kan förvänta
            sig finns kring den här typen av handlingar i
          </note>
          <note n="d1e533fc">
            UD-hanteringen, skapade en olycklig situation. Den tycker jag
            att man skall anstränga sig att rätta till med nya instruktioner
            och möjligen med en ny översyn av den sekretesslagstiftning som
            finns. Vi kan även i fortsättningen få den här typen av hantering,
            dvs.
          </note>
          <note n="967bd17e">
            människor som lämnar Sverige och som har ett behov av en stark
            integritet i det land de kommer till.
          </note>
          <note n="10f855a3">
            Anf. 21 Utrikesminister LENA HJELM-
          </note>
          <note n="10f73ca4">
            WALLÉN (s)
          </note>
          <note n="0b6e7029">
            Fru talman! I det här sammanhanget hade det inte spelat någon
            roll till vilket departement rapporten hade inkommit. Sekretessprövningen
            gjordes av tre höga jurister i Arbetsmarknads-, Justitie- och
            Utrikesdepartementet.
          </note>
          <note n="efd84799">
            Jag tycker nog också, som jag har sagt tidigare, att vi har en
            hel del att lära oss av hela den här hanteringen. Framför allt
            tycker jag att det är nyttigt med en större förståelse för och
            medvetenhet om vad vår generösa offentlighetslagstiftning faktiskt
            innebär.
          </note>
          <note n="e8ea046a">
            Den innebär också ett ansvar såväl för tjänstemän och politiker
            som för massmedier.
          </note>
          <note n="faa4249d">
            Överläggningen var härmed avslutad.
          </note>
          <note n="9a78576e">
            8 § Svar på fråga 1995/96:235 om konsekvensanalys av förslag
            rörande läkemedelskostnader
          </note>
          <note n="37a0b5f1">
            Anf. 22 Socialminister INGELA
          </note>
          <note n="4b46a973">
            THALÉN (s)
          </note>
          <note n="59ac9822">
            Fru talman! Margit Gennser har frågat mig om jag avser att se
            till att delbetänkandet från Kommittén (S
          </note>
          <note n="cfb31c84">
            1992:04) om hälso- och sjukvårdens finansiering och organisation
            (HSU 2000) kompletteras med konsekvensanalyser innan det sänds
            ut på remiss. Margit
          </note>
          <note n="4a9aa0f2">
            Gennser hänvisar i sin fråga till kommittéförordningen (1976:119).
            Enligt denna skall en kommitté redovisa en beräkning av de kostnader
            kommitténs förslag kan medföra och vilka effekter förslagen kan
            få för den kommunala självstyrelsen.
          </note>
          <note n="0a639d95">
            Hälso- och sjukvårdsutredningen 2000 överlämnade sitt delbetänkande
            (SOU 1995:122) Reform på recept till Socialdepartementet i december
            1995. I
          </note>
          <note n="9c7b80fa">
            slutet av samma månad skickades betänkandet ut på remiss till
            ett stort antal instanser, ca 130 stycken. En viktig utgångspunkt
            vid urvalet av remissinstanser var att underlag och förslag i
            betänkandet skulle bli noggrant belysta från bl.a. medicinska,
            ekonomiska och juridiska utgångspunkter. Inget ytterligare underlag
            har således tillförts delbetänkandet innan det remitterades.
          </note>
          <note n="935bb880">
            Jag anser att övervägandena i betänkandet och den breda remissbehandling
            som för närvarande pågår skapar goda förutsättningar för att de
            frågor Margit
          </note>
          <note n="058675a3">
            Gennser berör blir tillfredsställande belysta. Mot denna bakgrund
            har jag för närvarande inte för avsikt att initiera några nya
            utredningsinsatser.
          </note>
          <note n="f627151a">
            Anf. 23 MARGIT GENNSER (m)
          </note>
          <note n="bdbdd036">
            Fru talman! Tack för svaret. Delbetänkandet gäller läkemedelsfrågor,
            och aktörerna inom läkemedelsområdet är väldigt många. De påverkas
            på olika sätt av regeländringar. Aktörer är industrin, sjukvården,
            den medicinska professionen, distributionen, olika nivåer av det
            politiska systemet etc. Antalet instanser som fick remissuppdraget
            var 130.
          </note>
          <note n="2e8bea0f">
            Dessa intressenter kommer att agera på ändrade signaler, dvs.
            lagändringar, och detta får en mängd följdeffekter på hela systemet.
            Konsekvensanalyser kan visa hur sådana plausibla effekter uppstår.
            Ett fruktbringande remissarbete måste därför inbegripa konsekvensanalyser.
            Hur kommer det annars att bli?
          </note>
          <note n="958a103a">
            Jag måste fråga statsrådet om detta.
          </note>
          <note n="46eb9d00">
            När 130 remissinstanser själva skall fundera över vilka konsekvenserna
            blir kommer de att göra partiella analyser. Hur skall departementet
            sammanställa dessa analyser och se hur systemet påverkas? Det
            blir en mycket mångdimensionell påverkan. Jag tycker att detta
            är äventyrligt.
          </note>
          <note n="aee2e62d">
            Låt mig bara ta upp prissättningen, för vilken det skall inrättas
            ett helt nytt verk och kanske även införas helt nya regler. I
            intressanta ärenden - vad det nu är -
          </note>
          <note n="8a22bb75">
            skall det tillsättas förhandlingsgrupper, i mindre intressanta
            sannolikt inte.
          </note>
          <note n="c16a1ea3">
            Vad är faran med sådant här? Jag vet inte vad som händer, men
            en fara som kan uppstå är att företag drar sig bort från marknaden,
            så att vi inte kan få nödvändiga läkemedel. Felaktig prissättning
            leder - det finns redan nu exempel på detta - till brister, och
            jag tror att vi här kan få en cementering av strukturella brister
            för framtiden. Har fru statsrådet tänkt på detta?
          </note>
          <note n="de0a0c86">
            Anf. 24 Socialminister INGELA
          </note>
          <note n="4b46a973">
            THALÉN (s)
          </note>
          <note n="8f6a1c70">
            Fru talman! Det finns ju i Sverige ett mycket gott utredningsväsende
            med en lång tradition dels av parlamentariska inslag, dels av
            att man i sekretariat under utredningens gång tillför olika typer
            av kompetenser.
          </note>
          <note n="389bf070">
            Till utredningsväsendet hör också remissförfarandet, som är mycket
            viktigt.
          </note>
          <note n="82fa54cc">
            Om man i utredningen som ett alternativ till remissförfarandet
            skulle i förväg ha vägt in juridiska, ekonomiska och andra konsekvenser,
            tror jag att man hade varit mycket farligt ute. Nu har man i utredningen
            redovisat konsekvensanalyser, för det första i det stora förslaget
            om överförandet av huvudmannaansvar. Man har redovisat att detta
            görs i två steg och att det granskas däremellan. För det andra
            är sättet att prissätta mycket väl beskrivet. Jag utgår också
            från att de synpunkter som Margit Gennser nu för fram kommer in
            i remissbearbetningen.
          </note>
          <note n="953060ac">
            När det sedan gäller konsekvenser för den enskilde individen
            finns det på s. 190 en inledning till en beskrivning av sådana
            konsekvenser. Jag tror inte att man i avvägningarna inför ett
            propositionsskrivande här behöver gå till väga på ett sätt som
            avviker särskilt mycket från det som man normalt gör. Man väger
            då samman remissinstansernas synpunkter och tar hänsyn till dem.
            Om man ser att det finns väldigt många komplicerade samband som
            ytterligare behöver belysas, genomför man kanske t.o.m. en hearing,
            där remissinstanserna med delbetänkandet som utgångspunkt kan
            ge ett bra underlag för propositionsarbetet.
          </note>
          <note n="4d196e8c">
            Jag känner alltså inte någon stor oro för hanteringen av konsekvensanalyser
            i detta sammanhang.
          </note>
          <note n="ed04253b">
            Anf. 25 MARGIT GENNSER (m)
          </note>
          <note n="368cd463">
            Fru talman! Det är alldeles riktigt att remissförfarandet är
            en del av vårt kommittéväsende. Kanske var kommittéberättelserna
            bättre förr - det är svårt att avgöra - men det stadgas i kommittéförordningen
            att man måste ha konsekvensanalyser. Det gäller då inte bara att
            göra statiska kostnadsberäkningar, utan det gäller faktiskt att
            få fram hur olika åtgärder påverkar systemens olika delar och
            hur interaktionen utformas.
          </note>
          <note n="bc488f20">
            Jag blir förskräckt när jag hör att man tror att man kan göra
            en sådan här sammanvägning efteråt. Vad jag begär är bara att
            utredningen faktiskt visar var det finns känslighet och riskmoment,
            och det saknas i utredningen.
          </note>
          <note n="9e1f3888">
            En hearing kan möjligtvis göra en dålig sak något bättre, men
            jag tror att vi med nuvarande uppläggning får ett alltför dåligt
            beslut. Därför vill jag fråga: Hur skall man kunna sammanväga
            alla de spridda synpunkterna på konsekvenserna utan att ha försökt
            få en samlad uppfattning i detta sammanhang?
          </note>
          <note n="79e575fe">
            Anf. 26 Socialminister INGELA
          </note>
          <note n="4b46a973">
            THALÉN (s)
          </note>
          <note n="d1d8f80d">
            Fru talman! Enligt min uppfattning går Margit
          </note>
          <note n="b8685c8c">
            Gennser händelserna ganska dramatiskt i förväg och skapar därmed
            också en bild av någonting som vi ännu inte har sett.
          </note>
          <note n="6441f26b">
            För det första är det inte så att utredningen saknar känslighet
            och beskrivningar. För det andra är det inte så att man i utredningen
            inte har vägt av t.ex. huvudmannaskapsförändringar. Man har i
            utredningen pekat på att förändringen måste ske i två steg i en
            process som måste genomgås.
          </note>
          <note n="2caa72d4">
            Huruvida de uppfattningar som kommer att redovisas i remissomgången
            blir mycket spridda återstår att se när remissvaren kommer in.
            Som jag tidigare sade, fru talman, vill jag peka på att vi har
            instrument för att hantera detta, om det skulle bli så som Margit
          </note>
          <note n="a64e8b67">
            Gennser säger, innan vi går vidare i ett propositionsskrivande.
            Efter den här processen kommer frågorna ju också att bli föremål
            för en politisk behandling i form av ett propositions- och ett
            motionsarbete.
          </note>
          <note n="7ab2ba1f">
            Anf. 27 MARGIT GENNSER (m)
          </note>
          <note n="ea86acf9">
            Fru talman! Risken är naturligtvis den, när man kastar in jästen
            i ugnen efter brödet, att det leder till litet dåliga beslut.
            Låt mig peka på en del av problemet som inte är beaktad, nämligen
            läkemedelsindustrin. Man har inte funderat över hur den berörs
            av förändringarna, och jag anser att det är mycket allvarligt.
            Läkemedelsindustrin är en av Sveriges få hightec-industrier. Den
            är vidare mycket betydelsefull för utvecklingen av vår sjukvård.
          </note>
          <note n="b2c8080f">
            I kommittéförordningen föreskrivs att det skall göras konsekvensanalyser.
            Anser statsrådet att det är ett för strängt krav i kommittéförordningen?
            I så fall borde man ju ta bort det.
          </note>
          <note n="31648c44">
            Anf. 28 Socialminister INGELA
          </note>
          <note n="4b46a973">
            THALÉN (s)
          </note>
          <note n="5ccb11f1">
            Fru talman! Nej, det anser jag inte. Jag tycker att det är ett
            alldeles utmärkt krav. Jag menar också att man både i betänkandet
            och i genomgångar som man haft med olika berörda, såsom framgått,
            har gjort sådana sammanvägningar och även att man i den remissomgång
            som nu ligger framför oss kommer att föra in sådana avvägningar.
          </note>
          <note n="c102a477">
            Det är inte korrekt, Margit Gennser, att säga att man inte har
            lyssnat till läkemedelsindustrin. Jag har personligen lyssnat
            till och haft möjlighet att ta del av dess synpunkter. Men det
            är klart att det i hela denna förändring av huvudmannaskap, prissättning
            och annat finns ganska påtagliga politiska dimensioner.
          </note>
          <note n="050f347f">
            Sådana här synpunkter får föras fram under remissomgången, och
            efter det att vi har lämnat en proposition till Sveriges riksdag
            får allt detta vägas samman.
          </note>
          <note n="9246aa22">
            Anf. 29 MARGIT GENNSER (m)
          </note>
          <note n="57f23d06">
            Fru talman! Jag tycker att den politiska värderingen skall komma
            in litet i efterhand. Jag tycker att man först skall visa hur
            kartan ser ut, var de stora riskerna ligger och var känsligheten
            finns. Jag saknar faktiskt detta.
          </note>
          <note n="b60e8b39">
            Jag vill bara påpeka att man löper en stor risk när detta inte
            är ordentligt belyst i utredningen. Vi kanske glömmer bort detta
            och viftar bort det som en politisk värdering. Det gäller industrins
            förhållanden och hur dessa kan påverka tillgången av de läkemedel
            som är så viktiga för våra patienter och för sjukvårdens utveckling.
          </note>
          <note n="e576522d">
            Jag hade önskat att man hade följt kommittéförordningen betydligt
            mera strikt. Vi hade då fått ett mycket bättre beslutsklimat,
            något som vi behöver i
          </note>
          <note n="7d1b28fe">
            Sverige med den dåliga ekonomi som vi har.
          </note>
          <note n="faa4249d">
            Överläggningen var härmed avslutad.
          </note>
          <note n="a31e96af">
            9 § Svar på fråga 1995/96:243 om tandvårdsförsäkring
          </note>
          <note n="d2f45566">
            Anf. 30 Socialminister INGELA
          </note>
          <note n="4b46a973">
            THALÉN (s)
          </note>
          <note n="07198bff">
            Fru talman! Ulla Hoffmann har frågat mig om regeringen, innan
            behandlingen av förslaget i socialförsäkringsutskottet, kommer
            att göra en fördelningspolitisk konsekvensanalys av sitt förslag
            om tandvårdsförsäkringen.
          </note>
          <note n="18d6df6f">
            I propositionen Reformerad tandvårdsförsäkring föreslås att en
            ny alternativ ersättningsmodell för vuxentandvård i form av premietandvård
            införs samtidigt som nuvarande prestationsinriktade åtgärdstaxa
            behålls. Vårdgivarna får rätt att tillämpa endera av eller båda
            dessa system, och patienterna har således också möjlighet att
            välja system. Totalt sett skall systemen förhålla sig neutrala
            till varandra vad gäller både standarden på vården och det ekonomiska
            stödet från försäkringen. Vidare skall försäkringens kostnader
            för den reformerade tandvårdsförsäkringen vara desamma som i dag,
            eller knappt 2,3 miljarder kronor.
          </note>
          <note n="95c28fbc">
            När det gäller frågan om hur premietandvården ekonomiskt drabbar
            olika patientgrupper vill jag ge det svaret att det genomsnittliga
            ekonomiska stödet från försäkringen per patient i de två åldersgrupperna
            i premietandvården skall vara lika stort som i dagens åtgärdstaxa
            oberoende av vilken åldersgrupp patienten tillhör. Premietandvården
            innebär således ingen omfördelning av stödet från äldre och vårdbehövande
            till yngre och friskare patienter, vilket motståndare till premietandvården
            gjort gällande.
          </note>
          <note n="bb9f4fef">
            Nuvarande och även kommande åtgärdsrelaterade taxa innebär att
            patienter med stora tandvårdsbehov får betala höga patientavgifter.
            Det är därför enligt min uppfattning naturligt att ekonomiskt
            svaga grupper och riskgrupper gynnas, om det går att identifiera
            riskerna och förebygga att behandlingsbehov uppstår.
          </note>
          <note n="e94cdc97">
            Detta är ett viktigt syfte med premietandvården.
          </note>
          <note n="7eb46939">
            Jag vill också peka på att förslaget om premietandvård innehåller
            ett särskilt ekonomiskt stöd till patienter som till följd av
            sjukdom eller funktionshinder har ett långvarigt och väsentligt
            ökat tandvårdsbehov och som på grund av detta får betydande kostnader
            för sin tandvård. Denna patientgrupp beräknas uppgå till ca 150
            000 personer. Till stöd för dessa personer har 150 miljoner kronor
            avsatts inom den tidigare nämnda kostnadsramen. Något motsvarande
            stöd finns inte i dagens ersättningssystem. Dessutom föreslås
            att det i premietandvården, liksom i åtgärdstaxan, skall finnas
            ett särskilt högkostnadsskydd.
          </note>
          <note n="0a5eeb00">
            Sammanfattningsvis vill jag framhålla att förslaget vad avser
            premietandvård ur fördelningspolitisk synpunkt inte innebär försämringar
            för ekonomiskt svaga grupper och riskgrupper. Min bedömning är
            att dessa grupper på sikt kommer att gynnas av systemet med premietandvård.
          </note>
          <note n="f3099dad">
            Anf. 31 ULLA HOFFMANN (v)
          </note>
          <note n="e62c46fb">
            Fru talman! Jag tackar statsrådet Thalén för svaret.
          </note>
          <note n="f8f9257b">
            Anledningen till min fråga är att jag har fått telefonsamtal
            från oroliga äldre. En av fördelarna med den höga levnadsstandarden
            och den utvecklade sjukvården är ju faktiskt att vi alla lever
            längre. Många av
          </note>
          <note n="7edef666">
            70-åringarna i dag har sina tänder kvar. Men för att kunna leva
            längre blir våra äldre beroende av mediciner. De vanligaste är
            hjärtmediciner och blodtryckssänkande mediciner som minskar salivproduktionen
            och som har stor betydelse för tändernas friskhet.
          </note>
          <note n="62dcaf2d">
            Om kostnaderna höjs för de äldre blir risken för att de av ekonomiska
            skäl tvingas att avstå från nödvändig tandvård uppenbar. Man kan
            visserligen hävda att det finns socialbidrag, men för den här
            gruppen människor är det ingen lösning eftersom ekonomiskt bistånd
            enligt socialtjänstlagen bara lämnas för akuta vårdbehov, inte
            för vårdinsatser under längre tid.
          </note>
          <note n="9d39c113">
            Det finns ett ställe i svaret där statsrådet säger
          </note>
          <note n="c355bbea">
            "om det går att identifiera riskerna och förebygga att behandlingsbehov
            uppstår". De människor jag talar om utgör, som jag ser det, en
            klar riskgrupp. De är över 70 år och de är en identifierbar grupp,
            men jag kan inte se i propositionen att det finns någonting som
            skyddar dem. Jag tycker alltså inte att detta räcker.
          </note>
          <note n="4761adbb">
            Med all respekt för statsrådets kunskap när det gäller att bedöma
            fördelningspolitiken tycker jag att det skulle ha varit bra om
            man i propositionen hade följt det som socialförsäkringsutskottet
            har påpekat ett antal gånger: Vi vill ha fördelningspolitiska
            analyser när propositionerna som gäller förändringar inom socialförsäkringssystemen
            läggs fram.
          </note>
          <note n="f341bacc">
            Anf. 32 Socialminister INGELA
          </note>
          <note n="4b46a973">
            THALÉN (s)
          </note>
          <note n="e629d0f2">
            Fru talman! Jag håller fast vid att det i den här frågan inte
            sker några förändringar i förhållande till läget i dag vad gäller
            jämförbarheten mellan premietandvården och åtgärdstaxan. Tvärtom
            kan man säga att det genom de förändringar av trappan i åtgärdstaxan
            som sker - det sker vissa justeringar där - blir en viss lättnad
            när det gäller högkostnadsskyddet för just den grupp som Ulla
            Hoffmann talar om.
          </note>
          <note n="bb74da55">
            Dessutom ingår i förslaget till tandvårdsförsäkring vissa förändringar
            som berör just äldregruppen. Man lyfter in moderna metoder som
            inte tidigare fanns med i åtgärdstaxan; exempelvis går man ifrån
            behovet av använda proteser till att i stället acceptera inplantat.
            Detta är en väldigt stor fördel, eftersom tänderna, precis som
            Ulla Hoffmann säger, är så mycket bättre i dag hos äldregruppen.
          </note>
          <note n="e0fa888c">
            Jag tror kanske inte att det kommer att finnas behov av att göra
            den fördelningspolitiska konsekvensanalys som jag uppfattade att
            Ulla Hoffmann frågade efter just nu, dvs. en jämförelse mellan
            två olika taxor och förändringarna dem emellan. Men jag tror att
            det finns behov av att följa upp tandvård över huvud taget, eftersom
            det är sant att andelen kronor och ören som kan tas ur försäkringssystemet
            är betydligt lägre i dag av ekonomiska skäl. Vi har ju dragit
            ned en hel del på den totala kostnaden för tandvårdsförsäkringen.
            Av det skälet tror jag att man behöver följa upp tandhälsan över
            huvud taget. Men jag är personligen mycket övertygad om att en
            successiv växling från åtgärdstaxa över till premietandvård kommer
            att ha stor betydelse, både för äldre och yngre, när det gäller
            tandhälsan.
          </note>
          <note n="87966f24">
            Anf. 33 ULLA HOFFMANN (v)
          </note>
          <note n="85ab9ebf">
            Fru talman! Det låter som ett väldigt positivt svar, framför
            allt att statsrådet har för avsikt att följa upp hur förändringen
            kommer att slå för olika grupper, om jag förstod svaret rätt.
          </note>
          <note n="6fa62257">
            Sedan tycker jag att det skall tas till protokollet att äldregruppen
            här består av dem som är över 40 år, vilket innebär att bl.a.
            jag tillhör äldregruppen. Det var inte riktigt den gruppen som
            jag tänkte på.
          </note>
          <note n="960e0e4d">
            Att vara ute efter fördelningspolitiska konsekvenser och analyser
            är inte något som är påhittat av mig.
          </note>
          <note n="ca79c490">
            Det är visserligen föreslaget av mig, men socialförsäkringsutskottet
            har tagit detta förslag som sitt och har haft ganska skarpa skrivningar
            om just nödvändigheten av fördelningspolitiska analyser innan
            propositionen skall diskuteras i utskottet.
          </note>
          <note n="3cedf058">
            Anf. 34 Socialminister INGELA
          </note>
          <note n="4b46a973">
            THALÉN (s)
          </note>
          <note n="11202eeb">
            Fru talman! När jag talar om äldregruppen talar inte jag heller
            om personer vid 40-årsgränsen och där över, utan jag talar om
            avsevärt äldre personer.
          </note>
          <note n="301ada4b">
            Jag vill påstå att den här propositionen i sina beskrivningar,
            både i bakgrundsbeskrivningar, övergångsbeskrivningar och beskrivningar
            av förslag, väldigt tydligt redovisar att när det gäller de olika
            metoderna - åtgärdstaxa respektive premietandvård -
          </note>
          <note n="2c448358">
            blir det inga förändringar. Det blir snarare tvärtom positiva
            möjligheter när det gäller premietandvården.
          </note>
          <note n="ae8dbe41">
            Det senare är, skall jag erkänna, erfarenheter av det vi hittills
            har sett i ganska små försök. Det handlar mera om vilka strukturella
            möjligheter man har framöver.
          </note>
          <note n="9c8d7c79">
            Jag vill lägga till att det under veckan kommer ett uppdrag att
            se över innehållet i den nuvarande åtgärdstaxan. Det gäller inte
            beloppsgränser utan vilka ersättningsmöjligheter som finns inom
            ramen för den.
          </note>
          <note n="f134ca3d">
            Anf. 35 ULLA HOFFMANN (v)
          </note>
          <note n="846e6d1a">
            Fru talman! Jag nöjer mig tills vidare med det här, men avser
            förstås att återkomma. Kanske är det så att premietandvården skulle
            kunna bli en del av den levnadsnivåundersökning som kommer att
            utföras för pensionärer och de äldre i vårt samhälle.
          </note>
          <note n="faa4249d">
            Överläggningen var härmed avslutad.
          </note>
          <note n="81a7428e">
            10 § Svar på fråga 1995/96:239 om det enskilda vägnätet
          </note>
          <note n="6a12a72b">
            Anf. 36 Kommunikationsminister INES
          </note>
          <note n="aea65f4c">
            UUSMANN (s)
          </note>
          <note n="a8559734">
            Fru talman! Sivert Carlsson har frågat mig vilka åtgärder jag
            är beredd att vidta för att utveckla det enskilda vägnätet. Bakgrunden
            är att riksdagen beslutade att halvera anslaget till drift och
            byggande av enskilda vägar för år 1996.
          </note>
          <note n="862828c3">
            Vägverket har på regeringens uppdrag analyserat bidragen till
            den enskilda väghållningen. Jag avser efter att Vägverket genomfört
            en komplettering av sin analys att remittera utredningen till
            berörda parter. Jag avser vidare att i budgetarbetet inför 1997
            års budget pröva anslagets storlek. Med hänsyn till att budgetarbetet
            just har påbörjats i regeringskansliet är det därför för tidigt
            att säga någonting om utfallet för de enskilda vägarna.
          </note>
          <note n="e6cca502">
            Anf. 37 SIVERT CARLSSON (c)
          </note>
          <note n="22617ead">
            Fru talman! Jag vill tacka kommunikationsministern för ett snabbt,
            kort svar, även om jag hade hoppats på någon värdering av de enskilda
            vägarna i det.
          </note>
          <note n="8e854c79">
            Det är otvetydigt så att Vägverkets analys bekräftar och styrker
            min och Centerns kritik av halveringen av anslaget innevarande
            budgetår och tankarna på en eventuell kommunalisering av denna
            verksamhet. I
          </note>
          <note n="77879f5a">
            analysen står det: En konsekvens blir troligen att åtminstone
            30 % av de statsbidragsberättigade vägarna kommer att stängas
            för allmän trafik. Antalet avstängda vägar och övriga negativa
            konsekvenser torde öka om medlen överförs till kommunerna, heter
            det i
          </note>
          <note n="0e1d2436">
            Vägverkets analys.
          </note>
          <note n="2787474b">
            Jag vill fortfarande hävda att vi i vårt land inte har råd, vare
            sig nu eller i framtiden, att missköta och misshandla landets
            längsta vägnät, 280 000 kilometer långt med 4 000 kilometer bara
            i mitt hemlän, Kalmar län. Detta är ett vägnät som utgör själva
            förutsättningen för en levande landsbygd, och som i sin förgrening
            likt vener och artärer förser samhällets blodomlopp med insatser,
            invaror, utvaror, råvaror, service och tillgänglighet. Det bidrar
            till regional utveckling och det ger allmänheten möjligheter till
            rekreation, naturupplevelser och fria aktiviteter.
          </note>
          <note n="328b1951">
            Det berör direkt mer än en miljon av Sveriges befolkning och
            50 % av den totala skogs- och åkerarealen i landet. Dessutom medverkar
            det genom färjeverksamheten till en levande och beboelig skärgård.
          </note>
          <note n="ed2f21dd">
            Det enskilda vägnätet bärs upp av många enskildas ideella arbete.
            Dessutom tror jag att en satsning på det enskilda vägnätet, som
            alltså i år får ett betydligt mindre anslag än vad exempelvis
            Vägverket får, i sig är en framtidsinvestering och en tillväxtfaktor.
            Varför? Ja, ökat distansarbete, ökad produktion av energi inom
            jord- och skogsbruket, ökad turism, EU:s regionalpolitiska målsättning
            m.m. gör att det enskilda vägnätet i framtiden kommer att spela
            en allt viktigare roll. Delar kommunikationsministern denna min
            uppfattning?
          </note>
          <note n="c552314e">
            Kommunikationsministern sade i våras i en debatt:
          </note>
          <note n="f211016b">
            Analysen skall få avgöra om man måste spä på med nya pengar.
            Delar ändå inte kommunikationsministern mot bakgrund av analysen
            min uppfattning att det nu behövs en rejäl uppräkning av anslaget
            till det enskilda vägnätet?
          </note>
          <note n="1d847f98">
            Anf. 38 Kommunikationsminister INES
          </note>
          <note n="aea65f4c">
            UUSMANN (s)
          </note>
          <note n="88eeeef6">
            Fru talman! Jag förstår att Sivert Carlsson delar
          </note>
          <note n="4131f1b2">
            Vägverkets bedömningar. Det finns mycket av bedömningar i analysen.
            Det finns mycket som jag ställer upp på. Men för att vi skall
            kunna ha ett riktigt bra beslutsunderlag när vi skall påbörja
            budgetarbetet krävs det en del kompletteringar. De kompletteringarna
            handlar bl.a. om hur man kan utforma ett något annorlunda regelsystem
            än dagens. Det handlar inte explicit om kommunalisering, utan
            det handlar om att vi skall ha ett regelsystem som gör det möjligt
            med både rättvisa och tillgänglighet för de många hushållen. I
            dag drabbas en del hushåll hårdare än andra av en neddragning
            på grund av att regelsystemet inte är riktigt rättvist.
          </note>
          <note n="d405cd77">
            Vi behöver också analysera hur stor andel av de enskilda vägarna
            som är av synnerlig betydelse för det rörliga friluftslivet -
            badplatser, tillgång till värdefulla naturområden osv. Den kompletteringen
            behöver göras innan vi skall remissbehandla rapporten. Vi skall
            som sagt göra en slutgiltig analys för att vi skall kunna få ett
            bra beslutsunderlag för budgetpropositionen.
          </note>
          <note n="3e90a4bc">
            Anf. 39 SIVERT CARLSSON (c)
          </note>
          <note n="d7d86256">
            Fru talman! Jag delar många av Vägverkets bedömningar. Om kommunikationsministern
            misstror mig i det fallet finns det väl anledning att lita på
            de mängder av kommuner, länsstyrelser, föreningar, politiska partier
            från hela landet som skickat in sina propåer i det här ärendet.
            Jag kan mycket väl tänka mig en komplettering framöver. Det väsentliga
            för mig är att inte skära av det finförgrenade nätet. Det handlar
            inte enbart om friluftsliv utan är av betydelse även för näringslivet
            och skogsindustrin.
          </note>
          <note n="c8bd579b">
            Jag har förut sagt, och jag står fortfarande för det, att det
            finns några skäl till att inte kommunalisera detta. Det är att
            ansvaret för utbyggnaden av enskilda vägar ligger hos staten.
            Kompetensen och kunnandet i frågorna finns i dag hos Vägverket,
            inte hos kommunerna. Kommunerna orkar inte ta över även detta.
          </note>
          <note n="7673d00a">
            15 % av kommunerna har lovat att skjuta till pengar, exempelvis
            tre kommuner av 25 i Stockholms län. Det finns en risk för att
            man stympar det finförgrenade vägnätet.
          </note>
          <note n="73ce9b3d">
            Delar kommunikationsministern uppfattningen att verksamheten
            inte skall kommunaliseras, utan att staten även i fortsättningen
            skall ha ansvaret för den?
          </note>
          <note n="0b5a770a">
            Anf. 40 Kommunikationsminister INES
          </note>
          <note n="aea65f4c">
            UUSMANN (s)
          </note>
          <note n="388fa2c3">
            Fru talman! Också när det gäller den frågan är det för tidigt
            att ta ställning. Analysen med de kompletteringar som Vägverket
            skall göra skall remitteras till alla parter. Remissvaren skall
            man ha chans att lämna in innan departementet eller jag som statsråd
            kommer med några pekpinnar. Det skulle nämligen betraktas som
            en pekpinne om jag sade att si eller så skall det vara.
          </note>
          <note n="0cdc0ccf">
            Vad man vill ha är ett regelsystem och en rimlig nivå för att
            vi med målen rättvisa och tillgänglighet skall klara ett bra enskilt
            vägnät. Jag tror att vi måste justera budgetramen i förhållande
            till 1996 års nivå, men därifrån till att gå upp till de nivåer
            som varit åren innan är någonting som det är alldeles för tidigt
            att utlova.
          </note>
          <note n="d6bb1bf7">
            Anf. 41 SIVERT CARLSSON (c)
          </note>
          <note n="ab026d4c">
            Fru talman! Tack, kommunikationsministern, för en liten signal
            i rätt riktning. Vi skall självklart förvalta vägkapitalet. Man
            talar här om att 50-70 % av det totala vägnätet kräver reinvesteringar
            efter tio år. Då handlar det om att förvalta i stället för att
            bygga något nytt. Tack än en gång för signalen.
          </note>
          <note n="faa4249d">
            Överläggningen var härmed avslutad.
          </note>
          <note n="a3cb872b">
            11 § Svar på interpellation 1995/96:238 om radon i dricksvatten
          </note>
          <note n="d319c8e5">
            Anf. 42 Jordbruksminister MARGARETA
          </note>
          <note n="0e6b312c">
            WINBERG (s)
          </note>
          <note n="3f6c15f4">
            Fru talman! Dan Ericsson har frågat mig hur jag avser att hantera
            Livsmedelsverkets förslag till nya gränsvärden för radon i dricksvatten.
          </note>
          <note n="249d577c">
            I december 1995 överlämnade Statens livsmedelsverk till regeringen
            att pröva verkets beslut om införande av gränsvärde för radon
            i dricksvatten.
          </note>
          <note n="0e4d9d72">
            Anledningen till att ärendet överlämnades till regeringen för
            prövning är bestämmelser i verksförordningen och livsmedelsförordningen
            om att föreskrift som bl.a. har väsentlig ekonomisk betydelse
            skall fastställas av regeringen.
          </note>
          <note n="3d5b9d81">
            Livsmedelsverkets förslag om införande av gränsvärden för radon
            i dricksvatten bereds skyndsamt inom regeringskansliet. Regeringen
            avser att före utgången av mars månad ta ställning till förslaget.
          </note>
          <note n="1db3eae5">
            Anf. 43 DAN ERICSSON (kds)
          </note>
          <note n="d37c0411">
            Fru talman! Jag tackar jordbruksministern för svaret. Redan i
            mars förra året ställde jag en fråga om bidrag för radonsanering
            av vatten och också en fråga om gränsvärden. Då sade ministern
            att det skulle komma förslag efter det att Livsmedelsverket sagt
            sitt i juni, alltså juni förra året.
          </note>
          <note n="705aadf9">
            Jag har faktiskt ibland berömt jordbruksministern för handlingskraft
            och initiativförmåga. Men i den här frågan, fru talman, är det
            precis tvärtom. Det är en total avsaknad av handlingskraft. Jag
            kan återge vad som sades i debatten i våras och vad jordbruksministern
            då gjorde för utfästelser i frågan.
          </note>
          <note n="b2fb5c6e">
            Jordbruksministern säger bl.a.: Det är klart att vi skall fatta
            beslut så fort vi får klart för oss vilka beslut man rekommenderar
            oss att fatta. Det kommer att ske i juni.
          </note>
          <note n="4a40f843">
            Vidare säger jordbruksministern: När gränsvärdet är satt och
            när metoden är färdigprövad skall vi ta ställning till vilken
            typ av bidrag man kan få. Vidare:
          </note>
          <note n="5e34a527">
            Problemen måste lösas så snart det bara går. Som jag sade förut
            arbetar man numera skyndsamt med den här frågan. Man jobbar skyndsamt,
            och jag har goda förhoppningar om att man både skall kunna fastställa
            ett gränsvärde vid den utsatta tiden och även inom en ganska snar
            framtid hitta en metod som kan rekommenderas.
          </note>
          <note n="3c493389">
            Slutligen säger hon: Det är en sådan analys och ett sådant underlag
            som jag väntar på. Så fort de har kommit skall jag se till att
            ett beslut fattas. Var säker på det.
          </note>
          <note n="5252700f">
            Fru talman! Detta står i fullständigt bjärt kontrast med vad
            som har - eller snarare inte har - hänt på det här området sedan
            juni förra året.
          </note>
          <note n="25584aa4">
            Min följdfråga är givetvis, mot bakgrund av vad ministern sade
            förra gången och av att ingenting hänt:
          </note>
          <note n="1a19dd8c">
            Hur förklarar ministern den här långhalningen? Tar hon inte radonfaran
            på allvar? Är inte faran för barn som intar radonhaltigt vatten
            så allvarlig att det är bråttom, som ministern sade förra gången?
          </note>
          <note n="3cb241c3">
            Anf. 44 Jordbruksminister MARGARETA
          </note>
          <note n="0e6b312c">
            WINBERG (s)
          </note>
          <note n="33eed597">
            Fru talman! Den frågan är ganska enkel att svara på. Som jag
            sade i mitt första inlägg fick vi inte förslaget i juni, som jag
            trodde, utan vi fick det i december i fjol, alltså 1995. Vi skriver
            nu januari 1996. Att efter drygt en månad tala om långbänk eller
            förhalning av frågan är att ta i litet väl kraftigt. Det handlar
            om, som jag sade då och i mitt första inlägg nu, att fastställa
            gränsvärdena. Det som fordrar en bättre beredning - det som regeringen
            måste bereda - är huruvida, och i så fall på vilket sätt, det
            skall utgå ekonomisk ersättning för att göra detta.
          </note>
          <note n="ae193fc2">
            Om man tittar på enskilda brunnar rör det sig om en kostnad på
            mellan 10 000 och 20 000 kr per brunn.
          </note>
          <note n="4046de37">
            Tar man samtliga brunnar i hela landet går kostnaderna på ca
            200 miljoner för att genomföra detta. Därutöver finns det några
            kommunala brunnar, där det skulle kosta ca 6 miljoner kronor.
            Det är inte så mycket pengar, men den svåra frågan är ändå att
            man måste hitta en metod.
          </note>
          <note n="7b14967c">
            Men som sagt, vi fick rapporten i december, och vi skriver nu
            januari. Jag tycker inte att man kan kalla det för att dra frågan
            i långbänk. I mars har jag lovat ett besked.
          </note>
          <note n="a9281755">
            Anf. 45 DAN ERICSSON (kds)
          </note>
          <note n="e63a9d7b">
            Fru talman! Jag brukar inte ta till överord i de olika debatterna.
            Men den här gången finns det all anledning att rikta mycket skarp
            kritik mot jordbruksministern.
          </note>
          <note n="2a1c759f">
            Det var ministern själv som för snart ett år sedan sade att regeringen
            skyndsamt efter det att Livsmedelsverket hade presenterat sina
            förslag - det lades fram i juni - skulle komma med ett förslag
            när det gäller både gränsvärden och hur man skulle utforma ett
            stöd för radonsanering i vatten. Som ministern vet är ju detta
            en allvarlig fråga.
          </note>
          <note n="1bda8704">
            Precis i dag har jag läst en kolumn i tidningen Dagens Politik.
            Man kan ha funderingar kring den raljanta tonen, men jag vill
            ändå citera ur kolumnen:
          </note>
          <note n="6fb91d8b">
            "Ansvariga myndigheter har inte sparat någon möda när det gällt
            att spåra radonet. Dess förekomst har kartlagts och man vet hur
            problemen skall undanröjas, men ändå går saneringen trögt.
          </note>
          <note n="0c46b34f">
            - Det är som ingen bryr sig om alla de liv den radioaktiva gasen
            skördar, säger förre generaldirektören för statens strålskyddsinstitut
            (SSI) Gunnar Bengtsson i en intervju. Hur många måste dö i onödan
            innan de berörda uppfattar det dödliga hotet?"
          </note>
          <note n="4d8d751f">
            Detta är en allvarlig fråga, jordbruksministern.
          </note>
          <note n="57713bf4">
            Ministern själv har utfäst att beredningen skall ske skyndsamt.
            Varför har det inte hänt någonting? Varför skall jag då tro på
            dagens besked när hon återigen talar om skyndsamhet vid ärendets
            handläggning?
          </note>
          <note n="d032f9f6">
            Anf. 46 Jordbruksminister MARGARETA
          </note>
          <note n="0e6b312c">
            WINBERG (s)
          </note>
          <note n="093fa85f">
            Fru talman! Därför att vi nu har förslaget. Det fanns inte på
            mitt bord när vi diskuterade frågan förra gången. Jag har nu fastställt
            en tidpunkt när vi kan leverera ett förslag från regeringen. Detta
            var omöjligt vid den förra debatten, eftersom jag inte visste
            exakt när verket skulle komma med sin rapport. Vi fick den i december,
            och nu är det januari.
          </note>
          <note n="fe54de39">
            Återigen: Jag ser ingen anledning till den något upphetsade ton
            som jag tycker att Dan Ericsson använder.
          </note>
          <note n="955a3b2c">
            Anf. 47 DAN ERICSSON (kds)
          </note>
          <note n="859e92cb">
            Fru talman! Återigen: Jag brukar inte vara alltför upphetsad
            i debatterna och jag brukar inte ta till överord. Men den här
            gången finns det all anledning.
          </note>
          <note n="91c6201e">
            Precis som ministern sade i kammaren för snart ett år sedan kom
            det här förslaget i juni. Hon skulle då vänta till juli och sedan
            lägga fram förslag om gränsvärdena och hur man skulle lösa detta
            med saneringen av radon i vatten. Men ingenting har hänt. Nu säger
            ministern att hon inte har kunnat hantera ärendet. Det har varit
            omöjligt genom att hon inte fick papperen förrän i december. Detta
            är ju inte korrekt, fru talman.
          </note>
          <note n="568a3fe8">
            Återigen är huvudfrågan: Varför har ärendet förhalats? Är det
            problem med pengarna, organisationsproblem eller vari ligger problemet?
            Jag förstår inte varför man har dragit på frågan och att ministern
            på det här sättet har frångått det som hon själv har sagt.
          </note>
          <note n="ec25d3b8">
            Anf. 48 Jordbruksminister MARGARETA
          </note>
          <note n="0e6b312c">
            WINBERG (s)
          </note>
          <note n="c91f7061">
            Fru talman! Jag har vid två tillfällen i dag förklarat skälet
            till detta. Det är möjligt att Dan Ericsson inte riktigt känner
            till ärendenas gång mellan verken och regeringskansliet. Men gången
            är sådan. Vi fick rapporten först i december. Det kan man naturligtvis
            ha synpunkter på, men det var då som frågan hamnade på mitt bord.
          </note>
          <note n="4071b860">
            För tredje gången: Jag tycker inte att en dryg månad föranleder
            Dan Ericsson att använda de ord och uttryck som han gör och inte
            heller den tonen.
          </note>
          <note n="3a06d0f7">
            Anf. 49 DAN ERICSSON (kds)
          </note>
          <note n="17eb0cfb">
            Fru talman! Jag blir faktiskt upprörd. Jag använder den här tonen
            därför att jag talar mot bakrund av alla de som drabbas av radonent
            och som därmed utsätts för en fara genom en exponering av farliga
            ämnen som kan ge cancer på 20-30 års sikt. Det är framför allt
            barn som det handlar om och som intar detta dricksvatten.
          </note>
          <note n="d06e38e3">
            Det är mot den bakgrunden som jag är upprörd när ministern inte
            har uppfyllt det som hon faktiskt sade i kammaren för snart ett
            år sedan. Hon talade då om skyndsamhet och om att det skulle fattas
            beslut när
          </note>
          <note n="b28f4f96">
            Livsmedelsverket hade kommit med sitt förslag i juni.
          </note>
          <note n="b42c8083">
            Nu säger hon att hon inte har kunnat göra någonting förrän papperet
            kom i december. Vilket värde har ministerns svar i dag, när hon
            talar om att ärendet bereds skyndsamt inom regeringskansliet?
            Hon sade ju likadant för snart ett år sedan. Men det har ju inte
            hänt någonting. Det är det som är det allvarliga.
          </note>
          <note n="43cba03e">
            Jag tycker inte att jag har fått något svar på frågan:
          </note>
          <note n="a0b983c7">
            Vad är det egentligen som ligger bakom denna långhalning? Livsmedelsverket
            kom ju med sina förslag i juni. Då kan man inte säga att man fick
            ett papper i december. Ministern har ju känt till läget. Varför
            har man långhalat denna fråga?
          </note>
          <note n="faa4249d">
            Överläggningen var härmed avslutad.
          </note>
          <note n="84e5b2c5">
            12 § Svar på fråga 1995/96:236 om kvinnors arbetsmiljöer
          </note>
          <note n="fb16a52f">
            Anf. 50 Arbetsmarknadsminister ANDERS
          </note>
          <note n="d8ae3758">
            SUNDSTRÖM (s)
          </note>
          <note n="719042fa">
            Fru talman! Ann-Kristine Johansson har frågat mig vad jag tänker
            göra för att förändra och förbättra kvinnors arbetsmiljöer så
            att de kan arbeta fram till pensionsåldern.
          </note>
          <note n="1e81ec18">
            Det finns betydande könsskillnader på arbetsmarknaden och i arbetslivet.
            Kvinnors och mäns arbeten är koncentrerade till olika yrkesområden
            och sektorer, och vissa arbetssjukdomar är vanligare bland kvinnor
            än bland män. Kvinnor har traditionellt arbetat inom yrkesområden,
            som t.ex. vård och omsorg, med en hög andel belastningsskador
            och belastningssjukdomar, vilka i många fall leder till utslagning
            från arbetet. Den stora övervikt för kvinnor som funnits när det
            gäller dessa sjukdomar tycks emellertid ha minskat något och en
            utjämning har skett.
          </note>
          <note n="e0ba69e9">
            Det är dessutom så att kvinnors hälsa inte bara är en fråga om
            arbetsplatsens utformning utan i grunden en fråga om samspel mellan
            arbete, familjeansvar och andra arbetsuppgifter.
          </note>
          <note n="a192e235">
            Skillnaderna mellan kvinnors och mäns ohälsa och villkor i arbetslivet
            måste liksom andra avgörande skillnader i förutsättningarna att
            utföra ett arbete beaktas när arbetsmiljön utformas. Arbetsmiljölagen
            ställer också krav på att arbetsförhållandena skall anpassas till
            människors olika förutsättningar i fysiskt och psykiskt avseende.
            De grundläggande kraven på arbetsmiljöns beskaffenhet bör dock
            i princip vara desamma för kvinnors som för mäns arbeten.
          </note>
          <note n="b7a9e558">
            Olika åtgärder har vidtagits för att fästa uppmärksamhet på kvinnors
            villkor i arbetslivet. Arbetarskyddsverket har t.ex. ålagts att
            särskilt uppmärksamma kvinnors arbetsmiljö. Verket har bl.a. utvecklat
            formerna för hur dessa aspekter bättre skall kunna integreras
            i det löpande tillsynsarbetet. Forskning om kvinnors arbetsvillkor
            är ett prioriterat område inom arbetslivsforskningen. Arbetslivsinstitutet
            och Rådet för arbetslivsforskning lägger stor tyngd vid sådana
            frågeställningar i sina verksamheter.
          </note>
          <note n="ea926bd8">
            Ett särskilt program om kvinnors och mäns olika arbetsförhållanden,
            det s.k. KOM-programmet, bedrevs i den tidigare Arbetsmiljöfondens
            regi. Den nu upphörda Arbetslivsfonden bedrev ett särskilt program,
            det s.k. ALFA-Q-programmet, för att särskilt uppmärksamma kvinnors
            arbetsmiljö i arbetsplatsprogrammen.
          </note>
          <note n="6f301e11">
            Regeringen har vidare tillsatt en särskild utredare när det gäller
            kvinnors arbetsmarknad som särskilt skall studera sysselsättningsfrågorna.
            I uppdraget ingår också en kartläggning kvinnors arbetsmiljö.
          </note>
          <note n="61efa952">
            Utredaren skall inom kort redovisa sitt arbete.
          </note>
          <note n="c1a6af42">
            För att åstadkomma ett arbetsliv där varken kvinnor eller män
            slås ut från sina arbeten eller där kvinnor utestängs från vissa
            arbeten krävs ett gott kunskapsunderlag och en medveten strategi.
            Det är bl.a.
          </note>
          <note n="343e29ed">
            viktigt att könsaspekter vägs in från början då ny arbetsorganisation
            införs. Arbetsmarknadens parter har här ett stort ansvar.
          </note>
          <note n="2a12cc11">
            Regeringen avser att ytterligare uppmärksamma frågorna om kvinnors
            arbetsmiljö i samband med redovisningen av riktlinjerna för den
            framtida arbetsmarknads- och arbetslivspolitiken.
          </note>
          <note n="d8eaf806">
            Anf. 51 ANN-KRISTINE JOHANSSON (s)
          </note>
          <note n="86ee42e9">
            Fru talman! Jag tackar arbetsmarknadsministern för svaret. Det
            är bra att regeringen tar den här frågan på allvar och att det
            är mycket som nu är på gång.
          </note>
          <note n="a9970159">
            Det är viktigt att det startas en debatt om den här frågan. Det
            har varit rätt så tyst sedan Arbetslivsfonden upphörde. Det finns
            mycket tydliga klass- och könsmässiga skillnader när det gäller
            arbetsmiljön.
          </note>
          <note n="84389b62">
            Det hände en hel del under 80-talet. Arbetsmiljökommissionen
            tillsattes. Det skedde en kartläggning av de 400 000 farligaste
            jobben. Det ställdes hårda rehabiliteringskrav på arbetsgivaren.
            Arbetsmiljölagen gjordes om.
          </note>
          <note n="64c75989">
            Sedan dess har det hänt andra saker. SAF har sagt upp arbetsmiljöavtalet.
            Färre företagare ansluter sig till företagshälsovården. Arbetsgivaransvaret
            för rehabilitering gavs inget innehåll.
          </note>
          <note n="307064a1">
            Det är viktigt att man förstår sambandet mellan arbetsmiljö och
            hälsa. Man måste angripa problemet vid kärnan, på arbetsplatsen.
            Vi måste motverka detta att en anställd skall betala sin dåliga
            arbetsmiljö med deltidsarbete och långtidssjukskrivningar. Många
            kvinnor mår ju så dåligt på sina arbetsplatser att de ständigt
            går med värk. Men de går ändå till jobbet ända tills kroppen säger
            nej.
          </note>
          <note n="42571281">
            Värken är en indikation på att något är fel. Ofta övergår värken
            till mer kroniska besvär, till långvariga sjukskrivningar och
            till förtidspensionering. Minst hälften av dem som skall jobba
            upp till pensionsåldern lämnar arbetet i förtid, och en stor del
            av dem är kvinnor. Enligt beräkningar av Riksförsäkringsverket
            som jag har tagit del av är den verkliga pensionsåldern 59 år,
            på grund av förtidspensioneringen.
          </note>
          <note n="d9932dc6">
            Det är viktigt att det finns kunskaper om det här, som arbetsmarknadsministern
            säger i svaret, och att det bedrivs forskning och görs utredningar
            om de här frågorna.
          </note>
          <note n="6170b9dd">
            Jag undrar hur vi skall se till att de här kunskaperna kommer
            arbetsgivaren, arbetsledaren och skyddsombudet till del, därför
            att det är ute på arbetsplatserna som saker och ting skall hända.
          </note>
          <note n="1dee0750">
            Anf. 52 Arbetsmarknadsminister ANDERS
          </note>
          <note n="d8ae3758">
            SUNDSTRÖM (s)
          </note>
          <note n="c7194d98">
            Fru talman! När man studerar statistiken och försöker se bakom
            siffrorna kan man konstatera att kvinnor generellt löper större
            risk för arbetsskador än män. När man går ytterligare ett steg
            kan man konstatera att det i de kvinnodominerade yrkena finns
            större risker än i de mansdominerade arbetena.
          </note>
          <note n="1b512542">
            En slutsats av detta är att det är oerhört viktigt att försöka
            komma bort från den här hårt könssegregerade arbetsmarknaden.
            Det är en väldigt viktig åtgärd.
          </note>
          <note n="171e1d88">
            Det handlar då inte så mycket om ny arbetsmiljölagstiftning,
            utan väldigt mycket om utbildning, kunskap och kompetens, men
            naturligtvis också om arbetsmiljösatsningar just på de här yrkena,
            som är tuffare och som är kvinnodominerade. Det är den ena slutsatsen.
          </note>
          <note n="4eaa3718">
            Den andra slutsatsen, som jag skulle vilja peka på, gäller den
            sammanlagda arbetstiden. Om man tittar på kvinnors arbetstid ser
            man att kvinnor förutom det jobb de gör ute i yrkeslivet också
            drar ett väldigt stort lass hemma i familjen. Om man jämför kvinnors
            och mäns situation kan man se en viktig skillnad på en punkt.
            Det skiljer inte så mycket i arbetstid sammantaget, men kvinnor
            har mycket mindre sammanhållen fritid. Dygnet är sönderstyckat
            så att de nästan aldrig har någon riktig fritid. Det ger utslag
            i skador i arbetslivet. Det handlar alltså om jämställdhet också
            i hemmet.
          </note>
          <note n="6c672855">
            Anf. 53 ANN-KRISTINE JOHANSSON (s)
          </note>
          <note n="66e30b06">
            Fru talman! Jag håller med om det arbetsmarknadsministern säger.
            Det är just fråga om att få till stånd en förändring när det gäller
            jämställdhet i samhället i stort, och jag tror att det tar tid.
            Det gäller att från början lära barnen vad jämställdhet är, kvinnors
            och mäns lika värde m.m., liksom att man kan dela på tiden i hemmet
            och med barnen.
          </note>
          <note n="fe65762b">
            Kvinnor jobbar mycket mer, men om de som nu har deltidsarbete,
            vilket många har inom sjukvården, skulle börja jobba heltid skulle
            många fler slås ut. Det skulle bli mycket mer långtidssjukskrivningar.
            Jag funderar på hur vi skulle kunna få till stånd en förändring
            av arbetsorganisationen.
          </note>
          <note n="024b804e">
            Anf. 54 Arbetsmarknadsminister ANDERS
          </note>
          <note n="d8ae3758">
            SUNDSTRÖM (s)
          </note>
          <note n="7d597f43">
            Fru talman! Arbetsorganisationen är väldigt viktig, precis som
            Ann-Kristine Johansson säger. Om man tittar på män som jobbar
            i kvinnodominerade yrken ser man att arbetsskador är lika vanliga
            och t.o.m.
          </note>
          <note n="d598c297">
            vanligare bland de männen. Det beror just på att en större andel
            av männen i de kvinnodominerade yrkena jobbar heltid.
          </note>
          <note n="7dda906b">
            Om jag skall försöka dela upp det här, kan jag säga att vi för
            det första måste få en anpassning av organisation och teknik i
            de kvinnodominerade yrkena, för det andra måste komma bort från
            den starkt könsuppdelade arbetsmarknaden och för det tredje måste
            få mer av jämställdhet, så att kvinnorna får samma möjlighet till
            sammanhållen fritid och samma ekonomiska förutsättningar att leva
            som männen. De här tre sakerna hör ihop, och de berör många politikområden.
            Det handlar om det som berör mitt område, när det gäller arbetsmiljöreglerna.
            Det handlar om jämställdhetsfrågan, som berör många politikområden.
          </note>
          <note n="5a3cea39">
            Det handlar dessutom framför allt om utbildningssamhället och
            om att komma bort från det könsuppdelade samhället.
          </note>
          <note n="faa4249d">
            Överläggningen var härmed avslutad.
          </note>
          <note n="727a6ff2">
            13 § Svar på fråga 1995/96:245 om de stora rovdjuren
          </note>
          <note n="3f041b0b">
            Anf. 55 Miljöminister ANNA LINDH (s)
          </note>
          <note n="5a6a03f1">
            Fru talman! Gudrun Lindvall har frågat mig vilka initiativ jag
            avser att ta för att säkerställa skyddet för varg, järv, lo och
            kungsörn både i renbetesland och i landet i övrigt.
          </note>
          <note n="f1cb45df">
            Varg, järv och kungsörn finns i Bernkonventionens bilaga II.
            Sverige har åtagit sig att genom lagstiftning förbjuda bl.a. avsiktlig
            fångst och avsiktligt dödande av exemplar av dessa arter. I EU:s
            art- och habitatdirektiv åläggs medlemsstaterna motsvarande skyldighet
            att förbjuda avsiktlig fångst och avsiktligt dödande av bl.a.
            varg och lo. Detsamma gäller för kungsörn enligt EU:s fågeldirektiv.
            För undantag från sådant jaktförbud krävs enligt konventionen
            och direktivet att det skall finnas ett godtagbart skäl till jakten;
            t.ex. kan s.k. skyddsjakt medges. Dessutom skall det eftersträvade
            resultatet inte kunna uppnås på något annat lämpligt sätt.
          </note>
          <note n="936fc59c">
            Jakt är det stora hotet mot varg, järv, lo och kungsörn. I Sverige
            är det förbjudet att jaga djur av dessa arter utan särskilt tillstånd
            av Naturvårdsverket.
          </note>
          <note n="1f1cb212">
            Frågan om eventuell skyddsjakt regleras i 27 §
          </note>
          <note n="97d31485">
            jaktförordningen (1987:905). Där anges att skyddsjakt får ske
            inom områden där stammen av björn, järv, lo eller örn utvecklats
            så att den är till synnerligt obehag för befolkningen eller orsakar
            avsevärd skada för tamdjursskötseln. Detsamma gäller om ett enskilt
            djur av samma arter inklusive järv orsakar avsevärda skador eller
            olägenheter. Sådan skyddsjakt får bara bedrivas om det resultat
            som eftersträvas med jakten inte kan uppnås på något annat tillfredsställande
            sätt.
          </note>
          <note n="b543c46d">
            Naturvårdsverket skall vid tillståndsprövningen beakta att fasta
            stammar av dessa djur bör bevaras i landet.
          </note>
          <note n="124f3748">
            Jag tycker att det är mycket allvarligt om de stora rovdjuren
            hotas av jakt. Det är därför viktigt att understryka att myndigheterna
            vid tillämpningen av lagstiftningen bl.a. måste beakta EG-domstolens
            restriktiva tolkningar. Jag vill dock poängtera att det är
          </note>
          <note n="dea46d60">
            Naturvårdsverket som skall pröva de nu aktuella ansökningarna
            om jakt på rovdjur och att regeringen, enligt regeringsformen,
            inte får bestämma hur verket skall besluta i ett enskilt fall.
          </note>
          <note n="6b4053bb">
            Självfallet måste ersättningssystemet och tillgängliga medel
            vara rimligt avvägda i förhållande till kravet på att de stora
            rovdjuren skall bevaras, och detta övervägs nu inom regeringskansliet.
          </note>
          <note n="e16050ee">
            Anf. 56 GUDRUN LINDVALL (mp)
          </note>
          <note n="f7947d88">
            Fru talman! Bakgrunden till den här frågan är det nya ersättningssystem
            för rovdjursrivna renar som
          </note>
          <note n="e2954eed">
            Naturvårdsverket och Sametinget kom överens om i februari förra
            året. Det ändrar alltså ersättningen på så sätt att man inte längre
            får ersättning för antalet funna rivna renar utan efter antalet
            rovdjur som finns i renbetesland.
          </note>
          <note n="8b781d5c">
            Det här var ett beslut som hälsades med stor tillfredsställelse
            av många naturvänner. Förutsättningen för att ha kvar starka rovdjursstammar
            är ju att den lokalbefolkning som finns där rovdjuren finns också
            får en ersättning som gör att de tycker att det är bra och skäligt.
          </note>
          <note n="300adbb9">
            Tyvärr har det här ställts på sin kant, genom att regeringen
            inte har anslagit de ungefär 30 miljoner kronor som behövs utan
            anslagit endast halva summan, 14 miljoner kronor.
          </note>
          <note n="948bff6c">
            Ansvaret för den här frågan ligger inte på miljöministern, och
            därför tänker jag inte yttra mig mer om den. Men i och med detta
            att man inte har anslagit pengar finns det ånyo ett hot om jakt
            på dessa rovdjur.
          </note>
          <note n="93291b94">
            Dessa rovdjursstammar är väldigt små. Järven fridlystes 1974,
            och stammen bestod då av 150-200
          </note>
          <note n="a048b92b">
            djur. Det är fortfarande lika få djur. Det innebär att järven
            inte har lyckats föryngra sig trots fridlysningen.
          </note>
          <note n="eef8770b">
            En jakt på järv måste alltså te sig totalt otänkbar med tanke
            på stammen. Beträffande vargen sker det mellan en och två föryngringar
            per år, och det finns 20-35
          </note>
          <note n="449af51f">
            vargar. Det är alltså en oerhört liten spillra av det som en
            gång har varit.
          </note>
          <note n="fa8b0c99">
            Om vi menar allvar med de konventioner vi har skrivit under måste
            vi säga att jakt på dessa djur ter sig helt orimlig.
          </note>
          <note n="dca55962">
            Jag tycker inte att jag har fått något riktigt svar på min fråga,
            som var vilka initiativ miljöministern kommer att ta för att se
            till att det här ersättningssystemet kan sjösättas. Det här är
            inte alls en fråga som bara berör renägarna och Jordbruksdepartementet,
            utan den berör i allra högsta grad också miljöministern. Om beslutet
            leder till att det blir ett ökat tryck på jakt, kommer det nämligen
            att innebära att vi inte kan leva upp till konventionerna.
          </note>
          <note n="a9828375">
            Jag vill höra litet mera utförligt på vilket sätt miljöministern
            kommer att ta initiativ för att lösa situationen.
          </note>
          <note n="82a76cfb">
            Anf. 57 Miljöminister ANNA LINDH (s)
          </note>
          <note n="9b8a585f">
            Fru talman! Jag tror att Gudrun Lindvall är medveten om att jag
            inte kan uttala mig när det gäller de enskilda ansökningarna.
            Men jag tror att Gudrun
          </note>
          <note n="b6e2ecb1">
            Lindvall är lika medveten om att det för mig som miljöminister
            är självklart att jag är mån om att bibehålla våra rovdjur. Jag
            anser att vi har både ett nationellt och ett internationellt ansvar
            för att bibehålla våra rovdjur och att det vore oerhört olyckligt
            om rovdjursstammen minskade. Nu har detta blivit aktuellt just
            på grund av rennäringen. Då är det viktigt att också poängtera
            att alla sektorer i dag har ett sektorsansvar när det gäller att
            ta sitt ansvar för miljön. Det gäller de övriga areella näringarna
            och bör naturligtvis också gälla rennäringen.
          </note>
          <note n="2404ffcd">
            Men nu har det uppstått en diskussion om huruvida ersättningssystemet
            fungerar eller om det kommer att medföra ökade risker för rovdjuren.
            Därför vet jag att jordbruksministern arbetar aktivt med detta
            och att hon kommer att återkomma i frågan.
          </note>
          <note n="3e998a78">
            Vi skall komma ihåg att vi trots allt befinner oss i början av
            året, och ersättningarna avser ju trots allt att täcka hela året.
            Jag tror inte att det var planerat att de skulle betalas ut förrän
            i juni, så jag tycker nog att det finns litet tid kvar för att
            arbeta med den här frågan.
          </note>
          <note n="5005e3b6">
            Jordbruksministern och jag tycker båda två att frågan är av stort
            intresse.
          </note>
          <note n="22e9983d">
            Anf. 58 GUDRUN LINDVALL (mp)
          </note>
          <note n="eb48b9ec">
            Fru talman! Det är ett medvetet försök att få in miljöministern
            i diskussionen. När man diskuterar rovdjur i Sverige handlar det
            inte om att samer skall ta ett större ansvar än många andra, därför
            att detta handlar om ansvar för natur och biologisk mångfald och
            det ansvaret skall hela samhället ta. I det här läget skulle det
            kännas väldigt märkligt om samerna som skulle ha ett sektorsansvar
            för att bevara den biologiska mångfald som vi har skrivit under
            en massa internationella konventioner om, dels Riokonventionen
            om biologisk mångfald, dels Bernkonventionen. Dessutom måste vi
            framför allt leva upp till det som står i
          </note>
          <note n="ebb187d5">
            EU:s art- och habitatdirektiv.
          </note>
          <note n="7ba47427">
            Jag är glad att miljöministern poängterade orden
          </note>
          <note n="8741612e">
            "synnerligen obehag" och "avsevärd skada" när det gäller vad
            som kan leda till jakt, därför att en skyddsjakt på dessa stora
            rovdjur skulle av Naturvårdssverige verkligen tydas så att Sverige
            klart vore på fel väg när det gäller den biologiska mångfalden.
          </note>
          <note n="f2314c28">
            Just det som händer de stora rovdjuren är något som man verkligen
            har ögonen på. Eftersom frågan har diskuterats så länge och lösningen
            nu är så nära skulle det kännas otillfredsställande om det inte
            lyckades.
          </note>
          <note n="266be658">
            Vad menas med en rimlig avvägning av vilka rovdjur vi skall ha
            kvar när det gäller ersättningssystemet?
          </note>
          <note n="faf87de4">
            Anf. 59 Miljöminister ANNA LINDH (s)
          </note>
          <note n="1002af47">
            Fru talman! Det som avses är att vi nu inom regeringskansliet
            ser på den kritik som har kommit mot ersättningssystemet och nivån
            på ersättningen. Det gäller då att se till att vi klarar rovdjuren
            framöver.
          </note>
          <note n="0608eab5">
            Sedan får vi se vilka lösningar vi kan finna på problemet.
          </note>
          <note n="f110a8f2">
            Men som jag sade: Jag litar på och samarbetar mycket väl med
            jordbruksministern. Vi är överens om att det här är ett problem.
            Jag är trygg i förvissningen om att jordbruksministern snart också
            kommer att presentera en lösning på problemet, eftersom det är
            jordbruksministern som till stor del ansvarar för dessa frågor.
            Men vi arbetar med dem tillsammans och är överens. Jag hoppas
            att vi snart kan återkomma med förslag på lösningar.
          </note>
          <note n="dff06b06">
            Anf. 60 GUDRUN LINDVALL (mp)
          </note>
          <note n="9d9316c2">
            Fru talman! Detta är egentligen en fråga som generellt är av
            större betydelse. I Sverige kan vi nämligen ofta se att det finns
            arter på hotlistan, vilka vi de facto inte lever upp till att
            bevara. Det gäller inte bara de stora rovdjuren utan även många
            andra arter, både insekter och fåglar.
          </note>
          <note n="d24208b0">
            Detta är ett exempel på att ord och handling inte riktigt stämmer
            överens när det gäller konventioner om biologisk mångfald.
          </note>
          <note n="944d9c25">
            Jag vill fråga miljöministern: Anser miljöministern att bevarande
            av biologisk mångfald också får kosta i Sverige? Kan vi anslå
            statsmedel för att se till att många hotade arter, inte bara rovdjur
            utan även andra arter, skall få finnas kvar? Har miljöministern
            i så fall några idéer om hur stora belopp som i så fall skulle
            vara möjliga? Eller är det så att biologisk mångfald bara är intressant
            så länge den är gratis?
          </note>
          <note n="3d14ab25">
            Anf. 61 Miljöminister ANNA LINDH (s)
          </note>
          <note n="9e3d8392">
            Fru talman! Om jag ansåg att biologisk mångfald bara är intressant
            om den är gratis, skulle vi inte ha så stora anslag som vi har
            när det t.ex. gäller markanskaffning, som är ett exempel på hur
            man bevarar den biologiska mångfalden. Vi har faktiskt satsat
            mycket stora resurser i Sverige på att bevara den biologiska mångfalden.
            Men eftersom Sverige är ett stort och vitt land med väldigt rika
            naturresurser, kan vi trots de stora resurser som vi satsar på
            biologisk mångfald se att den biologiska mångfalden inom vissa
            områden, bl.a. skogen, hotas. Eftersom detta skall vara ett sektorsansvar
            har vi bett respektive myndighet att komma in med förslag på hur
            vi skall värna den biologiska mångfalden. Jordbruksverket, Fiskeriverket,
            Naturvårdsverket och Boverket har inkommit med förslag inom sina
            respektive områden när det gäller den biologiska mångfalden. Frågan
            är nu ute på remiss. Den bereds sedan inom regeringskansliet.
            Det läggs fram en proposition i höst, då jag förmodar att vi kan
            återkomma i en debatt om hur vi bäst kan värna den biologiska
            mångfalden i Sverige.
          </note>
          <note n="87ec369a">
            Man kan nog utan tvekan säga att detta är en av våra allra viktigaste
            frågor som vi också satsar stora resurser på. Men här måste dessutom
            sektorer och näringar, var och en, ta sitt ansvar.
          </note>
          <note n="84fe4b87">
            Anf. 62 GUDRUN LINDVALL (mp)
          </note>
          <note n="ad53257f">
            Fru talman! Jag hoppas att det är en riktig tolkning att miljöministerns
            absoluta ambition är att se till att det finns en möjlighet att
            spara de stora rovdjuren i landet, inklusive kungsörnen, även
            om det i det här fallet innebär att bevarandet av just den biologiska
            mångfalden kommer att kosta en och annan statskrona.
          </note>
          <note n="c340d441">
            Anf. 63 Miljöminister ANNA LINDH (s)
          </note>
          <note n="a40bc21d">
            Fru talman! Jag vill bevara de stora rovdjuren i
          </note>
          <note n="353f0873">
            Sverige.
          </note>
          <note n="4d977af1">
            Jag vill också passa på att tacka Gudrun Lindvall, eftersom detta
            är sista chansen att få delta i den här sortens frågestund i riksdagen.
          </note>
          <note n="69c6e857">
            14 § Svar på fråga 1995/96:244 om bostadspolitik
          </note>
          <note n="b1bd884d">
            Anf. 64 Statsrådet JÖRGEN
          </note>
          <note n="a69f4838">
            ANDERSSON (s)
          </note>
          <note n="ecb5560f">
            Fru talman! Owe Hellberg har med utgångspunkt i förhållandena
            i Stockholm frågat mig om jag avser att genom lagstiftning ge
            tillbaka möjligheterna för kommunerna att ge bostadslösa och trångbodda
            en rättvis möjlighet att få en bostad i attraktiva områden utan
            att de måste ha personliga kontakter eller utnyttja andra vägar.
          </note>
          <note n="af141a3d">
            Jag utgår från att Owe Hellberg syftar på lagen om kommunal bostadsanvisningsrätt
            som avskaffades av den borgerliga regeringen. Lagen tillämpades
            i mycket begränsad omfattning, och de hyresnämndsprövningar som
            föranleddes av den var utomordentligt få. Utgångspunkten i lagen
            var också att frivilliga avtal skulle träffas.
          </note>
          <note n="02b196b8">
            Den lokala bostadsförsörjningen omprövas nu i många av vårt lands
            kommuner. Bl.a. diskuteras om man skall ha en kommunal bostadsförmedling.
            På många håll i landet utvecklas samtidigt nya former för bostadsförmedling
            genom samarbete mellan kommunen och fastighetsägarna, både de
            allmännyttiga bostadsföretagen och de privata. Från Näringsdepartementets
            sida bevakar vi denna utveckling genom den arbetsgrupp som tillsatts
            för att följa bostadsförsörjningen för svaga hushåll. I Bostadsmarknadsenkäten
          </note>
          <note n="d08cac66">
            1996, som Boverket nyligen har skickat ut till samtliga kommuner,
            ställs också frågor om bostadsförmedlingsverksamheten.
          </note>
          <note n="02c4b884">
            Erfarenheterna visar att man genom frivilliga lösningar oftast
            når de bästa resultaten när det gäller att tillgodose olika gruppers
            bostadsbehov. Jag vill dock inte utesluta att det kan behövas
            särskilda styrmedel för kommunerna på det bostadspolitiska området.
          </note>
          <note n="8a887582">
            Bostadspolitiska utredningen har därför fått i uppdrag att klarlägga
            kommunernas ansvar inom bostadsförsörjningen och att överväga
            vilka bostadspolitiska medel som kommunerna behöver för att uppfylla
            sitt ansvar. Utredningen skall lämna sitt förslag senast vid utgången
            av september i år. Om jag inte missminner mig ingår Owe Hellberg
            i utredningen.
          </note>
          <note n="c9b5fdf0">
            Anf. 65 OWE HELLBERG (v)
          </note>
          <note n="e2904587">
            Fru talman! Jag tackar Jörgen Andersson för svaret.
          </note>
          <note n="3abecaee">
            Som jag skrev i min fråga genomförde den borgerliga regeringen
            en rad försämringar när det gäller möjligheten att föra en social
            bostadspolitik. Några av försämringarna är på väg att rättas till,
            t.ex. hyresgästers möjligheter att påverka ombyggnation av sina
            lägenheter. Men under tiden har åtskilliga hyresgäster blivit
            av med sina lägenheter, därför att de efter ombyggnad inte har
            kunnat flytta tillbaka då hyran har rakat i höjden.
          </note>
          <note n="3965efcd">
            Att avskaffa kravet på Bostadsförmedlingen öppnar vägen för privata
            lycksökare att lura människor som är i behov av bostad. Många
            är de som blev lurade när företaget som skulle förmedla bostaden
            plötsligt försvann eller upphörde. I höstas kunde man läsa om
            ett sådant exempel - och det har funnits fler -
          </note>
          <note n="147738cd">
            under rubriker som "Boförmedlare häktad".
          </note>
          <note n="915d289a">
            I Stockholm har den nya ledningen återupprättat den kommunala
            bostadsförmedlingen men måste lita till överenskommelser och löften
            om att få tillgång till bostäder. Om man inte ens får full tillång
            till bostäder för människor som av olika anledningar har rätt
            till förtur till en bostad, blir det svårt att upprätthålla en
            social bostadspolitik. Visst sägs det i direktiven till den bostadspolitiska
            utredningen att man skall se över kommunernas ansvar för bostadspolitiken,
            både rättigheter och skyldigheter? Men om det enbart skall ske
            genom överenskommelser med olika fastighetsägare, tror jag att
            det blir uddlöst. Behövs det inte en lagstiftning i botten för
            att klara detta system?
          </note>
          <note n="31a042d7">
            Anf. 66 Statsrådet JÖRGEN
          </note>
          <note n="a69f4838">
            ANDERSSON (s)
          </note>
          <note n="2aea959c">
            Fru talman! Jag är i dag inte beredd att öppna för en lagstiftning
            på detta område. Jag tycker fortfarande att vi bör undersöka möjligheterna
            att nå frivilliga överenskommelser. Jag kommer därför att inom
            loppet av en månad ta ett initiativ och kalla till mig samtliga
            riksorganisationer som är av fastighetsägande karaktär för att
            med dem försöka överlägga och nå en överenskommelse som syftar
            till att man skall ställa upp när det gäller denna viktiga fråga.
            Jag delar
          </note>
          <note n="f141828c">
            Owe Hellbergs uppfattning att den är kolossalt viktig.
          </note>
          <note n="ab0e2993">
            Förhoppningen är att vi skall kunna nå en central överenskommelse
            som sedan går ut som en rekommendation till deras medlemsorganisationer,
            så att man känner ett ansvar för denna viktiga fråga.
          </note>
          <note n="62458ba8">
            Eftersom Owe Hellberg tog upp det vill jag nämna att regeringen
            i den proposition som vi nu kommer att lägga fram inför riksdagen
            avser att ta upp frågan om hyresgästernas inflytande vid ombyggnad.
          </note>
          <note n="5fc1dda4">
            Anf. 67 OWE HELLBERG (v)
          </note>
          <note n="f9f5acd5">
            Fru talman! De kommunala bostadsbolagen är tänkvärda. I kommunernas
            bostadspolitik har mycket kunnat ske genom dem. Men numera jobbar
            de företagen på samma villkor som de privata. Kommunerna har inte
            medel att skjuta till till sina företag. Det finns exempel som
            visar detta. I t.ex. Tensta har antalet utomnordiska - sydeuropéer
            - ökat markant bara sedan 1991, och även antalet socialbidragstagare.
            I
          </note>
          <note n="5b23633f">
            andra områden närmare city ökar försvenskningen.
          </note>
          <note n="f3e33304">
            Där minskar antalet socialbidragstagare.
          </note>
          <note n="1c4af972">
            Trots den stora kunskapen om segregation fungerar det inte i
            praktiken när man skall göra något åt den. Ett företag som står
            socialdemokratiska rörelsen nära - HSB - är inte ens med i överenskommelsen
            med Stockholms bostadsförmedling. Jag funderar litet grand på
            ideologin bakom detta.
          </note>
          <note n="c7447421">
            Jag vill ställa en fråga: Skall vi behöva vänta på den bostadspolitiska
            utredningen ända till 1998 innan vi kan genomföra någonting här
            i riksdagen, eller skall vi låta den segregation som just nu pågår
            i ganska stor omfattning fortgå?
          </note>
          <note n="b9fdd524">
            Anf. 68 Statsrådet JÖRGEN
          </note>
          <note n="a69f4838">
            ANDERSSON (s)
          </note>
          <note n="55072916">
            Fru talman! Det torde inte vara obekant för denna kammare att
            regeringen när som helst kan förutskicka och komma med en lagstiftning
            i denna fråga till kammaren. Som jag också sade kommer jag personligen
            inom loppet av en månad att kalla till mig riksorganisationerna
            på fastighetsägarsidan för att diskutera en central uppgörelse.
            Den skall sedermera följas upp av rekommendationer från dessa
            organisationer om att deras lokala organisationer skall ställa
            upp i denna viktiga fråga. Om vi kan nå dithän tror jag att det
            är den bästa vägen, för då får vi också ett engagemang i denna
            fråga.
          </note>
          <note n="da1d51a7">
            Anf. 69 OWE HELLBERG (v)
          </note>
          <note n="c7b43efe">
            Fru talman! Det låter väldigt bra. Jag tycker att det är ett
            bra initiativ.
          </note>
          <note n="6d587d18">
            Tillbaka till svaret på frågan! Det står att erfarenheterna visar
            att man genom frivilliga lösningar ofta når de bästa resultaten.
            Jag skulle vilja veta vilka frivilliga lösningar och erfarenheter
            som bostadsministern har i denna fråga, eftersom man nu skall
            gå ut till alla dessa organisationer och försöka få dem att förstå
            att de frivilliga lösningarna är nödvändiga för fortsättningen.
          </note>
          <note n="afc1c9c1">
            Jag ser väldigt allvarligt på den utvecklade segregation som
            pågår i dag. Vi kan inte vänta till 1998. Då har vi låst oss ännu
            mera i denna segregationsproblematik, och det blir ännu svårare
            att klara av den framöver.
          </note>
          <note n="604113dd">
            Anf. 70 Statsrådet JÖRGEN
          </note>
          <note n="a69f4838">
            ANDERSSON (s)
          </note>
          <note n="92dcf507">
            Fru talman! Dagens situation pockar kanske inte på en lösning,
            men det är viktigt att vi i dag gör saker och ting för den framtid
            som vi möter. Det är inte otroligt att vi inom en mycket snar
            framtid har ett läge där vi kommer att få ett behov av att fördela
            lägenheter därför att trycket är så hårt. Det är därför jag har
            tagit initiativet att redan nu diskutera med de centrala parterna
            för att försöka få en uppgörelse. Då sker det någonting snabbare
            än om man väntar till 1998. Det tror jag är oerhört viktigt, och
            det kommer vi att arbeta efter.
          </note>
          <note n="31898426">
            Anf. 71 OWE HELLBERG (v)
          </note>
          <note n="6d0700a5">
            Fru talman! Jag har en väldigt kort fråga till bostadsministern
            till slut: Är ministern villig att pröva någon form av lagstiftning
            om det visar sig att dessa initiativ, förutsättningar och ambitioner
            inte blir så långtgående och tillräckliga som man vill?
          </note>
          <note n="98b30ed3">
            Anf. 72 Statsrådet JÖRGEN
          </note>
          <note n="a69f4838">
            ANDERSSON (s)
          </note>
          <note n="a472230b">
            Fru talman! Jag har efter många års erfarenheter av förhandlingar
            lärt mig att man inte går in i överläggningar med hot, utan att
            man går in i en överläggning med uppgiften att försöka nå en överenskommelse.
            Det tänker vi faktiskt göra.
          </note>
          <note n="faa4249d">
            Överläggningen var härmed avslutad.
          </note>
          <note n="9139bd57">
            15 § Förnyad bordläggning
          </note>
          <note n="aacf1eac">
            Föredrogs men bordlades åter
          </note>
          <note n="b46e7e83">
            Finansutskottets betänkande 1995/96:FiU8
          </note>
          <note n="e655f126">
            Justitieutskottets betänkande 1995/96:JuU12
          </note>
          <note n="122de65a">
            Utrikesutskottets betänkande 1995/96:UU11
          </note>
          <note n="6e180b59">
            Utbildningsutskottets betänkanden 1995/96:UbU3,
          </note>
          <note n="aed33eaf">
            UbU5 och UbU6
          </note>
          <note n="e20e4f49">
            Jordbruksutskottets betänkanden 1995/96:JoU4 och
          </note>
          <note n="ed515710">
            JoU10
          </note>
          <note n="3709c9bb">
            16 § Bordläggning
          </note>
          <note n="75bcfc0f">
            Anmäldes och bordlades
          </note>
          <note n="ccfa47f5">
            Propositioner
          </note>
          <note n="6c1b0d5f">
            1995/96:98 Ändrade regler för näringsförbud
          </note>
          <note n="af36c3a3">
            1995/96:126 Förnyad förklaring enligt artikel 46 i
          </note>
          <note n="62faf76d">
            Europakonventionen
          </note>
          <note n="60027019">
            Motioner
          </note>
          <note n="5a3cbb7e">
            med anledning av skr. 1995/96:15 Redogörelse för behandlingen
            av riksdagens skrivelser till regeringen
          </note>
          <note n="6b948fd5">
            1995/96:K14 av Jan Backman och Lennart Fridén (m)
          </note>
          <note n="184160f7">
            1995/96:K15 av Barbro Westerholm (fp)
          </note>
          <note n="7bf56375">
            med anledning av skr. 1995/96:30 EU:s regeringskonferens 1996
          </note>
          <note n="c6fa845f">
            1995/96:U19 av Lars Leijonborg m.fl. (fp)
          </note>
          <note n="6eaf65cd">
            1995/96:U20 av Kurt Ove Johansson (s)
          </note>
          <note n="6cf382b9">
            1995/96:U21 av Alf Svensson m.fl. (kds)
          </note>
          <note n="ba6560e0">
            1995/96:U22 av Gudrun Schyman m.fl. (v)
          </note>
          <note n="25dab349">
            1995/96:U23 av Carl Bildt m.fl. (m)
          </note>
          <note n="8c44bf88">
            1995/96:U24 av Inger Lundberg m.fl. (s)
          </note>
          <note n="6810b1e4">
            1995/96:U25 av Olof Johansson m.fl. (c)
          </note>
          <note n="291656d0">
            1995/96:U26 av Birgitta Hambraeus (c)
          </note>
          <note n="9fa6ee8c">
            1995/96:U27 av Birgit Friggebo (fp)
          </note>
          <note n="8eb05c9c">
            1995/96:U28 av Margareta Israelsson m.fl. (s, m, c, fp, v, mp,
            kds)
          </note>
          <note n="4924a5a6">
            1995/96:U29 av Marianne Samuelsson m.fl. (mp)
          </note>
          <note n="6dd04391">
            1995/96:U30 av Bengt-Ola Ryttar (s)
          </note>
          <note n="cea06da7">
            1995/96:U31 av Bengt-Ola Ryttar (s)
          </note>
          <note n="b3c0d103">
            med anledning av skr. 1995/96:93 Organisationen av den periodiska
            fordonskontrollen
          </note>
          <note n="299b9059">
            1995/96:T38 av Kenth Skårvik m.fl. (fp)
          </note>
          <note n="05e76ed8">
            1995/96:T39 av Per Westerberg och Mats Odell (m, kds)
          </note>
          <note n="510563f4">
            1995/96:T40 av Lennart Brunander m.fl. (c)
          </note>
          <note n="bbaf8f23">
            med anledning av prop. 1995/96:117 Tystnadsplikt inom enskild
            familjerådgivning
          </note>
          <note n="a15952f0">
            1995/96:So10 av Thomas Julin m.fl. (mp)
          </note>
          <note n="5f536186">
            med anledning av prop. 1995/96:118 Ändringar i körkortslagen
          </note>
          <note n="6c96edb6">
            1995/96:T41 av Carl G Nilsson (m)
          </note>
          <note n="6a39a94e">
            1995/96:T42 av Tom Heyman och Lars Björkman (m)
          </note>
          <note n="b952e555">
            1995/96:T43 av Maggi Mikaelsson och Lennart Beijer
          </note>
          <note n="90ca8b70">
            (v)
          </note>
          <note n="7c0c0397">
            1995/96:T44 av Birgitta Carlsson och Eskil Erlandsson (c)
          </note>
          <note n="f2d4e6ac">
            17 § Anmälan om interpellationer
          </note>
          <note n="99bc3043">
            Anmäldes att följande interpellationer framställts
          </note>
          <note n="dbfa2d3f">
            den 26 januari
          </note>
          <note n="d33b3c8b">
            1995/96:61 av Karl-Erik Persson (v) till kommunikationsministern
          </note>
          <note n="506c0520">
            Postens service
          </note>
          <note n="a6d20d24">
            1995/96:62 av Lennart Beijer (v) till statsrådet Jörgen
          </note>
          <note n="3469b1c3">
            Andersson
          </note>
          <note n="3a111ccf">
            Krisen i svensk småhusindustri
          </note>
          <note n="f132aa8a">
            den 29 januari
          </note>
          <note n="aa081349">
            1995/96:63 av Jan Backman (m) till kulturministern
          </note>
          <note n="803f88bc">
            Stiftelsen Framtidens kultur
          </note>
          <note n="c337dba1">
            1995/96:64 av Kia Andreasson (mp) till miljöministern
          </note>
          <note n="24c1fe1f">
            Tyskt återvinningsavfall
          </note>
          <note n="2d706a19">
            1995/96:65 av Lennart Hedquist (m) till finansministern
          </note>
          <note n="f6450429">
            Perssonplanen och kommunernas ekonomi
          </note>
          <note n="9347968b">
            1995/96:66 av Eva Zetterberg (v) till utrikesministern
          </note>
          <note n="a37f5304">
            FN-sanktionernas effekt på barnens situation i
          </note>
          <note n="41ae35e1">
            Irak
          </note>
          <note n="4af39a46">
            Interpellationerna redovisas i bilaga som fogas till riksdagens
            snabbprotokoll tisdagen den 6 februari.
          </note>
          <note n="256fb125">
            18 § Anmälan om fråga
          </note>
          <note n="ed787f26">
            Anmäldes att följande fråga framställts
          </note>
          <note n="f132aa8a">
            den 29 januari
          </note>
          <note n="58b749f8">
            1995/96:249 av Chatrine Pålsson (kds) till socialministern
          </note>
          <note n="3dd43cef">
            Kartläggning av aborter
          </note>
          <note n="080b936f">
            Frågan redovisas i bilaga som fogas till riksdagens snabbprotokoll
            tisdagen den 6 februari.
          </note>
          <note n="52470137">
            19 § Kammaren åtskildes kl. 15.47.
          </note>
          <note n="0dbe6bbc">
            Förhandlingarna leddes av andre vice talmannen.
          </note>
        </div>
      </body>
    </text>
  </TEI>
</teiCorpus>
