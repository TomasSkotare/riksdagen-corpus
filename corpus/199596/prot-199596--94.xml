<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 1995</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 1995</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199596--94</head>
          <docDate when="1995">1995</docDate>
        </div>
      </front>
      <body>
        <div>
          <note n="45b57d77">
            14.00 - 15.36
          </note>
          <note n="c5f12d96">
            Det justerade protokollet beräknas utkomma om 3 veckor
          </note>
          <note n="1c0bb0a9">
            1 § Justering av protokoll
          </note>
          <note n="3425c777">
            Justerades protokollet för den 3 maj.
          </note>
          <note n="3a0d513d">
            2 § Ledighet
          </note>
          <note n="87cef066">
            Förste vice talmannen meddelade att Maggi Mikaelsson (v) ansökt
            om sjukledighet under tiden den 9 maj - den 12 juni.
          </note>
          <note n="09ecea98">
            Kammaren biföll denna ansökan.
          </note>
          <note n="025f9446">
            Förste vice talmannen meddelade att Lennart
          </note>
          <note n="e0038572">
            Gustavsson (v) skulle tjänstgöra som ersättare för
          </note>
          <note n="e8e2d230">
            Maggi Mikaelsson.
          </note>
          <note n="6bea6657">
            3 § Beslut rörande utskottsbetänkanden som slutdebatterats den
            8 maj
          </note>
          <note n="2aff7292">
            KU25 Några frågor om rättsprövning m.m.
          </note>
          <note n="511ce37e">
            Mom. 3 (rättsprövningslagens tillämpningsområde)
          </note>
          <note n="37159afa">
            1. utskottet
          </note>
          <note n="2ff289e2">
            2. res. 1 (fp, m, v, mp)
          </note>
          <note n="07fe8af4">
            Votering:
          </note>
          <note n="c8ff1a5b">
            186 för utskottet
          </note>
          <note n="f4c93873">
            123 för res. 1
          </note>
          <note n="cf3fc1f9">
            40 frånvarande
          </note>
          <note n="f6525818">
            Kammaren biföll utskottets hemställan.
          </note>
          <note n="a94b3e0c">
            Partivis fördelning av rösterna:
          </note>
          <note n="3824fe3a">
            För utskottet: 150 s, 23 c, 13 kds
          </note>
          <note n="01377b3c">
            För res. 1: 70 m, 20 fp, 16 v, 16 mp, 1 kds
          </note>
          <note n="922b3af3">
            Frånvarande: 11 s, 10 m, 4 c, 6 fp, 6 v, 2 mp, 1 kds
          </note>
          <note n="93357792">
            Mom. 4 (fullföljdshänvisning)
          </note>
          <note n="37159afa">
            1. utskottet
          </note>
          <note n="a208d6cd">
            2. res. 2 (fp, v, mp)
          </note>
          <note n="07fe8af4">
            Votering:
          </note>
          <note n="3f040b29">
            255 för utskottet
          </note>
          <note n="84c03340">
            54 för res. 2
          </note>
          <note n="cf3fc1f9">
            40 frånvarande
          </note>
          <note n="f6525818">
            Kammaren biföll utskottets hemställan.
          </note>
          <note n="a94b3e0c">
            Partivis fördelning av rösterna:
          </note>
          <note n="bd954454">
            För utskottet: 150 s, 69 m, 22 c, 14 kds
          </note>
          <note n="59ad7c0d">
            För res. 2: 1 m, 21 fp, 16 v, 16 mp
          </note>
          <note n="b956e5ae">
            Frånvarande: 11 s, 10 m, 5 c, 5 fp, 6 v, 2 mp, 1 kds
          </note>
          <note n="563cdf9e">
            Mom. 5 (dröjsmålstalan)
          </note>
          <note n="37159afa">
            1. utskottet
          </note>
          <note n="a7a3092e">
            2. res. 3 (m, v)
          </note>
          <note n="07fe8af4">
            Votering:
          </note>
          <note n="712b34c8">
            223 för utskottet
          </note>
          <note n="7897c5f0">
            86 för res. 3
          </note>
          <note n="2468d2d6">
            1 avstod
          </note>
          <note n="326aebd9">
            39 frånvarande
          </note>
          <note n="f6525818">
            Kammaren biföll utskottets hemställan.
          </note>
          <note n="a94b3e0c">
            Partivis fördelning av rösterna:
          </note>
          <note n="980938a3">
            För utskottet: 150 s, 23 c, 20 fp, 16 mp, 14 kds
          </note>
          <note n="54f577ce">
            För res. 3: 70 m, 16 v
          </note>
          <note n="8fe02399">
            Avstod: 1 fp
          </note>
          <note n="5f93f604">
            Frånvarande: 11 s, 10 m, 4 c, 5 fp, 6 v, 2 mp, 1 kds
          </note>
          <note n="e07c20bb">
            Övriga moment
          </note>
          <note n="f6525818">
            Kammaren biföll utskottets hemställan.
          </note>
          <note n="1b61055f">
            LU25 Ändringar i resegarantilagen
          </note>
          <note n="f6525818">
            Kammaren biföll utskottets hemställan.
          </note>
          <note n="85044300">
            UU16 Konventionen om skydd av personal i FN-
          </note>
          <note n="f63b8c72">
            insatser och därtill anknuten personal
          </note>
          <note n="f6525818">
            Kammaren biföll utskottets hemställan.
          </note>
          <note n="82bbd95a">
            FöU4 Rättslig reglering av samverkan för fred
          </note>
          <note n="f6525818">
            Kammaren biföll utskottets hemställan.
          </note>
          <note n="695105d3">
            FöU5 Effektivare gränskontroll
          </note>
          <note n="37159afa">
            1. utskottet
          </note>
          <note n="8f27f35d">
            2. res. (mp)
          </note>
          <note n="07fe8af4">
            Votering:
          </note>
          <note n="81f8fd17">
            291 för utskottet
          </note>
          <note n="92f8828f">
            16 för res.
          </note>
          <note n="2468d2d6">
            1 avstod
          </note>
          <note n="69aadfc5">
            41 frånvarande
          </note>
          <note n="f6525818">
            Kammaren biföll utskottets hemställan.
          </note>
          <note n="a94b3e0c">
            Partivis fördelning av rösterna:
          </note>
          <note n="9552394d">
            För utskottet: 149 s, 69 m, 23 c, 21 fp, 16 v, 13 kds
          </note>
          <note n="c7ea8c7d">
            För res.: 16 mp
          </note>
          <note n="07a89465">
            Avstod: 1 m
          </note>
          <note n="1f57a3f5">
            Frånvarande: 12 s, 10 m, 4 c, 5 fp, 6 v, 2 mp, 2
          </note>
          <note n="bd294a39">
            kds
          </note>
          <note n="3278b2ec">
            TU16 Ecomet
          </note>
          <note n="f6525818">
            Kammaren biföll utskottets hemställan.
          </note>
          <note n="93a17fd9">
            Ajournering
          </note>
          <note n="ee915a2d">
            Kammaren beslöt kl. 12.07 på förslag av förste vice talmannen
            att ajournera förhandlingarna till kl.
          </note>
          <note n="25944601">
            14.00 då frågestunden skulle börja.
          </note>
          <note n="334deab9">
            Återupptagna förhandlingar
          </note>
          <note n="0fe7309f">
            Förhandlingarna återupptogs kl. 14.00.
          </note>
          <note n="e59a585b">
            4 § Frågestund
          </note>
          <note n="4848b4fb">
            Anf. 1 ANDRE VICE TALMANNEN
          </note>
          <note n="8745d47d">
            Då börjar riksdagen sin frågestund.
          </note>
          <note n="49da14e3">
            Frågor besvaras i dag av statsminister Göran Persson, utbildningsminister
            Carl Tham, arbetsmarknadsminister Margareta Winberg, kommunikationsminister
            Ines Uusmann, näringsminister Anders
          </note>
          <note n="8da3f9ee">
            Sundström, miljöminister Anna Lindh, statsrådet
          </note>
          <note n="ed81f4f8">
            Björn von Sydow och statsrådet Leif Pagrotsky.
          </note>
          <note n="c8d17fe7">
            Ni hälsas välkomna hit fram.
          </note>
          <note n="a29bbcd1">
            Lundkommissionens rapport
          </note>
          <note n="a88d43b9">
            Anf. 2 JOHAN LÖNNROTH (v)
          </note>
          <note n="d549dbf5">
            Fru talman! I går blev den s.k. Lundkommissionens rapport offentlig
            i Norge. Jag vill först betona att den fråga jag nu tänker ställa
            är avsedd att förbättra det politiska klimatet i Sverige även
            mellan våra båda partier. Det kan möjligen bli en kortsiktig turbulens,
            men om vi i Sverige lyckas prestera en motsvarande genomlysning
            som den som gjordes i Lundkommissionen, dvs. hur man kartlade
            den svenska vänstern i samband med IB och andra sådana historier,
            är jag fullständigt övertygad om att klimatet långsiktigt skulle
            förbättras.
          </note>
          <note n="d6ca2f0c">
            Min fråga är alltså: Är statsministern beredd att verka för att
            vi får fram en motsvarande kommission och rapport här i Sverige?
          </note>
          <note n="a9ff0abd">
            Anf. 3 Statsminister GÖRAN
          </note>
          <note n="a183219e">
            PERSSON (s)
          </note>
          <note n="fd22def0">
            Fru talman! Jag har före dagens sammanträde inte reflekterat
            över frågan. Jag fick den precis innan jag gick in här av en TV-journalist,
            och det var första gången jag sprang på den. Jag har inte följt
            medierna så noga den senaste tiden. Såvitt jag förstår handlar
            det om den granskning som skedde i Norge av kommunister och den
            strid som har varit inom vänstern, mellan socialdemokrater och
            kommunister, under lång tid i vårt broderland. Det har redovisats
            och gåtts igenom.
          </note>
          <note n="4b5376fc">
            Jag kan inte, med de uppgifter jag nu har som grund, dra några
            slutsatser om vi bör göra något liknande i Sverige. Jag har för
            litet underlag för att ta ställning till det.
          </note>
          <note n="8b1943b8">
            Jag skall till Norge nästa vecka och träffa min norska kollega,
            och jag får då kanske tillfälle att få litet mer information om
            just den här kommissionen. I
          </note>
          <note n="fe469880">
            övrigt har jag inga ytterligare kommentarer.
          </note>
          <note n="906bd308">
            Anf. 4 JOHAN LÖNNROTH (v)
          </note>
          <note n="6dbab47f">
            Fru talman! Det har varit ganska omfattande debatter också här
            i riksdagen i samband med konstitutionsutskottets granskningar
            tidigare, så det finns i och för sig ett mycket omfattande material.
            Jag tror att alla inblandade är ganska överens om att det fortfarande
            finns en väldig massa dolda saker, även om jag tror att alla som
            hållit på med detta är tämligen överens om helhetsbilden.
          </note>
          <note n="d6ef2376">
            Jag vill bara också säga att det i Norge inte handlade enbart
            om kommunister - och inte heller i Sverige. Det var alltså en
            bredare vänster som man granskade, även socialdemokrater.
          </note>
          <note n="c28e31d7">
            Jag förstår att jag inte får mera svar än så, men jag hoppas
            då att statsministern efter besöket i Norge på allvar tittar på
            den här frågan. Jag tror att det skulle vara mycket bra om vi
            kunde vårstäda på den här punkten.
          </note>
          <note n="a1bdeeec">
            Utvärderingen av vårdutbildningarna på högskolor
          </note>
          <note n="b94dddb8">
            Anf. 5 MARGITTA EDGREN (fp)
          </note>
          <note n="d9b3f921">
            Fru talman! Jag har en fråga till utbildningsminister Carl Tham,
            och det gäller utvärderingen av vårdutbildningarna i högskolan.
          </note>
          <note n="ba2bf071">
            Det har kommit en rapport från Högskoleverket, som har undersökt
            hur de utbildningar till sjukgymnast, arbetsterapeut, barnmorska,
            sjuksköterska m.m.
          </note>
          <note n="cda7a0b3">
            som 1977 blev högskolemässiga och vars undervisning skulle vila
            på vetenskaplig grund uppfyller detta krav. Det visar sig då att
            44 av 113 program som har utvärderats inte är högskolemässiga.
            Jag vill också säga att samtliga är på ett grundläggande plan
            yrkesrelevanta, så det är inte den delen jag vill fråga Carl
          </note>
          <note n="9022fb09">
            Tham om, utan det är just om det högskolemässiga.
          </note>
          <note n="704f2d70">
            Min fråga är om Carl Tham delar min uppfattning att man inte
            kan sitta still och vänta ytterligare tre år på att det här skall
            lösa sig av sig självt, om han funderar på några av de lösningar
            som skisseras i utvärderingen och om det i så fall kommer någonting
            i höstens proposition.
          </note>
          <note n="fd3f0d46">
            Anf. 6 Utbildningsminister CARL
          </note>
          <note n="c8c6f1a3">
            THAM (s)
          </note>
          <note n="e6029be9">
            Fru talman! Vi studerar för närvarande den här rapporten inom
            departementet, och någon form av ställningstagande till rapporten
            kommer att ske i statsverkspropositionen. Innan dess är jag inte
            beredd att fördjupa mig i den.
          </note>
          <note n="040ec515">
            Jag vill dock säga att jag finner att man i rapporten har gjort
            en enligt min uppfattning alltför snäv tolkning av begreppet högskolemässig.
            Högskolemässig innefattar inte uteslutande ämnesdjup och forskningsförberedande
            insatser, utan också yrkeskunnande och yrkeskompetens. Därvidlag
            står sig den svenska vårdutbildningen väldigt väl.
          </note>
          <note n="3e86a7d4">
            En annan aspekt är att man i några av förslagen tänker sig att
            vårdutbildningarna skall förlängas. Jag tycker att man måste noga
            överväga det. Det innebär ju en kostnad inte bara för samhället
            utan också för den enskilde. Vi skall komma ihåg att vissa utbildningar,
            för kvalificerade sjuksköterskor, i dag är lika långa som en civilingenjörsutbildning,
            men som bekant har sjuksköterskor något mindre betalt än vad civilingenjörer
            har. Det måste man också väga in när man tar hänsyn till utbildningarnas
            framtid.
          </note>
          <note n="f1dafef9">
            Anf. 7 MARGITTA EDGREN (fp)
          </note>
          <note n="f2ef7e5f">
            Fru talman! Jag delar vissa av de invändningar som Carl Tham
            för fram, t.ex. att yrkesrelevansen är oerhört betydelsefull.
            Men man lade ju 1977 över dessa utbildningar för att göra dem
            vetenskapliga, och då bör man väl ändå ta ställning till att de
            inte uppfyller detta. Det är inte så att man inte har tittat även
            på kopplingen till yrkesrelevansen, utan man har ju tittat på
            en rad olika faktorer.
          </note>
          <note n="47b55fd9">
            Det visar sig också att kostnaderna för utbildningen inte har
            någon betydelse. Den lilla, rätt billiga sjuksköterskeutbildningen
            i Vänersborg, dvs. för
          </note>
          <note n="d09bbe10">
            Älvsborgs läns landstings sjuksköterskor, har klarat sig mycket
            bra, medan Lund, som jag kommer från, tyvärr tillhör dem som inte
            är godkända.
          </note>
          <note n="26a5c530">
            Men någonting måste man väl ändå göra för att det inte skall
            utvecklas ett A-lag och ett B-lag i t.ex.
          </note>
          <note n="b06d772f">
            sjuksköterskeutbildningen. Redan nu finns det propåer om att
            det möjligtvis är så att vissa inte kommer att få lika många sökande
            som tidigare, att detta påverkar de ungdomar som tänker sig en
            utbildning inom området.
          </note>
          <note n="c809c7af">
            Anf. 8 Utbildningsminister CARL
          </note>
          <note n="c8c6f1a3">
            THAM (s)
          </note>
          <note n="44907902">
            Fru talman! Det är en hel rad olika saker som tas upp här. En
            sak har att göra med vårdhögskolornas organisation. För närvarande
            pågår ju i vissa län en sammanläggning av vårdutbildningar med
            högskolan, efter ett enigt riksdagsuttalande i den riktningen.
            Det är klart att det också kan bidra till att i vissa avseenden
            stärka vårdutbildningarna.
          </note>
          <note n="e4c4e2ff">
            Sedan är det frågan om olika högskolors utveckling, och med det
            system vi har ligger ju det ansvaret på högskoleledningarna, och
            det bör det nog göra också i framtiden. Men jag utesluter alls
            inte att vi i statsverkspropositionen skall ha vissa synpunkter
            och riktlinjer för det här arbetet. Det är bara det att jag i
            dagsläget inte vill binda mig för detta, eftersom utredningen
            nyligen har kommit och vi håller på att studera den.
          </note>
          <note n="1307f06d">
            Jag vill till sist ändå understryka det jag sade tidigare, att
            det inte är lyckligt om man med begreppet högskolemässig uteslutande
            ser det som en sorts vetenskaplig utveckling. Högskolan måste
            innefatta såväl yrkesförberedande som ämnesdjup - det går hand
            i hand. Jag vill undvika en onödig akademisering av vårdutbildningarna
            i ordets sämre mening. När man t.ex. kallar sjuksköterskeutbildning
            för vårdvetenskaplig utbildning, är det inte ett steg på vägen
            till bättre utbildning, utan snarare en eftergift åt en mera traditionell
            syn på vad högskoleutbildningarna skall erbjuda.
          </note>
          <note n="fa25e404">
            Anf. 9 BEATRICE ASK (m)
          </note>
          <note n="2e3231e5">
            Fru talman! Jag blir litet förvånad, för jag tyckte inte att
            vi fick något besked från utbildningsministern om det bekymrar
            honom att så pass många som 44 av
          </note>
          <note n="44703a3b">
            113 program kritiseras eller får ett väldigt lågt betyg i den
            här rapporten. För egen del tycker jag att det är oerhört allvarligt,
            men jag skulle gärna vilja veta vad ministern tycker om det.
          </note>
          <note n="208fce10">
            Sedan kommer nästa fråga, nämligen vad man skall göra åt saken.
            Där skulle jag vilja ha en sak förtydligad. Om jag uppfattade
            det första svaret rätt var problemet med kraven på längre utbildning
            att sjuksköterskor skulle kunna begära mer lön. Det kan väl knappast
            vara regeringens kriterium för att bedöma vilken längd eller vilket
            innehåll som behövs i olika utbildningar?
          </note>
          <note n="7dc36e16">
            Anf. 10 Utbildningsminister CARL
          </note>
          <note n="c8c6f1a3">
            THAM (s)
          </note>
          <note n="0618cb83">
            Fru talman! Beatrice Ask har - som vanligt, höll jag på att säga
            - missuppfattat vad jag säger. Jag sade inte att sjuksköterskorna
            har för mycket i lön. Det torde finnas andra åsikter om den saken.
            Vad jag sade var att om man förlänger utbildningen så är det en
            kostnad såväl för individen som för samhället.
          </note>
          <note n="4f8f9b5a">
            Man måste tänka sig mycket noga för innan man vidtar sådana förändringar,
            särskilt som man i det här fallet möjligen är ute i oträngt mål.
            Det är inte så att svenska vårdutbildningar är dåliga. Däremot
            kan de behöva förstärkas på vissa punkter. Det är väl snarast
            det som den här utredningen kan leda fram till, och det kommer
            vi i så fall att redovisa i höstens statsverksproposition.
          </note>
          <note n="d1eab000">
            Anf. 11 BEATRICE ASK (m)
          </note>
          <note n="bd04f655">
            Fru talman! Jag måste då fråga utbildningsministern: Hur står
            sig de här utbildningarna, som regeringen alltså inte är bekymrad
            över, i ett internationellt perspektiv? För några år sedan hade
            vi problem med att Norge inte ville anställa svenska sjuksköterskor.
          </note>
          <note n="24b1392b">
            Det har man rättat till genom att förlänga och förändra utbildningen.
            Jag misstänker att motsvarande problem kan finnas på andra områden.
          </note>
          <note n="84b17239">
            Kan man få ett besked om huruvida det finns sådana bekymmer?
            I så fall måste vi nog ändå titta på utbildningarnas innehåll
            och inte vara bekymrade över definitionen "högskolemässig".
          </note>
          <note n="8b32a2db">
            Anf. 12 Utbildningsminister CARL
          </note>
          <note n="c8c6f1a3">
            THAM (s)
          </note>
          <note n="5a187d57">
            Fru talman! Som jag precis sade kommer vi från regeringens sida
            att presentera våra slutsatser med anledning av rapporten i statsverkspropositionen,
            och då skall vi också ta ställning till de frågor som Beatrice
            Ask här reser.
          </note>
          <note n="a1c594ae">
            Sysselsättningspolitiska propositionen
          </note>
          <note n="cdffcb6b">
            Anf. 13 DAN ERICSSON (kds)
          </note>
          <note n="3b99ee17">
            Fru talman! Jag har en fråga till arbetsmarknadsministern.
          </note>
          <note n="c7a36706">
            I vårbudgeten fick vi ju inga direkt nya konkreta förslag vad
            gäller att bekämpa arbetslösheten. Man hänvisade till en sysselsättningsproposition
            som skulle presenteras nu i maj.
          </note>
          <note n="d4e5492e">
            I går kväll hotade - kallas det - arbetsmarknadsministern med
            att inte lägga fram någon proposition.
          </note>
          <note n="60004f33">
            Vi vill inget hellre än att få behandla förslag som kan göra
            att vi får ned arbetslösheten, så jag vill fråga arbetsmarknadsministern:
            Mot vem är egentligen det här hotet riktat? Egentligen är det
            ju de arbetslösa som drabbas när regeringen nu kanske tänker sitta
            passiv.
          </note>
          <note n="e997a91e">
            Anf. 14 Arbetsmarknadsminister
          </note>
          <note n="cc8f2c54">
            MARGARETA WINBERG (s)
          </note>
          <note n="de51b08b">
            Fru talman! Låt mig först korrigera Dan Ericsson på en punkt.
            Vårbudgeten var ett viktigt inslag i arbetet med att bekämpa arbetslösheten.
            Dess syfte är att skapa balans i Sveriges ekonomi, och det i sig
            är en viktig ingrediens i vårt arbete med att halvera den öppna
            arbetslösheten till år 2000.
          </note>
          <note n="4758baaf">
            När det sedan gäller den sysselsättningspolitiska propositionen,
            som har varit aviserad till den 28 maj, sade jag i går att arbetsrätten
            i sak är väldigt viktig som en del i att få ned arbetslösheten
            och därmed är den också en viktig del i den här propositionen.
            Det är den ena sidan av saken. Den andra är att vi för att klara
            det här målet behöver en nationell samling, dvs.
          </note>
          <note n="e18aac49">
            att alla parter i samhället måste hjälpas åt - så ock parterna
            på arbetsmarknaden.
          </note>
          <note n="2d176e72">
            Därför har jag sagt att om parterna inte är beredda att ta det
            här ansvaret nu kommer jag också att skjuta på den sysselsättningspolitiska
            propositionen. Det betyder inte att den inte kommer, men det betyder
            att den kommer senare.
          </note>
          <note n="793dcfb6">
            Anf. 15 DAN ERICSSON (kds)
          </note>
          <note n="1d49c999">
            Fru talman! Jag sade inledningsvis att det inte fanns några nya
            konkreta förslag vad gäller att komma åt arbetslösheten, och det
            fanns det inte i den här vårbudgeten. Det var därför vi hade sett
            fram emot att regeringen skulle presentera någonting nu i maj.
          </note>
          <note n="feef77b0">
            Arbetsmarknadsministern svarade faktiskt inte på min fråga: Mot
            vem är egentligen hotet riktat? Om man är passiv vad gäller att
            bekämpa arbetslösheten drabbar ju detta de arbetslösa.
          </note>
          <note n="f97f7736">
            Det var dock ett intressant besked att arbetsrätten är central
            för att bekämpa arbetslösheten. Det är ett nytt besked från socialdemokratin,
            som tidigare har sagt att den inte har någon större betydelse
            för att få ned arbetslösheten. På den punkten vill jag välkomna
            ministerns besked.
          </note>
          <note n="c8ae92eb">
            Men återigen: Det är de arbetslösa som drabbas om inte propositionen
            kommer.
          </note>
          <note n="fe565ffe">
            Anf. 16 Arbetsmarknadsminister
          </note>
          <note n="cc8f2c54">
            MARGARETA WINBERG (s)
          </note>
          <note n="1134edaf">
            Fru talman! Jag uppmanar Dan Ericsson att läsa på bättre i den
            proposition som vi lade fram. Om han gör det kan han se att det
            där finns en mycket stor utbildningssatsning, som är en del i
            vår halvering av den öppna arbetslösheten. Han kan också finna
            att det finns åtgärder för de små och medelstora företagen i form
            av riskkapitalförsörjning. Det finns säkert ett och annat ytterligare
            som man, om man bara vill, kan läsa.
          </note>
          <note n="f8c4e8c4">
            Anf. 17 KENT OLSSON (m)
          </note>
          <note n="c079602a">
            Fru talman! Arbetsrättskommissionen har suttit i ett och ett
            halvt år. Man kan fråga sig om regeringen inte har någon egen
            politik över huvud taget i den här frågan utan låter parterna
            bestämma helt och hållet.
          </note>
          <note n="732d1db6">
            Man måste ju ha funderat över vad som skall ske om parterna inte
            kommer överens i den här frågan.
          </note>
          <note n="ddad6897">
            Jag är väldigt förvånad över att arbetsmarknadsministern säger
            att det inte skall läggas fram någon proposition utan att den
            skall skjutas till hösten. Har man ingen som helst beredskap?
            Har man inga egna åsikter? Är det parterna som helt och hållet
            skall sköta detta?
          </note>
          <note n="30852daa">
            Minst fyra ministrar, med den förre statsministern i spetsen,
            har sagt att arbetsrätten skall lösas. Det står till på köpet
            i vårpropositionen. Dessutom skall företagarnas villkor förbättras.
          </note>
          <note n="425f2321">
            Som sagt var: Har man ingen beredskap? Är det parterna och facket
            som styr när det gäller arbetsrätten och inte regeringen själv?
          </note>
          <note n="5e3a0c5f">
            Anf. 18 Arbetsmarknadsminister
          </note>
          <note n="cc8f2c54">
            MARGARETA WINBERG (s)
          </note>
          <note n="b855fc87">
            Fru talman! Först har jag en korrigering. Parterna och facket,
            sade Kent Olsson. Facket är en av parterna.
          </note>
          <note n="acf38971">
            Enligt gammal god svensk sed och tradition sköter parterna, dvs.
            arbetsgivare och arbetstagare, det här.
          </note>
          <note n="625ddaaa">
            Vi har ännu inte sett resultatet. Regeringen förväntar sig att
            de skall klara av att ta sitt ansvar i denna väldigt svåra fråga.
          </note>
          <note n="2ec351fc">
            Anf. 19 KENT OLSSON (m)
          </note>
          <note n="1d35bf91">
            Fru talman! Jag är faktiskt litet förvånad. Det är alltså parterna
            som numera skall sköta arbetsmarknadspolitiken på det här området;
            det är inte regeringen som skall lägga fram ett antal förslag.
          </note>
          <note n="abf8fcd8">
            Min fråga kvarstår. Det kan inte ha varit någon nyhet att detta
            eventuellt skulle gå i kras. Det har ryktats om detta länge. Men
            regeringen är alltså inte beredd att göra någonting för alla de
            människor som i dag är arbetslösa, som har väntat på den proposition
            som skulle komma.
          </note>
          <note n="480a505a">
            I vårpropositionen sade man att vi väntar på den stora arbetsmarknadspolitiska
            propositionen. Nu kommer det alltså ingen, beroende på den här
            oenigheten. När kommer den då? Om inte parterna kommer överens,
            då tänker väl ändå regeringen fatta ett beslut?
          </note>
          <note n="c9d24c22">
            Även om parterna skall komma överens skall vi väl inte behöva
            vänta i två år till på vad regeringen tycker?
          </note>
          <note n="ed62a28a">
            Anf. 20 Arbetsmarknadsminister
          </note>
          <note n="cc8f2c54">
            MARGARETA WINBERG (s)
          </note>
          <note n="2bedd31c">
            Fru talman! I mer än ett halvt sekel har de här uppgifterna åvilat
            parterna. Jag tycker att det vore både illa och dumt att i dag
            säga: Okej, ni tar inte ert ansvar, då tar vi över. Det är en
            del, och en väldigt viktig del, i den svenska modell som åtminstone
            det socialdemokratiska partiet har månat om under detta halva
            sekel.
          </note>
          <note n="af0f5eeb">
            Vi vet som sagt ännu inte resultatet. Regeringen har stora förväntningar
            på att parterna i det här läget tar sin del av ansvaret. Vi i
            regeringen är beredda att ta vår del.
          </note>
          <note n="2a2a353c">
            Oljeutsläppen i Östersjön
          </note>
          <note n="12b176c3">
            Anf. 21 SIVERT CARLSSON (c)
          </note>
          <note n="f25ad2a9">
            Fru talman! Jag har en fråga till statsministern med anknytning
            till Visbykonferensen.
          </note>
          <note n="26cd6650">
            Samtidigt som Visbykonferensen, klokt nog tycker jag, beslöt
            att prioritera bl.a. miljöinsatser för att rena
          </note>
          <note n="3668fae1">
            Östersjön fick kustbevakningen i mina hemtrakter göra ett flertal
            utryckningar för att ta itu med nya oljeutsläpp i södra Östersjön.
            Under de senaste fem åren har oljeutsläppen i Östersjön ökat med
            300 %.
          </note>
          <note n="c8181e05">
            Det känner vi till. 27 000 oljeskadade fåglar fick skjutas på
            Gotland bara i fjol. Men i mindre än 5 % av de noterade oljesläppen
            kan källan spåras.
          </note>
          <note n="d5de4aaf">
            Självfallet innebär den här utvecklingen ett omfattande hot mot
            den marina miljön i Östersjön. Jag menar att det är hög tid att
            oljeutsläpp av det slaget med all kraft beivras och tycker att
            Visbykonferensen anger en god riktning. Frågan blir därför givetvis:
          </note>
          <note n="7b88befa">
            Vilka konkreta åtgärder avser statsministern och regeringen att
            vidta för att bromsa och helst undanröja det allt större oljehotet
            i Östersjön?
          </note>
          <note n="1211ce07">
            Anf. 22 Miljöminister ANNA LINDH (s)
          </note>
          <note n="56f5b508">
            Fru talman! Vi är oerhört bekymrade över att framför allt de
            här små oljeutsläppen i Östersjön ökar.
          </note>
          <note n="09c0e8b6">
            Den viktigaste insatsen vi kan göra är att bygga ut avfallsstationerna
            runt Östersjön. I Sverige är det gratis att lämna avfall i hamn,
            det är det inte i de andra Östersjöländerna.
          </note>
          <note n="fdf14ba1">
            Vi får nu under våren en principöverenskommelse med alla länder
            om att de skall få samma system som
          </note>
          <note n="6c51767e">
            Sverige har, att kostnadsfritt ta emot avfall i alla Östersjöstater.
            Därmed hoppas vi att den kanske viktigaste orsaken till oljeutsläppen
            skall åtgärdas.
          </note>
          <note n="5d474bfd">
            Vid miljöministermötet i höst, som följer upp Visbykonferensen,
            kommer vi också att diskutera övervakningsfrågorna, från svensk
            sida naturligtvis också polis och åklagares insatser och alla
            de andra delar som ytterligare kan medföra att vi får ned oljeutsläppen
            i Östersjön.
          </note>
          <note n="d4c74b3b">
            Anf. 23 SIVERT CARLSSON (c)
          </note>
          <note n="1644d38f">
            Fru talman! Jag har en kort följdfråga. Jag tolkar detta som
            att regeringen är beredd att verkligen prioritera den här miljöfrågan.
            Men vilka insatser ser regeringen att övriga stater runt Östersjön
            konkret kan göra i det här läget, så att det händer någonting
            snart?
          </note>
          <note n="318ca262">
            Anf. 24 Miljöminister ANNA LINDH (s)
          </note>
          <note n="b20c446a">
            Fru talman! De diskussioner som förs handlar dels om att ställa
            krav på fartygen som färdas på Östersjön, dels om att ställa krav
            på hamnarna att ha avfallsanordningar och, som jag sade, kostnadsfritt
            ta emot avfallet, dels om att satsa ytterligare resurser på övervakning.
            I dag står Sverige för den ojämförligt största övervakningen i
            Östersjön. Men det är alltså bra om fler länder tar ett större
            ansvar för övervakningen.
          </note>
          <note n="606b57e6">
            Även polis och åklagare i samtliga Östersjöstater måste prioritera
            de här frågorna mer.
          </note>
          <note n="f413152b">
            Utförsäljning av kraftbolag
          </note>
          <note n="99032352">
            Anf. 25 EVA GOËS (mp)
          </note>
          <note n="61d16f60">
            Fru talman! Jag förmodar att näringsministern är helt överens
            med statsministern när det gäller utförsäljning av kärnkraften,
            dvs. av kraftbolag. Kärnkraften skall nämligen vara i samhällelig
            ägo, har man beslutat i Sverige. Vi har sett att utförsäljningen
            går jättesnabbt. I Graningeverken har man sålt ut över
          </note>
          <note n="b535c8b5">
            30 % till utländska intressenter och Sydkraft närmar sig 30 %.
          </note>
          <note n="5b7b521f">
            Jag ställde en liknande fråga i fjol vår: Var går gränsen för
            hur mycket man kan sälja ut? Den frågan skulle jag vilja ha ett
            svar på från näringsministern.
          </note>
          <note n="ecdb61bc">
            Anf. 26 Näringsminister ANDERS
          </note>
          <note n="c61366b0">
            SUNDSTRÖM (s)
          </note>
          <note n="883a891e">
            Fru talman! Det går inte att fastställa en exakt gräns. Men vi
            skall komma ihåg att i Sverige har samhället på olika sätt ett
            stort ägaransvar i elproduktion och eldistribution.
          </note>
          <note n="4d1f047a">
            När det gäller elproduktionen har vi det ansvaret dels genom
            det statliga Vattenfall, dels genom att många kommuner är engagerade
            i produktion av energi.
          </note>
          <note n="40d6e3f5">
            För vår del gäller att Vattenfall skall förbli ett statligt företag.
            Det skall ha fullmakt att uppträda aktivt på marknaden. Jag har
            också den uppfattningen att kommunerna i största möjliga mån bör
            undvika försäljningar. Hittills sker de flesta affärerna mellan
            de privata intressenterna och inte mellan samhället och privata
            intressenter.
          </note>
          <note n="17542929">
            Anf. 27 EVA GOËS (mp)
          </note>
          <note n="3df3401c">
            Fru talman! Man kan fråga sig vad socialdemokraterna har för
            motivering till att man skall fortsätta utförsäljningen. Det skulle
            vara väldigt intressant att höra.
          </note>
          <note n="e8f4b10f">
            En annan sak är: Kan man kanske tänka sig att decentralisera
            till landstingen, om man får regionala parlament, så att vi får
            ett större medborgerligt inflytande över våra naturtillgångar?
          </note>
          <note n="3b8f185a">
            Anf. 28 Näringsminister ANDERS
          </note>
          <note n="c61366b0">
            SUNDSTRÖM (s)
          </note>
          <note n="602f3c5b">
            Fru talman! Men, Eva Goës, det är inte staten som säljer, utan
            det är i huvudsak privata intressenter som säljer.
          </note>
          <note n="6fe8cb4b">
            Det som jag tycker är viktigt att konstatera är att det bland
            svenska folket finns en väldigt stor uppslutning just runt idén
            att samhället skall ha ett dominerande inflytande när det gäller
            kraftproduktionen, vår vattenkraft och även våra kärnkraftsanläggningar.
          </note>
          <note n="8c4b6e0c">
            Det har visat sig också de här senaste veckorna. Därför är vårt
            uttalande mycket tydligt. Det ligger även en proposition i riksdagen
            som behandlar statligt ägande. Där klargörs just att Vattenfall
            skall förbli i statens ägo.
          </note>
          <note n="3e1d30fe">
            Anf. 29 MIKAEL ODENBERG (m)
          </note>
          <note n="992afbf1">
            Fru talman! Statsministerns och näringsministerns uttalanden
            om att privata företag inte borde sälja delar av sin verksamhet
            till utländska intressenter om de är verksamma inom vattenkraftsområdet
            är i och för sig tydliga. Men om detta inte skall stanna vid ett
            allmänt tyckande från statsministerns och näringsministerns sida
            måste följdfrågan bli: Vilka åtgärder avser regeringen att vidta
            för att förhindra privata kraftföretag att sälja delar av sin
            verksamhet till utländska företag?
          </note>
          <note n="5978464f">
            Om det är möjligt skulle jag också vilja tillfoga frågan: Finns
            det några andra branscher där regeringen avser att förhindra utländska
            intressenter från att engagera sig?
          </note>
          <note n="4dd89a4a">
            Anf. 30 Näringsminister ANDERS
          </note>
          <note n="c61366b0">
            SUNDSTRÖM (s)
          </note>
          <note n="bf2657eb">
            Fru talman! Jag vill säga till Mikael Odenberg att det vi har
            sagt är att staten skall uppträda på precis samma sätt som de
            privata företagen. Det skall inte vara så att staten och samhället
            äger ett antal kraftföretag som så att säga skall gå med bundna
            händer och inte få agera. Nuvarande regering säger att våra företag
            skall ha samma möjligheter som de privata att agera. Det är det
            besked vi har gett. Det är också någonting som svenska folket
            gillar.
          </note>
          <note n="4f379e01">
            Anf. 31 MIKAEL ODENBERG (m)
          </note>
          <note n="8bfc59df">
            Fru talman! Det beskedet hälsar jag med tillfredsställelse. Om
            regeringens ståndpunkt nu är att alla företag, oavsett om de är
            statligt eller privat ägda, skall agera på samma villkor, och
            man därmed tar tillbaka uttalandena om att utländska intressenter
            inte bör få engagera sig i ytterligare omfattning i Sverige, hälsar
            jag det beskedet med stor tillfredsställelse och konstaterar att
            det tydligen föreligger en bred enighet.
          </note>
          <note n="632a3330">
            Anf. 32 Näringsminister ANDERS
          </note>
          <note n="c61366b0">
            SUNDSTRÖM (s)
          </note>
          <note n="2b546aa8">
            Fru talman! Två saker tar Mikael Odenberg upp.
          </note>
          <note n="e0002390">
            Den ena är hur vi ser på utländskt ägande. Vi vill att samhället
            och svenska intressen skall ha ett dominerande inflytande då det
            gäller kraftproduktionen i
          </note>
          <note n="fa64472c">
            Sverige. Det tycker vi är viktigt. Det tror vi också att vi har
            stöd hos medborgarna för. Det är det ena vi säger.
          </note>
          <note n="93d23251">
            Det andra vi säger är att våra företag skall vara aktiva och
            även delta i köp. Nu säger Mikael Odenberg att det är bra. Men
            jag vill påminna Mikael
          </note>
          <note n="f52ea1cf">
            Odenberg om att det inte är så länge sedan som en borgerlig regering
            begärde den här riksdagens fullmakt att få sälja statens innehav
            i kraftproduktionen.
          </note>
          <note n="de092825">
            Arbetslösheten
          </note>
          <note n="8b996b65">
            Anf. 33 ANNE WIBBLE (fp)
          </note>
          <note n="5d799342">
            Fru talman! Jag hörde arbetsmarknadsministern nyss upprepa påståendet
            att regeringen vill halvera arbetslösheten. Jag har ingen anledning
            att betvivla hennes goda vilja. Problemet är bara att det varenda
            dag kommer ny information som visar att målet verkar bli alltmer
            avlägset.
          </note>
          <note n="b58ea455">
            Ekonomin stagnerar, skriver industrin. LO var i dag mer pessimistisk
            än regeringen. Arbetslösheten ökar, redovisar AMS. Dubbelt så
            många varsel i år som förra året, har det kommit information om
            i dag.
          </note>
          <note n="5e808da3">
            Färre lediga platser, och Arbetsmarknadsverkets chef säger att
            läget är mörkt.
          </note>
          <note n="8748ea15">
            Arbetsmarknadsministern kan inte lösa detta problem på egen hand
            och jag vill därför fråga henne:
          </note>
          <note n="07980272">
            Vilka initiativ avser hon att kräva från sina kolleger i regeringen
            för att göra det lättare för företag att anställa fler människor?
          </note>
          <note n="a1bc8f45">
            Anf. 34 Arbetsmarknadsminister
          </note>
          <note n="cc8f2c54">
            MARGARETA WINBERG (s)
          </note>
          <note n="9b76e4ea">
            Fru talman! Det är alldeles riktigt att de prognoser vi just
            nu kan läsa kan förefalla något dystra. Men det får inte föranleda
            oss att tro att vi inte kan nå målet.
          </note>
          <note n="3120d378">
            Vi är fast beslutna att arbeta för att nå målet, halverad öppen
            arbetslöshet år 2000.
          </note>
          <note n="b757f522">
            Det finns en del ljuspunkter i det här litet dystra, nämligen
            att ungdomsarbetslösheten och arbetslösheten bland de långtidsarbetslösa
            inte visar samma dystra siffror.
          </note>
          <note n="a9ceb5c9">
            Sedan är det klart att en arbetsmarknadsminister, precis som
            Anne Wibble säger, inte ordnar jobben.
          </note>
          <note n="a6b43bf6">
            Det kräver självfallet en samordning i regeringen.
          </note>
          <note n="8c71d37f">
            Den samordningen sker också, och det kommer att visa sig när
            vi presenterar den proposition som vi tidigare talade om.
          </note>
          <note n="05b15edf">
            Men det räcker inte. Det är därför jag i går sade att vi måste
            ha en nationell samling för jobben. Det är inte bara regeringen
            eller denna riksdag utan också arbetsmarknadens parter och andra
            intressenter i Sverige som måste dra åt samma håll för att vi
            skall nå målet.
          </note>
          <note n="488b81e4">
            Det är därför som jag har sagt att vi skjuter på propositionen
            om vi inte får ett resultat i morgon.
          </note>
          <note n="56566056">
            Arbetsrättsfrågan är viktig både psykologiskt och i sak. En lösning
            skulle visa att andra än regeringen är beredda att ta sitt ansvar.
          </note>
          <note n="2b445f4d">
            Anf. 35 ANNE WIBBLE (fp)
          </note>
          <note n="c2d7322e">
            Fru talman! Det är intressant att höra arbetsmarknadsministern
            lägga denna stora betydelse vid arbetsrätten. Det är en mycket
            stor nyhet, får man nog ändå säga. Jag tillåter mig nog ändå att
            betvivla att detta skulle vara tillräckligt. Min fråga kvarstår
            därför.
          </note>
          <note n="6cfbf6c4">
            Margareta Winberg har inte svarat på den.
          </note>
          <note n="44c19374">
            Vilka initiativ avser hon att kräva från sina regeringskolleger
            för att den samlade politiken skall ges en inriktning som leder
            till flera jobb - inte färre? De förslag som regeringen som helhet
            har presenterat hittills har i verkligheten medverkat till att
            arbetslösheten stiger - inte sjunker. Det krävs initiativ från
            regeringens och i synnerhet arbetsmarknadsministerns sida.
          </note>
          <note n="c2861159">
            Anf. 36 Arbetsmarknadsminister
          </note>
          <note n="cc8f2c54">
            MARGARETA WINBERG (s)
          </note>
          <note n="69f8d20d">
            Fru talman! Jag skall gärna ge Anne Wibble några exempel. Det
            kanske viktigaste exemplet är att vi har en finansminister som
            till skillnad från tidigare finansministrar orkar hålla i ekonomin
            så att våra företag i Sverige och privata enskilda individer slipper
            räntor på upp till 500 %. Det har hittills visat sig att den nuvarande
            finansministern klarar det. Räntan har sedan vi tillträdde gått
            ned med över 3 %. Det är ett mycket viktigt bidrag till att få
            i gång jobben i Sverige.
          </note>
          <note n="300e614a">
            I detta arbete är näringsministern, miljöministern, kommunikationsministern
            osv. involverade. Regeringen - åtminstone denna regering - är
            ett lag. Vi arbetar tillsammans. Varje minister bidrar på sitt
            vis.
          </note>
          <note n="68523c4a">
            Anf. 37 ANDRE VICE TALMANNEN
          </note>
          <note n="2c0ec1ed">
            Jag tillåter Anne Wibble att göra ett mycket kort inlägg.
          </note>
          <note n="10b81f61">
            Anf. 38 ANNE WIBBLE (fp)
          </note>
          <note n="28ad15d2">
            Fru talman! Tack för det! Jag är mycket ledsen över att arbetsmarknadsministern
            inte vet mer än att hon tror att någon enskild individ har betalat
            500 %
          </note>
          <note n="25e1ccdb">
            ränta. Det är beklämmande.
          </note>
          <note n="9675c411">
            Jag tycker att regeringens nuvarande inriktning, som leder till
            färre jobb och flera konkurser i goda tider, är en usel prestation.
            Jag efterlyser fortfarande den kursomläggning som skall innebära
            flera jobb.
          </note>
          <note n="6e043a6e">
            Arbetsmarknadsministern har faktiskt ett ansvar för att ta initiativ
            i den frågan.
          </note>
          <note n="495907a2">
            Anf. 39 Arbetsmarknadsminister
          </note>
          <note n="cc8f2c54">
            MARGARETA WINBERG (s)
          </note>
          <note n="a4ad6132">
            Fru talman! Det initiativet kommer.
          </note>
          <note n="87ed9027">
            Jag vill ställa en motfråga. Om det inte var 500 %, hur mycket
            var det då?
          </note>
          <note n="88dca0ce">
            Anf. 40 ANDRE VICE TALMANNEN
          </note>
          <note n="609a9e3c">
            Nu går ordet vidare till Karin Starrin.
          </note>
          <note n="a7a3e7f3">
            Anf. 41 KARIN STARRIN (c)
          </note>
          <note n="ebedd923">
            Fru talman! Jag hade också en följdfråga till arbetsmarknadsministern
            beträffande arbetsrätten.
          </note>
          <note n="b184f297">
            Jag tvivlar inte heller på arbetsmarknadsministerns ambition
            när det gäller att verkligen få ned arbetslösheten. När vi åker
            runt och besöker olika företag och företagare får vi ofta två
            återkommande besked. Det gäller att få ned räntorna, och det gäller
            att ändra arbetsrättslagstiftningen.
          </note>
          <note n="3cc6f10e">
            Är arbetsmarknadsministern, när man nu tenderar att inte komma
            överens i Arbetsrättskommissionen, beredd att lagstifta om arbetsrätten?
          </note>
          <note n="fe6ff502">
            Anf. 42 Arbetsmarknadsminister
          </note>
          <note n="cc8f2c54">
            MARGARETA WINBERG (s)
          </note>
          <note n="82db1518">
            Fru talman! Den frågan går inte att besvara i dag, eftersom vi
            inte vet vilket resultat Arbetsrättskommissionen kommer att komma
            fram till.
          </note>
          <note n="ac69d09b">
            Anf. 43 KARIN STARRIN (c)
          </note>
          <note n="10acad8d">
            Fru talman! Jag tycker att vi bör kunna lämna företag och företagare
            besked om vilken ambition som regeringen har när det gäller att
            fixa många nya viktiga och värdefulla jobb. Vi vet att det är
            högt prioriterat hos företagen att komma till rätta med nyanställningar,
            övertid etc. Jag tycker att det skulle vara på sin plats att arbetsmarknadsministern
            i dag lämnar beskedet att det blir lagstiftning om det inte blir
            någon överenskommelse.
          </note>
          <note n="6069d454">
            Anf. 44 Arbetsmarknadsminister
          </note>
          <note n="cc8f2c54">
            MARGARETA WINBERG (s)
          </note>
          <note n="990db92d">
            Fru talman! Rent principiellt vore det fel att föregå ett resultat
            som vi ännu inte vet någonting om. Det är för övrigt inte jag
            som är huvudansvarig för arbetsrätten, utan det är Ulrica Messing.
            Hon kommer att få förslaget presenterat för sig i morgon bitti,
            och därefter är hon beredd att lämna kommentarer till den vidare
            hanteringen.
          </note>
          <note n="7e99187b">
            Vapenexport till Indonesien
          </note>
          <note n="5d023271">
            Anf. 45 EVA ZETTERBERG (v)
          </note>
          <note n="b772cf5d">
            Fru talman! Jag har en fråga till statsministern.
          </note>
          <note n="8d120b22">
            Det gäller Sveriges agerande på det internationella planet.
          </note>
          <note n="e4bf4183">
            Sverige uttalade via statsrådet Mats Hellström när den nya regeringen
            tillträdde hösten 1994 mycket klart att den svenska politiken
            vad gäller krigsmaterielexporten skulle vara ytterligt restriktiv
            och att det inbegrep stopp för vapenexport till Indonesien.
          </note>
          <note n="4316007f">
            Nu har enligt massmedierna uppgifter kommit om att regeringen
            har fattat beslut om att tillåta sådan export. I morse medverkade
            Leif Pagrotsky i ett inslag i morgonprogrammet på TV. Det framgick
            inte alls klart huruvida regeringen anser att det är acceptabelt
            med vapenexport till Indonesien.
          </note>
          <note n="b5f7be5e">
            Svensk utrikespolitik inbegriper ett väldigt starkt engagemang
            för mänskliga rättigheter runt om i världen - vilket Indonesien
            inte respekterar - och en restriktiv vapenexportpolitik. Jag vill
            fråga statsministern om det är förenligt med en export till just
            Indonesien.
          </note>
          <note n="c3b039c2">
            Anf. 46 Statsrådet LEIF PAGROTSKY (s)
          </note>
          <note n="83841696">
            Fru talman! Statsministern har fördelat arbetet så i regeringen,
            att det är jag som skall svara på sådana frågor.
          </note>
          <note n="6fd7b3c4">
            Svaret är att vi har en ytterligt restriktiv vapenexportlagstiftning.
            Vi har en ytterligt restriktiv praxis inte minst gentemot Indonesien.
            Det sker som Eva
          </note>
          <note n="66d30878">
            Zetterberg mycket väl vet i princip inga nya åtaganden som gäller
            normala vapen.
          </note>
          <note n="1db20478">
            Utan att nu behöva gå in på det konkreta ärende som har tagits
            upp i tidningarna vill jag säga att det inte har skett någon ändring.
            Jag planerar för min del inte att genomföra någon ändring. Vi
            kommer att förbli restriktiva så länge vi gör den bedömning vi
            gör av Indonesien.
          </note>
          <note n="c68c6563">
            Anf. 47 EVA ZETTERBERG (v)
          </note>
          <note n="145a4410">
            Fru talman! Jag förstår att regeringen har gjort denna uppdelning
            och att Göran Persson gärna lämnar frågan vidare. Men jag ställde
            frågan just till Göran
          </note>
          <note n="6dcb9f75">
            Persson därför att jag anser att Leif Pagrotsky inte har givit
            tydliga svar i massmedierna på denna fråga.
          </note>
          <note n="23e4abd6">
            Anser regeringen och statsrådet Leif Pagrotsky att det är förenligt
            med en restriktiv vapenexport från
          </note>
          <note n="00e5b1bc">
            Sveriges sida att acceptera försäljning av fartygskanoner till
            Indonesien?
          </note>
          <note n="dc23a30b">
            Anf. 48 Statsrådet LEIF PAGROTSKY (s)
          </note>
          <note n="7588645c">
            Fru talman! Sveriges riksdag har fattat beslut om lagar av olika
            slag, bl.a. gällande sekretess, som jag tycker att det är rimligt
            att jag som statsråd följer. Jag konstaterar att Eva Zetterberg,
            som sitter i den rådgivande nämnden, har samma sekretess och tydligen
            respekterar den. Hon har inte pratat särskilt tydligt om saker
            som hon får höra där.
          </note>
          <note n="19a61390">
            Jag blir väldigt förvånad när jag hör ledamöter av
          </note>
          <note n="ee42a11d">
            Sveriges riksdag som tycker att jag skall strunta i de lagar
            som riksdagen har preciserat och bryta mot dem för att man av
            olika skäl vill ha klara besked och papperna på bordet.
          </note>
          <note n="8aa3464a">
            Om riksdagsledamöterna tycker att sekretessreglerna är för stränga
            är det mitt förslag att dessa ledamöter motionerar om att de skall
            ändras och göras öppnare och mindre stränga. Då skall jag, fullständigt
            lojalt med de reglerna, följa dem och redovisa allt som pågår.
          </note>
          <note n="a5f8bd26">
            Men nu är reglerna som de är, och jag följer dem.
          </note>
          <note n="9bf52dcb">
            Därför tycker jag att den typen av frågor är orimliga.
          </note>
          <note n="90964e4e">
            Därför kan jag i dag bara svara att vi fortsätter att följa en
            ytterligt sträng regim när det gäller vapenexport till hela världen
            och i synnerhet till Indonesien.
          </note>
          <note n="47c47928">
            Vi lämnar dispens i väldigt speciella fall och till vissa länder.
            Närmare konkretion kring detta anser jag mig vara förhindrad att
            ge.
          </note>
          <note n="9a59826e">
            Jag kan också säga om den sekretess det gäller, dvs. affärssekretessen
            och utrikessekretessen, att det inte är upp till mig att bestämma
            vad gäller företaget om detta är offentligt eller inte. Det är
            företagets sak att berätta om detta, och min erfarenhet är att
            det sker förr eller senare. När det då blir offentligt kommer
            jag självfallet att redovisa de motiv som vi har haft i regeringen
            för de åtgärder som vi har vidtagit. Men jag kommer inte att bryta
            den lagstadgade sekretessen och lämna ut uppgifter som kan skada
            enskilda företag eller enskilda människor.
          </note>
          <note n="da5b3697">
            Anf. 49 BENGT HURTIG (v)
          </note>
          <note n="36370d9c">
            Fru talman! Om vi tänker oss hypotetiskt att det här godkännandet
            av vapenexporten till Indonesien trots allt har ägt rum, är nog
            bedömningen den att det har skett en glidning i begreppet följdleveranser.
            Det här öppnar ju möjligheten för att vi för all framtid kan leverera
            vapen till länder där mänskliga rättigheter kränks, när vi en
            gång har börjat.
          </note>
          <note n="6aed0637">
            Jag lyssnade uppmärksamt på Leif Pagrotsky när han var i TV,
            och han sade då att det förekom överläggningar på europeisk nivå
            mellan ministrarna om just vapenexportfrågor, men att besluten
            var nationella. Är det så att en sådan här glidning i tolkningen
            av begreppet följdleveranser kan ha påverkat regeringen i de diskussioner
            som har förts i ministerrådet?
          </note>
          <note n="cc034079">
            Anf. 50 Statsrådet LEIF PAGROTSKY (s)
          </note>
          <note n="bce42b53">
            Fru talman! Jag är inte medveten om någon glidning i tillämpningen
            av de här reglerna, och jag tänker för min del inte göra det här
            till en regel som går att tillämpa precis hur som helst. Vi har
            en ordning som riksdagen har beslutat om för hur riksdagen skall
            ha insyn i och inflytande över dessa frågor trots att de måste
            hanteras under sträng sekretess. En så bred samsyn som möjligt
            kommer att eftersträvas på samma sätt som i det förflutna, och
            om frågorna är alltför kontroversiella och inte samlar brett stöd
            kommer jag inte att på egen hand driva någon sorts personlig särskilt
            expansiv linje.
          </note>
          <note n="7fa899c6">
            Vad gäller det internationella samarbetet fick jag en fråga om
            den här resolutionen i EU-parlamentet, och valde då att säga att
            vi inte har någon överstatlighet i EG. EG är i dessa frågor ett
            samarbete mellan länder. EG tvingar inte oss till någonting. Något
            mer än detta har jag inte sagt, och att EG skulle ha tvingat oss
            att glida i definitionen av vad som är följdleverans och systemleverans
            är inte riktigt. Något sådant tvång finns inte, och om det jag
            sade i radio eller TV kunde tolkas på det sättet så var det fel.
          </note>
          <note n="ea7b428a">
            Anf. 51 BENGT HURTIG (v)
          </note>
          <note n="ef7a95a5">
            Fru talman! Jag hade nog inte något intryck av att statsrådet
            hävdade att man hade tvingats till att följa detta, men det är
            ju inte omöjligt att man påverkas av de resonemang som förs om
            värderingar när det gäller vad som är följdleveranser och inte
            i ministerrådet.
          </note>
          <note n="cbaf5d1c">
            Det har, såvitt jag förstår, inte statsrådet dementerat.
          </note>
          <note n="642b3afd">
            Anf. 52 EVA GOËS (mp)
          </note>
          <note n="a9b7cb1a">
            Fru talman! Jag undrar: Varför denna eftergift?
          </note>
          <note n="3355e816">
            Jan Nygren sade i ett KU-förhör nyligen att kanoner inte hör
            till följdleveranser, och jag vill bara höra om kanoner hör till
            följdleveranser eller inte.
          </note>
          <note n="e45c50e1">
            Anf. 53 Statsrådet LEIF PAGROTSKY (s)
          </note>
          <note n="8087f3a7">
            Fru talman! Jag vet inte vad Jan Nygren har sagt i den ännu inte
            offentliggjorda utfrågningen i konstitutionsutskottet. Jag har
            tidigare lärt mig att Eva Goës använder citat på ett sätt som
            gör att jag inte kan stå här och kommentera dem. Det hon har refererat
            tidigare har inte stämt.
          </note>
          <note n="5d50cc26">
            Det finns ingen automatik i begreppet följdleverans. Det sker
            en tolkning i varje enskilt fall, och den sker under full insyn
            av alla de partier i riksdagen som vill vara med om den. Bara
            för att detta är hemligt behöver det inte vara något fuffens med
            det.
          </note>
          <note n="1481fe8d">
            Möjligen kan Jan Nygren ha pratat om att det självfallet inte
            existerar någon automatik i att man kan få sälja 100 kanoner bara
            för att man har sålt en kanon. Det görs en mycket noggrann prövning
            i varje enskilt fall.
          </note>
          <note n="4d7358dd">
            Den ekonomiska politiken
          </note>
          <note n="f8f4bd5b">
            Anf. 54 BO LUNDGREN (m)
          </note>
          <note n="bae09596">
            Fru talman! Vi ser nu, herr statsminister, följden av återgången
            till den 80-talspolitik som ledde till arbetslöshet, bankkris
            och att Riksbanken tvingades höja räntan till 500 %. Tillväxten
            har gått i stå, arbetslösheten ökar återigen och hushållen kläms
            som i ett skruvstäd mellan massiva skattehöjningar och minskade
            transfereringar. Räntan på investeringar i bostäder och i nya
            jobb fortsätter att vara orimligt hög till följd av det bristande
            förtroendet för den långsiktiga politiken.
          </note>
          <note n="c4f264a0">
            Jag skulle vilja fråga statsministern: När tänker statsministern
            lägga om sin regeringspolitik så att tillväxten kan ta fart, massarbetslösheten
            elimineras och bidragsberoendet börja minska?
          </note>
          <note n="27bec396">
            Anf. 55 Statsminister GÖRAN
          </note>
          <note n="a183219e">
            PERSSON (s)
          </note>
          <note n="8b581c25">
            Fru talman! Så kraftfull har åtstramningen varit och så enormt
            har skruven dragits åt att vi också har dragit med oss Tyskland
            i fallet - och Frankrike och stora delar av västvärlden i övrigt.
            Så kan man, litet raljerande, bemöta Bo Lundgren. Att inte förstå
            att vi nu är inne i en recession i Europa och att inte begripa
            att Sverige påverkas av detta, det är att göra partipolitiken
            överordnad sunt förnuft.
          </note>
          <note n="9faf5fdf">
            Vad vi nu har att göra, Bo Lundgren, är att inte hamna i det
            läge som vi hamnade i senast vi hade en konjunkturnedgång, nämligen
            ett läge då vi släpper efter vad gäller statsfinanserna, släpper
            fram dem som vill sänka skatterna kraftigt och låter dem som vill
            genomföra reformer få sin vilja fram. Då hamnar vi återigen i
            det moras som en gång i tiden ledde Sverige fram till en statsfinansiell
            krasch. Det är det det nu handlar om.
          </note>
          <note n="c357273d">
            Konjunkturer växlar och går upp och ned. Just nu går de ned.
            Det förbyts så småningom i en uppgång.
          </note>
          <note n="10b266da">
            Då skall Sverige vara starkt och rustat för att ta för sig av
            detta. Därför satsar vi på utbildning, därför satsar vi på riskkapitalförsörjning,
            därför kommer vi att lyfta fram de miljöpolitiska frågorna, därför
            utvecklar vi näringspolitiken och därför håller vi envist fast
            vid att inte låta statsfinanserna förfalla igen. Men glöm inte,
          </note>
          <note n="737e1e92">
            Bo Lundgren, att perspektivet numera är europeiskt, minst, och
            då förstår man bättre den situation som
          </note>
          <note n="32a6efcc">
            Sverige för närvarande möter.
          </note>
          <note n="3266c388">
            Anf. 56 BO LUNDGREN (m)
          </note>
          <note n="b0d909f5">
            Fru talman! Statsministerns problem är följande: I
          </note>
          <note n="cfdd404b">
            Europa går tillväxten ned, och i Sverige ligger tillväxten i
            år ungefär på hälften av Europas nivå. Detta är inte konjunkturproblem,
            det är strukturproblem.
          </note>
          <note n="4880e32e">
            Det gläder mig att statsministern nu inser att den politik han
            förde eller ville föra 1993, med ofinansierade momssänkningar
            och mycket annat släpphänt, var fel och att han fullföljer den
            budgetsanering som den dåvarande regeringen inledde. Det jag är
            bekymrad över är att statsministern nu raljerar över att andra,
            jag själv och många andra i kammaren, vill ändra arbetsrätten
            och skapa förutsättningar genom att inte överbeskatta riskkapital
            för en expansion.
          </note>
          <note n="ea154778">
            Frågan är återigen: Är statsministern nöjd med dagens situation
            och med dagens utveckling där det går sämre för Sverige än för
            Europa i övrigt? När tänker statsministern lägga om politiken
            för människornas skull?
          </note>
          <note n="51da4d60">
            Anf. 57 Statsminister GÖRAN
          </note>
          <note n="a183219e">
            PERSSON (s)
          </note>
          <note n="db82a63d">
            Fru talman! Ingen kan vara nöjd med utvecklingen i Europa i dag.
            Jag hade tillfälle för några dagar sedan att umgås med ett av
            våra södra grannländers förbundskansler, Kohl. I de samtalen var
            det alldeles tydligt att tyskarna brottas med exakt samma problem
            som vi har i Sverige. De söker lösningar precis som vi söker lösningar.
            Därvidlag finns ingen som helst anledning att säga att det vi
            gör är rätt avvägt i alla delar och att det de gör är fel avvägt
            i alla delar. Låt oss vara öppna för en diskussion. Men att inte
            se konjunkturförloppet är faktiskt att göra den här debatten våldsamt
            ytlig.
          </note>
          <note n="4e621ea5">
            Slutligen, Bo Lundgren, som ju har fått pröva sitt recept en
            gång på att ordna tillväxt i svensk ekonomi:
          </note>
          <note n="485667eb">
            Läs gärna in till kammarens protokoll resultatet i form av tillväxtsiffror
            för de år då Bo Lundgren hade nästintill personligt ansvar för
            den ekonomiska politiken i
          </note>
          <note n="decff25d">
            Sverige. Vilka blev siffrorna?
          </note>
          <note n="3781baba">
            Anf. 58 BO LUNDGREN (m)
          </note>
          <note n="345cdd5f">
            Fru talman! Eftersom vi har en eftersläpning vad gäller effekterna
            av ekonomiskpolitiska beslut tänkte jag bara läsa in i protokollet
            att tillväxten 1994 och
          </note>
          <note n="e2718862">
            1995 var bra, riktigt god. Den har numera slappnat av.
          </note>
          <note n="c8f03b9c">
            Den har gått i stå. Det är följden av statsministerns politik.
          </note>
          <note n="3418539d">
            Anf. 59 Statsminister GÖRAN
          </note>
          <note n="a183219e">
            PERSSON (s)
          </note>
          <note n="5e4b1c88">
            Fru talman! Det är ett rekord i fräckhet att Bo
          </note>
          <note n="c5798012">
            Lundgren vill läsa in tillväxtsiffrorna under vår regeringsperiod
            i protokollet. Jag efterfrågade de år då han hade ansvaret för
            det hela. Som kammarens ledamöter känner till är det inte första
            gången jag ställer den frågan.
          </note>
          <note n="c61d0a7b">
            Bo Lundgren! Vad blev resultatet när ni fick pröva er ekonomiska
            politik utöver 500 procents ränta som vi tidigare i dag har hört
            talas om?
          </note>
          <note n="97c74e3e">
            SAS
          </note>
          <note n="139643aa">
            Anf. 60 TORSTEN GAVELIN (fp)
          </note>
          <note n="b11d5be9">
            Fru talman! Jag vill rikta mig till kommunikationsministern med
            en fråga om SAS många inställda flygturer som har drabbat passagerarna
            hårt.
          </note>
          <note n="49cefe96">
            Enligt ett TT-telegram tvingades SAS att ställa in över hundra
            flygningar de tre första dagarna förra veckan.
          </note>
          <note n="8b63066a">
            SAS är ett statsägt företag. Därför har regeringen ett speciellt
            ansvar. Dessutom är SAS i monopolställning på många destinationer.
            Det är svårt att konkurrera med SAS på grund av dess storlek.
          </note>
          <note n="c9df46c2">
            Avser statsrådet att vidta några åtgärder mot SAS
          </note>
          <note n="28f56e7a">
            för att tredje man, passagerarna, inte skall drabbas så som de
            har gjort, i så fall vilka?
          </note>
          <note n="fcc9a44b">
            Anf. 61 Kommunikationsminister INES
          </note>
          <note n="3b92f5cd">
            UUSMANN (s)
          </note>
          <note n="2eed3877">
            Fru talman! Om det vore så enkelt att vi kunde beordra SAS att
            anställa nya piloter kanske vi skulle göra det. Men jag är inte
            säker på att den bästa lösningen är att göra det på en gång.
          </note>
          <note n="09a93bfe">
            SAS är ett mycket delägt företag. Den svenska staten äger en
            och en halv sjundedel. En och en halv sjundedel ägs av det svenska
            näringslivet.
          </note>
          <note n="8d7cb963">
            Jag skall bli något seriös och säga att det naturligtvis är ett
            problem när ett företag som i stort sett har monopol på inrikesflygningarna
            inte klarar av sin uppgift. Därför är det av politiskt intresse
            att vi också diskuterar hur man skall klara av sin personalpolitik.
          </note>
          <note n="44ae9490">
            Det gör vi.
          </note>
          <note n="ebc9acdb">
            Anf. 62 TORSTEN GAVELIN (fp)
          </note>
          <note n="63274db5">
            Fru talman! Uppenbarligen har SAS problem med pilotfacket. Striden
            mellan fack och företag går ut över passagerarna. Statsrådet ämnar
            kanske inte ta kontakt med företagsledningen. Men jag kanske kan
            fråga om statsrådet ämnar ta kontakt med pilotfacket för att hjälpa
            till att reda ut den här trassliga historien.
          </note>
          <note n="a0842d92">
            Anf. 63 Kommunikationsminister INES
          </note>
          <note n="3b92f5cd">
            UUSMANN (s)
          </note>
          <note n="1187f9cd">
            Fru talman! Vi utövar ett aktivt ägande av den lilla del som
            vi har. Men jag vill inte gå så långt som till att stå i den här
            talarstolen och utöva ministerstyre över SAS vd eller de andra
            parterna i den här konflikten. Man skall kanske inte kalla det
            för en arbetsmarknadskonflikt, men det är klart att det handlar
            om arbetsmarknadens parter. Jag är övertygad om att någon snabbt
            skulle anmäla mig till KU om jag skulle göra så.
          </note>
          <note n="413a21ee">
            Miljövänliga bilar
          </note>
          <note n="a4ea7bbd">
            Anf. 64 CARL-JOHAN WILSON (fp)
          </note>
          <note n="c1af8f14">
            Värderade talman! Vi har kunnat läsa en del uttalanden av vår
            miljöminister om miljöproblemen med bilar.
          </note>
          <note n="3329efc9">
            Häromdagen var jag inne i en liten bilverkstad hemma i Bodafors.
            Det hade varit bra för mig om miljöministern hade varit med. I
            den här bilverkstaden sade de:
          </note>
          <note n="b38de7e6">
            Det talas så mycket om att de nya bilarna måste bli mer miljövänliga.
            Men vad görs för att vi som inte har råd att köpa nya bilar, utan
            måste dras med och reparera de gamla, skall kunna medverka till
            en bättre miljö vad gäller bilarna.
          </note>
          <note n="42e89c2f">
            I det yttrandet låg en fråga till miljöministern: Kan och vill
            regeringen göra någonting för att underlätta för de bilägare som
            inte har råd att köpa nya bilar att medverka till en bättre miljö,
            t.ex. genom ett stöd för katalysatormontering?
          </note>
          <note n="829caf11">
            Anf. 65 Miljöminister ANNA LINDH (s)
          </note>
          <note n="b9a73468">
            Fru talman! Jag tror att de två bästa insatser som vi kan göra
            är att fortsätta regeringens politik för att arbetslösheten skall
            halveras och räntan sänkas jämfört med hur det var under den borgerliga
            regeringens tid.
          </note>
          <note n="b6e1530a">
            Anf. 66 CARL-JOHAN WILSON (fp)
          </note>
          <note n="78c05738">
            Värderade talman! Jag är inte säker på att det hade underlättat
            för mig om miljöministern, med det svaret, hade varit med i bilverkstaden.
          </note>
          <note n="a60f0ce4">
            Värderade miljöminister! Det finns även i ert parti många som,
            trots att de har arbete, inte har möjlighet att ha annat än gamla
            bilar. De behöver få ett ärligt svar. Kan man göra någonting för
            att ge dem en chans att förbättra sina bilar utan att de därmed
            behöver avstå från all annan konsumtion?
          </note>
          <note n="de83eac4">
            Anf. 67 Miljöminister ANNA LINDH (s)
          </note>
          <note n="94e5939e">
            Fru talman! Skämt å sido tror jag ändå att man skall se att nybilsförsäljningen
            går ner i tider med arbetslöshet och ekonomiska problem. När man
            lyckas få ner arbetslösheten och räntan ökar också bilinköpen.
          </note>
          <note n="6b776029">
            Under en sådan här period, då vi har problem med nybilsförsäljningen,
            är det inte genom bidrag till gamla bilar som vi kan få ner utsläppen.
            Det handlar fortfarande om att försöka satsa på nybilsförsäljningen
            och försöka se till att vi får så rena nya bilar som det någonsin
            är möjligt.
          </note>
          <note n="90aa23d2">
            Anf. 68 ANDRE VICE TALMANNEN
          </note>
          <note n="4afcc9b4">
            Eftersom Carl-Johan Wilson tidigare varit så kortfattad får han
            en tredje följdfråga.
          </note>
          <note n="a623eb7b">
            Anf. 69 CARL-JOHAN WILSON (fp)
          </note>
          <note n="a13d5f64">
            Värderade talman! Ibland bedömer man hur duktiga politiker är
            efter hur de kan klara en debatt utan att svara på frågan. Detta
            är ett exempel som skulle kunna falla inom den bedömningen.
          </note>
          <note n="79a07a7f">
            Jag tycker att dessa bilägare inte har fått något svar. Jag skall
            åka hem till dem i morgon och tala om att miljöministern sade
            att de har råd att köpa nya bilar om arbetslösheten minskar. Det
            hjälper inte alla dessa människor. Kan inte miljöministern säga
            någonting om regeringen vill göra någonting som kan underlätta
            för dem att behålla sina bilar och med hjälp av katalysatorer
            förbättra miljön?
          </note>
          <note n="eb537dbe">
            Det skulle vara hemskt roligt om ministern kunde göra det. Annars
            kan hon säga att hon tyvärr inte kan svara på frågan. Då kan jag
            nämligen säga det till dessa människor.
          </note>
          <note n="6f14dfbb">
            Anf. 70 Miljöminister ANNA LINDH (s)
          </note>
          <note n="755e9bbd">
            Fru talman! Vi eftersträvar nya bilar med katalysatorer. Vi eftersträvar
            att man skall ta hand om sina gamla bilar så att katalysatorerna
            fungerar och räcker längre. Vi eftersträvar energieffektiva bilar.
            Däremot kan jag inte gå ut och lova någon form av ekonomiska bidrag
            till bilägarna för att man skall satsa på de gamla bilarna. Det
            är någonting sådant som jag läser in i frågan. Det skulle dessutom
            vara en felaktig politik. Det ger mycket mindre effekter på miljön
            än att man ser till att få bra nya bilar på den bilmarknad som
            trots allt kommer.
          </note>
          <note n="9bc3f7af">
            Anf. 71 GÖTE JONSSON (m)
          </note>
          <note n="b38f1044">
            Fru talman! Jag har en följdfråga till miljöministern med anledning
            av det här.
          </note>
          <note n="a0790b83">
            Det är ett faktum att vi i Sverige har en mycket gammal bilpark.
            Genomsnittet är över tio år. Det är intressant att höra miljöministern
            svara Carl-Johan
          </note>
          <note n="ffbe2afd">
            Wilson att hennes och regeringens målsättning är att man i stället
            skall kunna köpa nya bilar.
          </note>
          <note n="8cbafdb7">
            Vad har miljöministern för strategi för att vi skall kunna stimulera
            nybilsförsäljningen? Såvitt jag kommer ihåg kom det så sent som
            i dag propåer också från LO om att man skulle försöka vidta sådana
            politiska åtgärder att man kan få till stund en ökad nybilsförsäljning
            och därmed också en bättre trafikmiljö.
          </note>
          <note n="351c0ff8">
            Vad är miljöministerns recept?
          </note>
          <note n="f0c1fc0a">
            Anf. 72 Miljöminister ANNA LINDH (s)
          </note>
          <note n="08474e4e">
            Fru talman! Man kan konstatera att det är ett bra betyg på både
            bilprovningen och den svenska bilindustrin att vi har bilar som
            håller länge i Sverige.
          </note>
          <note n="a28d4598">
            Man kan också konstatera att nybilsförsäljningen går i cykler,
            som jag har sagt tidigare. Dessutom görs en översyn av vägtrafikbeskattningen
            där man bl.a.
          </note>
          <note n="58b6500c">
            kommer att se över nybilsförsäljningen i jämförelse med gamla
            bilar.
          </note>
          <note n="ec714ce4">
            Upphandlingen i SJ
          </note>
          <note n="a73c38dc">
            Anf. 73 TOM HEYMAN (m)
          </note>
          <note n="3a276d4a">
            Fru talman! Jag har en fråga till kommunikationsminister Ines
            Uusmann.
          </note>
          <note n="8c5be36f">
            I samband med Stockholms tingsrätts prövning av upphandlingen
            i SJ har man från SJ:s sida medgett två ganska allvarliga brister
            i sitt kalkylsystem. Det gäller den upphandling som BK Tåg förlorade
            på sin tid.
          </note>
          <note n="a2cbf653">
            SJ säger att en nyanställd gjorde fel och att det var för låga
            värden. Med tanke på den vikt som den här upphandlingen hade var
            det väl inte direkt sannolikt.
          </note>
          <note n="867c3ecc">
            SJ erkänner inte ens en gång att man har gjort något fel utan
            säger att man inte räknat med de fasta kostnaderna utan bara rörliga
            kostnader i sin kalkyl.
          </note>
          <note n="3d67f813">
            Det här är ett elementärt kalkylfel i alla upphandlingssituationer.
            Tänker kommunikationsministern göra något för att förbättra SJ:s
            kalkylmetoder?
          </note>
          <note n="9f89dd81">
            Anf. 74 Kommunikationsminister INES
          </note>
          <note n="3b92f5cd">
            UUSMANN (s)
          </note>
          <note n="076e3722">
            Fru talman! Återigen vill jag inte utöva ministerstyre gentemot
            Stig Larsson. Däremot kan jag meddela att regeringen avser - och
            det gör vi i fullt samförstånd med SJ - att använda utomstående
            konsulthjälp för att gå igenom SJ:s ekonomi så att den här typen
            av lustiga frågor inte skall behöva uppstå.
          </note>
          <note n="e0343472">
            Anf. 75 TOM HEYMAN (m)
          </note>
          <note n="b7b72d0f">
            Fru talman! Efter det att den här upphandlingen gjordes på sin
            tid har det skett en mängd upphandlingar av länstrafik där SJ
            har tagit hem samtliga anbud.
          </note>
          <note n="4b761a0e">
            Det är inte så konstigt när man förstår vilken kalkylmetod SJ
            har tillämpat. I framtiden kommer detta att bli än viktigare i
            och med att länsbolagen får större frihet att köra själva på spåren.
          </note>
          <note n="53b35403">
            Jag tackar för beskedet och hoppas att den här översynen av kalkylmetoderna
            görs snart.
          </note>
          <note n="3dce5948">
            Energiskatter
          </note>
          <note n="88ab1f7a">
            Anf. 76 LARS BÄCKSTRÖM (v)
          </note>
          <note n="f88fe82c">
            Fru talman! Jag har en fråga till näringsminister
          </note>
          <note n="375b5ee8">
            Anders Sundström.
          </note>
          <note n="5beebb3c">
            Regeringen har föreslagit att höja produktionsskatterna på viss
            elkraft. Den skattehöjningen kan drabba vissa enskilda företag
            mycket svårt, några hotas av nedläggning.
          </note>
          <note n="3312b0d7">
            Är statsrådet beredd att medverka till att ge lindringar till
            dessa företag? Det gäller bl.a. företaget
          </note>
          <note n="b71cd693">
            Vargön Alloys.
          </note>
          <note n="33738599">
            Anf. 77 Näringsminister ANDERS
          </note>
          <note n="c61366b0">
            SUNDSTRÖM (s)
          </note>
          <note n="cab6314c">
            Fru talman! Först energiskatterna: Vi genomför en mycket stor
            satsning på utbildning och kompetens.
          </note>
          <note n="4a1b6c78">
            Det kostar sammantaget drygt 10 miljarder kronor.
          </note>
          <note n="3dc1eff9">
            Den satsningen på utbildning finansieras till hälften via arbetsmarknadspolitiken,
            till en fjärdedel av konsumenterna i Sverige och till en fjärdedel
            av näringslivet genom energiskatter. Jag anser att alla bör vara
            med och betala satsningen på utbildning och kompetens. Jag är
            övertygad om att också näringslivet har glädje av den satsningen.
            Jag tycker att det glöms bort när vi talar om energiskatterna.
            Det var den första synpunkten.
          </note>
          <note n="fdba4ac3">
            Den andra synpunkten är att energipriset består av skatter, produktionspris,
            distributionspris och vinst.
          </note>
          <note n="9a61dac0">
            När ett kraftbolag förhandlar med ett företag har man att ta
            ställning till om man skall ta ut ett pris som gör att företaget
            inte överlever och därmed inte heller säljer kraften eller om
            man skall lägga priset på en sådan nivå att både kund och leverantör
            kan överleva.
          </note>
          <note n="495ebbf6">
            Det är inte en fråga för mig, utan det är en fråga mellan kund
            och leverantör.
          </note>
          <note n="ca57ef4e">
            Anf. 78 LARS BÄCKSTRÖM (v)
          </note>
          <note n="23591c4a">
            Fru talman! Jag vädjar till näringsministern att inta en annan
            hållning. Sverige har inte råd att tappa ett antal större industriföretag.
            Jag kan inte överlåta det här så lättvindigt till något slags
            marknadslösning.
          </note>
          <note n="a5cc9597">
            Näringsministern bör ompröva detta. Det är min vädjan. Vi har
            inte råd att tappa industriföretag, näringsministern.
          </note>
          <note n="2011f8c4">
            Anf. 79 Näringsminister ANDERS
          </note>
          <note n="c61366b0">
            SUNDSTRÖM (s)
          </note>
          <note n="a5340946">
            Fru talman! Jag är kanske litet förvånad att Lars
          </note>
          <note n="7ca9c762">
            Bäckström oroar sig över energipriserna. Jag har en känsla av
            att Lars Bäckström i andra sammanhang rätt flitigt deltar i en
            debatt som handlar om kraftigt höjda elpriser, men då av andra
            skäl, och nu intar en helt annan ståndpunkt. Jag har samma uppfattning
            som den som Lars Bäckström nu gav uttryck för, nämligen att det
            är viktigt att vi behåller konkurrenskraftiga elpriser. Jag kommer
            att jobba för det.
          </note>
          <note n="08b66f9d">
            När man lyfter fram ett enskilt exempel på hur ett företag drabbas
            eller gynnas vill jag nämna att elpriset inte bara bestäms av
            skatter utan också av produktion, distribution och vinst. Det
            ligger i både leverantörs och kunds intresse att hitta en sådan
            lösning att företagen överlever.
          </note>
          <note n="d980a8bc">
            Anf. 80 LARS BÄCKSTRÖM (v)
          </note>
          <note n="61dc82ac">
            Fru talman! Det är mycket riktigt, näringsministern, att vi har
            medverkat till höjda koldioxidskatter men också till lättnader
            för energiintensiv industri.
          </note>
          <note n="63aae932">
            Samma kreativitet måste regeringen kunna visa på egen hand i
            denna fråga.
          </note>
          <note n="95949b5b">
            Anf. 81 Näringsminister ANDERS
          </note>
          <note n="c61366b0">
            SUNDSTRÖM (s)
          </note>
          <note n="4e7109b1">
            Fru talman! Jag har en känsla av att det finns en del andra litet
            större energifrågor än bara koldioxidskatten, där Lars Bäckström
            driver en ståndpunkt som naturligtvis kostar mycket mer än vad
            dagens energipriser ger och som kräver kraftigt höjda energipriser.
          </note>
          <note n="f7e7ab32">
            Det gäller att ha ett sammanhållet budskap, och det tycker jag
            inte att Lars Bäckström har.
          </note>
          <note n="b8e15c30">
            Anf. 82 BO LUNDGREN (m)
          </note>
          <note n="4e516dcd">
            Fru talman! Det är en ganska anmärkningsvärd debatt. Det är en
            sak att höra regeringschefen raljera över människors situation,
            men att behöva höra näringsministern fungera som ett slags avvecklingsminister,
            inte bara när det gäller kärnkraften utan också här säga: Vi skall
            göra en utbildningssatsning, den måste finansieras, då skall vi
            höja energiskatterna.
          </note>
          <note n="3c77c326">
            Det intressanta är ju analysen av vad energiskatterna leder till.
            De leder till att enskilda företag får problem, för de leder till
            kostnadshöjningar. Inser inte näringsministern det? Att gå från
            arbetslöshetsminister till avvecklingsminister är ganska anmärkningsvärt.
            Inser inte näringsministern att alla dessa skattehöjningar skapar
            problem för företagen och för människorna som tappar jobben?
          </note>
          <note n="b7ebdfc3">
            Anf. 83 Näringsminister ANDERS
          </note>
          <note n="c61366b0">
            SUNDSTRÖM (s)
          </note>
          <note n="05107122">
            Fru talman! Bo Lundgren har provat det andra receptet, nämligen
            att sänka skatter och samtidigt inte finansiera verksamheter.
            Det var ingen lysande period för svenskt näringsliv. Det var ren
            katastrof. Den här regeringen tar faktiskt fram 10 miljarder kronor
            för att satsa på utbildning och kompetens. Vi lånar inte till
            det, utan vi tar fram pengarna. En del av den satsningen, närmare
            en fjärdedel, finansieras av näringslivet.
          </note>
          <note n="c4239abf">
            Resten finansieras av konsumenterna och dem som finns inom arbetsmarknadspolitiken.
          </note>
          <note n="ff2ca0f2">
            Är det orimligt, Bo Lundgren, att näringslivet står för en fjärdedel
            av finansieringen för att satsa på utbildning och kompetens? Jag
            trodde att Bo Lundgren och jag tyckte att det var bra att höja
            kunnandet därför att det är garanten för nya jobb. Men den enkla
            lösningen att någon annan alltid skall betala eller t.o.m.
          </note>
          <note n="d3850af8">
            den enklaste av alla, att ingen betalar utan vi lånar till utbildning,
            var inget bra recept.
          </note>
          <note n="44b871a8">
            Anf. 84 BO LUNDGREN (m)
          </note>
          <note n="d9a1229d">
            Fru talman! En så tillbakablickande regering som vi har nu får
            man väl skåda efter. Jag tänker inte ta debatten om hur näringsklimatet,
            som var dåligt 1991, förbättrades 1994 enligt de bedömningar som
            har gjorts. Den intressanta frågan är: Har vi verkligen en näringsminister
            som inte begriper att höjda skatter för företag, i det här fallet
            energiskatter, tidigare riskkapital- och dubbelbeskattning, leder
            till försämringar?
          </note>
          <note n="4457c24c">
            Vi är överens om att varje utbildningssatsning, även om vi har
            synpunkter på den som regeringen föreslår, måste finansieras fullt
            ut. Det finns ingen diskussion i den frågan. Men nu är frågan:
            Inser inte näringsministern att dessa höjda energiskatter höjer
            kostnaderna, leder på samma sätt som många andra skattehöjningar
            till att företag kommer att avvecklas, jobb kommer att försvinna?
          </note>
          <note n="5dc06171">
            Anf. 85 Näringsminister ANDERS
          </note>
          <note n="c61366b0">
            SUNDSTRÖM (s)
          </note>
          <note n="824b5f24">
            Fru talman! Helt kort till Bo Lundgren, som tydligen vikarierar
            för Tobisson i dag.
          </note>
          <note n="d1cdeaf0">
            Att tro att man kan bedriva verksamhet utan att betala för den
            är rätt märkligt. Låt oss säga att Bo
          </note>
          <note n="6872b0e0">
            Lundgren ställer frågan så här: Skulle näringsministern vilja
            höja skatten om vi inte genomförde utbildningssatsning? Självklart
            inte! Inte genomför vi skattehöjningar bara för att genomföra
            dem, utan vi gör det när det behövs.
          </note>
          <note n="103f3a8c">
            Bo Lundgren bedyrar att utbildningssatsningen behövs. När den
            behövs måste man också betala den.
          </note>
          <note n="46635c03">
            Vi betalar den till en fjärdedel via näringslivet. Jag tror faktiskt
            att näringslivet förstår att det är i Sveriges och näringslivets
            intresse att öka satsningar på utbildning och kompetens. Näringslivet
            skulle vara bekymrat om Bo Lundgren sade att man inte behövde
            den satsningen.
          </note>
          <note n="1290c54d">
            Anf. 86 BEATRICE ASK (m)
          </note>
          <note n="3195c3aa">
            Fru talman! Jag har en följdfråga till näringsministern.
          </note>
          <note n="908e6189">
            Jag tänker inte recensera debatten eller olika uttalanden, men
            jag förstår att regeringen inte tror på politiken att sänka skatter
            för att skapa fler jobb och fler företag. Då skulle jag vilja
            fråga: Hur många nya jobb bedömer regeringen att vi kommer att
            få med hjälp av höjd energiskatt och andra höjda skatter som tas
            ut av företagen?
          </note>
          <note n="5cac872c">
            Anf. 87 Näringsminister ANDERS
          </note>
          <note n="c61366b0">
            SUNDSTRÖM (s)
          </note>
          <note n="a12e587a">
            Fru talman! Jag tycker att det här är en litet väl enkel debatt
            för Sveriges parlament. Socialdemokratin och regeringen höjer
            ju inte skatterna för dess egen skull. Vi bedriver ju här i landet
            en verksamhet med välfärd, utbildning och investeringar i offentlig
            sektor som också måste betalas.
          </note>
          <note n="d3b2adff">
            I det här fallet finansierar vi en utbildning till
          </note>
          <note n="b5348666">
            50 % med skattehöjning, till 50 % med besparingar.
          </note>
          <note n="bed632f3">
            Det gör vi för att vi tror att det är bra för Sverige att man
            ökar kunnandet och kompetensen och bygger ut högskola och gymnasieskola
            för att öka kunnandet. Vi tror också att det måste betalas.
          </note>
          <note n="edb0ea50">
            Att det väcker sådan förvåning hos moderaterna måste ju väcka
            förstämning hos dem röstar på er.
          </note>
          <note n="3ad8e830">
            Anf. 88 BEATRICE ASK (m)
          </note>
          <note n="55fddb4d">
            Fru talman! Jag tänker inte recensera tonen i debatten, eller
            uttala mig om vad som är enkelt.
          </note>
          <note n="c46e55e4">
            Jag förstod att det tidigare handlade om att regeringen anser
            att en väsentlig del av den ekonomiska politiken är höjda skatter,
            bl.a. energiskatter. Mot den bakgrunden, och eftersom vi också
            i dag har diskuterat att vi vill ha fler i arbete, undrar jag
            hur många jobb regeringen bedömer att man kan åstadkomma med dessa
            höjda företagsbeskattningar. Det är ju en fråga som inte har med
            utbildningssatsningarna att göra.
          </note>
          <note n="7e7085d1">
            Anf. 89 Näringsminister ANDERS
          </note>
          <note n="c61366b0">
            SUNDSTRÖM (s)
          </note>
          <note n="2ea4e7bc">
            Fru talman! Jag vill återigen betona att socialdemokratin och
            regeringen inte anser att den viktigaste ekonomiska frågan är
            att höja skatter. Det viktigaste för Sverige är att vi ser till
            att vi har ett Sverige som fungerar, att vi har välutbildad arbetskraft,
            fungerande infrastruktur, kunnande och kompetens, att vi har tillgång
            till billiga pengar, låga räntor och billigt kapital, dvs. allt
            som krävs för att ett näringsliv skall fungera.
          </note>
          <note n="d014a250">
            En del i den ekonomiska politiken är också att ha statsfinanserna
            i ordning. Det är också en viktig del av den ekonomiska politiken.
            Det kan man åstadkomma på två sätt: genom besparingar och genom
            skattehöjningar. Nästan alltid krävs båda delarna.
          </note>
          <note n="de27fffb">
            Just utbildningssatsningen är ett praktexempel på detta. Hälften
            finansieras via besparingar, hälften finansieras via skattehöjningar.
          </note>
          <note n="0aecf1e7">
            Om ni lär er litet av det finns chansen att ni också får regera
            någon gång. Så länge ni tror att man finansierar verksamhet enbart
            genom nedskärningar kommer ni inte att lyckas.
          </note>
          <note n="de092825">
            Arbetslösheten
          </note>
          <note n="926935d6">
            Anf. 90 SONJA REMBO (m)
          </note>
          <note n="ce82d392">
            Fru talman! Jag har en fråga till statsministern med anledning
            av löftet om halvering av arbetslösheten till år 2000. Det har
            ju varit en stor fråga i debatten ända sedan regeringen tillträdde.
          </note>
          <note n="490a14dd">
            När regeringen upptäckte att det inte fanns några snabba lösningar
            på problemet, vilket man uppenbarligen trodde första halvåret
            1995, tillsattes i rask följd tolv tretton olika utredningar som
            mer eller mindre hade beröring med arbetsmarknadspolitiken.
          </note>
          <note n="bba6143f">
            Ett stort antal människor, svenska och utländska experter, engagerade
            sig i det arbetet. Plötsligt skulle samtliga utredningar vara
            klara till den sista februari -
          </note>
          <note n="b3c09513">
            i god tid före den egna partikongressen. Ur detta sammelsurium
            skulle det nu i vår komma en sysselsättningspolitisk proposition.
            I dag har vi fått höra att den är skjuten på framtiden. Hela arbetsmarknadsproblematiken
            står nu och faller med arbetsrätten.
          </note>
          <note n="b1eceb23">
            I går fick jag i min hand en inbjudan undertecknad av statsministern.
            Det gäller en konferens som skall hållas i Göteborg nästa vecka
            om full sysselsättning.
          </note>
          <note n="afd1c1fa">
            Det är ett stort jippo med en lång rad svenska och utländska
            experter.
          </note>
          <note n="4d31a85c">
            Anf. 91 ANDRE VICE TALMANNEN
          </note>
          <note n="ad7dc70c">
            Sonja Rembo måste ställa en fråga nu.
          </note>
          <note n="e49a11b8">
            Anf. 92 SONJA REMBO (m)
          </note>
          <note n="7448d0e0">
            Fru talman! Jag kommer till frågan nu. Allt detta hänger ihop.
          </note>
          <note n="c001f73d">
            Jag vill fråga statsministern: Har regeringen över huvud taget
            någon strategi för arbetslösheten, eller letar ni efter en strategi?
          </note>
          <note n="af638bf1">
            Anf. 93 Statsminister GÖRAN
          </note>
          <note n="a183219e">
            PERSSON (s)
          </note>
          <note n="3a32fe51">
            Fru talman! Eftersom tonen är moderat insinuant skall jag göra
            ett undantag från regeln att det är ansvarigt statsråd som svarar
            på frågor. Jag gör undantaget eftersom jag står för inbjudan till
            konferensen.
          </note>
          <note n="6477df09">
            Konferensen hålls i Göteborg. Den sker med internationella experter
            som bidragsgivare till en svensk debatt.
          </note>
          <note n="357be4fa">
            Vi har aldrig trott att det är lätt att halvera arbetslösheten.
            Vi har aldrig trott att vi sitter på de enkla och typiskt svenska
            lösningarna. Detta är ett internationellt problem. Vi inser att
            vi inte kommer att klara uppgiften om vi inte deltar i en omfattande
            internationell debatt.
          </note>
          <note n="468d3404">
            Vi inser samtidigt att vi inte kommer att klara uppgiften om
            vi inte kan engagera det svenska samhället i kampen mot arbetslösheten.
          </note>
          <note n="7ed819b3">
            Grunden är lagd. Statsfinanserna är under kontroll.
          </note>
          <note n="7a9224a9">
            Räntorna har sänkts. Inflationen är låg. Vi gör en stor utbildningssatsning.
            Parterna arbetar med arbetsrätt och lönebildning. Dessutom skall
            vi gå vidare med näringspolitik och andra satsningar.
          </note>
          <note n="d70dc465">
            I det arbetet har vi anledning att fortlöpande under de kommande
            åren ta intryck av internationell debatt och diskussion. Det kommer
            vi att göra.
          </note>
          <note n="4c6d8832">
            Det kommer vi att göra även om moderaterna då påstår att vi lyssnar
            på andra bara för att vi saknar egen politik. Bara den som tror
            sig ha tänkt färdigt behöver inte lyssna på andra. Vi som söker
            oss framåt för att försöka hitta nya vägar har all anledning att
            ta intryck, inte minst av internationell expertis.
          </note>
          <note n="e80844e2">
            Anf. 94 SONJA REMBO (m)
          </note>
          <note n="18899dc0">
            Fru talman! Det är intressant att lyssna på statsministern. Det
            är bra att han besvarar den här frågan eftersom det är en fråga
            för regeringen och regeringschefen. Det går inte att lösa arbetslöshetsproblemen
            med några enkla knep. Det kan vi vara överens om.
          </note>
          <note n="6ecf5030">
            Det som är anmärkningsvärt i den här frågan är att det har gjorts
            ett stort utredningsarbete. Det skulle ha fått tillåtelse att
            slutföras. Det gick inte att få igång en dialog med regeringens
            företrädare i de utredningar som fanns. Riksdagen har i dag fått
            veta att regeringen inte har någon politik för att lösa detta.
            Vi får ingen proposition under våren. Vi får vänta på regeringens
            förslag - ovisst hur länge.
          </note>
          <note n="8dcbce70">
            Problemet är inte att riksdagen får vänta. Problemet är att arbetslösa
            inte får något svar på sina frågor.
          </note>
          <note n="14cddfe6">
            Det är bra att statsministern åker ut i landet och talar med
            människor. Men jag vill fortfarande veta hur regeringen i dag
            avser att tackla frågan om arbetslösheten.
          </note>
          <note n="e7c668ae">
            Anf. 95 Statsminister GÖRAN
          </note>
          <note n="a183219e">
            PERSSON (s)
          </note>
          <note n="344d17bd">
            Fru talman! Jag har svarat på Sonja Rembos fråga vid flera tillfällen
            under överläggningen.
          </note>
          <note n="60e3d564">
            Jag kan bara konstatera att om Sonja Rembo hade lagt i dagen
            samma engagemang för de arbetslösa och deras sak under den tid
            då Sonja Rembo var ledande moderat representant i arbetsmarknadspolitiken,
            och arbetslösheten tilläts explodera till en nivå som vi aldrig
            tidigare sett i Sverige, kanske vi inte hade haft det här problemet.
          </note>
          <note n="a882ab54">
            Vår uppgift, i den regering som jag nu leder, är att ta ned arbetslösheten
            från en nivå som vi i Sverige inte sett motsvarigheten till sedan
            1930-talet. Om vi jämför den ekonomi som vi nu befinner oss i
            med ekonomin på andra ställen i Europa har ingen tidigare lyckats
            åstadkomma en sådan reduktion av arbetslösheten som vi nu ställer
            i utsikt.
          </note>
          <note n="8b052fe2">
            Vi söker samarbete med EU-kommissionen och
          </note>
          <note n="78f86049">
            Santers initiativ. Vi tittar på vad den belgiska kristdemokratiska
            regeringen gör. Vi tittar på vad de tyska kristdemokraterna gör.
            Vi resonerar med fackföreningsrörelsen. Vi söker oss fram i en
            europeisk dialog. Där deltar vi.
          </note>
          <note n="a0365e43">
            Men moderaterna bör, med den meritlista ni har i det här sammanhanget,
            sluta ställa insinuanta frågor.
          </note>
          <note n="b182923c">
            Låt inte en proposition bli till frågan om man klarar att hantera
            arbetslösheten eller inte. Försök i stället att förstå att regeringen
            i det här arbetet faktiskt vill ge parterna en rimlig chans att
            bidra efter sin förmåga till att pressa tillbaka arbetslösheten.
          </note>
          <note n="c976d70a">
            Tids nog kommer vi också från regeringens sida, kanske rent av
            ganska snart, att presentera ytterligare förslag. Sedan följer
            fortlöpande under hela perioden fram till år 2000 successivt nya
            förslag som kommer att pressa tillbaka arbetslösheten. Fråga mig
            inte i dag exakt vilka de är. Det kan ingen svara på. Vad vi har
            bundit oss för och inriktat oss på är att, till skillnad från
            den tidigare regeringen, inte kraftigt öka arbetslösheten utan
            faktiskt halvera den. Däri ligger skillnaden fru Rembo.
          </note>
          <note n="e743e18a">
            Anf. 96 JOHAN LÖNNROTH (v)
          </note>
          <note n="d8142661">
            Fru talman! Vi är överens om att man självklart skall lyssna
            på alla parter. Men det som oroar oss i
          </note>
          <note n="ac8a2dfc">
            Vänsterpartiet litet grand när det gäller debatten om sysselsättningspropositionen
            är frågan om arbetsrätten. Detta är välkänt sedan länge. Vänsterpartiet
            och
          </note>
          <note n="c0e5f26e">
            Socialdemokraterna fattade gemensamt beslut om att återupprätta
            den arbetsrätt som också LO hela tiden slagit vakt om.
          </note>
          <note n="e0c4aa4c">
            Nu skjuter man, med hänvisning till att parterna inte kan komma
            överens - dvs. till att LO inte går med på det som SAF sedan länge
            har krävt - på sysselsättningspropositionen. Är inte det att ge
            SAF
          </note>
          <note n="d1cebb58">
            någon slags vetorätt vad gäller den svenska politiken mot arbetslösheten?
          </note>
          <note n="30575493">
            Anf. 97 Arbetsmarknadsminister
          </note>
          <note n="cc8f2c54">
            MARGARETA WINBERG (s)
          </note>
          <note n="88f82928">
            Fru talman! En modernisering av arbetsrätten anser regeringen
            vara både väsentlig och riktig. Det betyder inte att SAF har någon
            slags vetorätt. I de diskussioner som har förts i Arbetsrättskommissionen
            är det turordningsreglerna som har varit mest uppmärksammade.
            Det finns dock många andra diskussionsförslag som faktiskt gagnar
            arbetstagarna. Jag tänker då inte minst på kvinnorna.
          </note>
          <note n="6a31b9b7">
            Därför menar jag att det är väsentligt att man försöker komma
            överens. Det är väsentligt för att föra traditionen med den svenska
            modellen vidare, men också eftersom detta spelar en ganska stor
            roll som del i den proposition vi nu diskuterar. Detta är inte
            ett sätt att ge SAF vetorätt.
          </note>
          <note n="7f060416">
            Anf. 98 JOHAN LÖNNROTH (v)
          </note>
          <note n="cf2e111d">
            Fru talman! Vi är överens om att det mest önskvärda naturligtvis
            är att parterna kommer överens.
          </note>
          <note n="48f20842">
            Men i den här frågan är det ändå ganska välkänt var parterna
            står. Som situationen är i dag - LO säger ju nej till de krav
            som i första hand SAF driver - är det lätt att tolka det senaste
            budet om att det nu skjuts på propositionen på det viset att regeringen
            vill tvinga
          </note>
          <note n="2a895e3e">
            LO att ge efter för SAF:s krav.
          </note>
          <note n="6dbd9549">
            Anf. 99 Arbetsmarknadsminister
          </note>
          <note n="cc8f2c54">
            MARGARETA WINBERG (s)
          </note>
          <note n="d8b4388d">
            Fru talman! Vad regeringen önskar är att man skall komma fram
            till en modernisering av arbetsrätten. Det är viktigt i sak. Vad
            vi dessutom vill är att fler än bara regeringen och denna riksdag
            skall delta i det arbete som vi har föresatt oss att klara, nämligen
            att halvera den öppna arbetslösheten till år 2000.
          </note>
          <note n="7bf6c375">
            Därvidlag är parterna viktiga. Både arbetsgivare och arbetstagare
            får ge och ta i fråga om den politik som vi diskuterar i denna
            kammare. Men det är också viktigt att de på det här viset själva
            är med och bidrar.
          </note>
          <note n="cb08c728">
            Anf. 100 KENT OLSSON (m)
          </note>
          <note n="3fcd9070">
            Fru talman! Jag vill fråga om statsministerns yttrande rörande
            den moderata synen. Om statsministern har gått tillbaka och läst
            de motioner och de olika förslag som vi har lagt fram, borde han
            mycket väl känna till att vi har en politik för hur vi vill komma
            till rätta med arbetslösheten. Det som förvånar mig, och nu kommer
            en fråga till Margareta Winberg, är att man faktiskt har väntat
            i ett och ett halvt år på att förändringarna av arbetsrättslagarna
            skall ske. Men när det helt plötsligt sker något, står regeringen
            alldeles som fallen från skyarna. Har man ingenting att säga till
            alla de människor som är oroliga och som väntar på regeringens
            besked? När kommer denna proposition, och vad har man för politik
            för att komma till rätta med arbetslösheten?
          </note>
          <note n="e04fd31b">
            Anf. 101 Statsminister GÖRAN
          </note>
          <note n="a183219e">
            PERSSON (s)
          </note>
          <note n="f069b5ed">
            Fru talman! Eftersom repliken togs på mig, skall jag besvara
            frågan.
          </note>
          <note n="863c77d2">
            Vi kommer inte att medverka till att parterna på arbetsmarknaden
            hamnar i det läget att regeringen går in och lagstiftar om sådant
            som de inte kan lösa upp.
          </note>
          <note n="0b2ec885">
            Det är en dålig utveckling.
          </note>
          <note n="3874efa6">
            Vi såg hur det gick när den regim som Kent Olsson stöttar ensidigt
            gick in och ändrade i arbetsmarknadens regelverk till förmån för
            den ena parten. Vi såg vad det skapar för motsättningar på arbetsplatser
            och i det svenska samhället.
          </note>
          <note n="80caa268">
            Vi hade, och har haft, en svensk tradition där vi har förhandlat
            om dessa regelverk. Vi har träffat uppgörelser och avtal, och
            man har följt dem. Det har varit en utomordentlig styrka.
          </note>
          <note n="8e4df498">
            Att nu, när parterna är inne i ett slutskede av förhandlingarna
            och skall lämna besked om hur de ser på utgången, kräva att regeringen
            skall gå in och lagstifta, det är att föregripa. Nu får de sköta
            uppgiften. De har tagit på sig den, och jag är säker på att de
            klarar den. Jag är säker på det. Efter arbetsrätten ligger ju
            lönebildningsfrågorna. De är lika viktiga för parterna att klara
            ut som arbetsrätten.
          </note>
          <note n="0403f7f6">
            Sedan säger Kent Olsson att Moderaterna har en politik för att
            pressa tillbaka arbetslösheten. Varför använde ni inte den då?
            Varför körde ni utvecklingen åt det andra hållet? Ni lyckades
            med bedriften att treoch fyrdubbla arbetslösheten under de år
            då ni fick chansen att styra Sverige? Litet ödmjukhet kanske vore
            på sin plats från de moderata frågeställarnas sida.
          </note>
          <note n="c840d084">
            Anf. 102 LARS BÄCKSTRÖM (v)
          </note>
          <note n="c56f61ea">
            Fru talman! Jag är osäker på om denna fråga är till statsministern
            eller arbetsmarknadsministern. Det får ni avgöra själva.
          </note>
          <note n="558d1134">
            Det är rimligt att ni låter parterna förhandla detta färdigt.
            Det är rimligt att ni väntar med propositionen.
          </note>
          <note n="eeff43c7">
            Men vi riksdagsledamöter, vi behöver ju få en proposition om
            sysselsättningspolitiken att arbeta med.
          </note>
          <note n="3a7783d4">
            Nu har parterna ett slags dröjsmålsveto. Det kan inte vara hur
            länge som helst. När löper denna dröjsmålstid ut, så att vi politiker
            kan ta itu med de övriga delarna av sysselsättningspolitiken?
            Allt är ju inte under förhandling. När får vi propositionen som
            senast?
          </note>
          <note n="187fbb08">
            Anf. 103 Arbetsmarknadsminister
          </note>
          <note n="cc8f2c54">
            MARGARETA WINBERG (s)
          </note>
          <note n="8124df09">
            Fru talman! Beskedet när det gäller arbetsrätten får vi i morgon.
            Då kommer också det ansvariga statsrådet Ulrica Messing att lämna
            besked om hur regeringen avser att hantera fortsättningen på just
            den frågan. På det beskedet beror också beskedet om propositionen.
            Det är knappt ett dygn tills dess, och därför kan jag här och
            nu inte besvara frågan. Det vore också att föregripa det hela.
          </note>
          <note n="91ccd594">
            Deltidsarbetslösa
          </note>
          <note n="57b72596">
            Anf. 104 KRISTINA ZAKRISSON (s)
          </note>
          <note n="211b0d8a">
            Fru talman! Jag vill ställa en fråga till arbetsmarknadsministern.
            När beslutet om att ändra reglerna för de deltidsarbetslösa fattades,
            alltså när rätten till akassa för deltidsarbetslöshet förändrades,
            framfördes farhågor om att detta skulle drabba lågavlönade kvinnor.
            Det fanns en förhoppning om att de skulle få heltidsanställning
            i stället. Denna förhoppning har dock inte slagit in.
          </note>
          <note n="8b83051b">
            Nu visar det sig att ett stort antal kvinnor som har deltidsarbete
            säger upp sig. Bara i Luleå har ett fyrtiotal sagt upp sig. De
            har mycket små möjligheter att få ett annat arbete.
          </note>
          <note n="b4514a72">
            Jag förstår kvinnorna. De klarar inte sin försörjning på en halvtidstjänst.
            Jag vet att arbetsmarknadsministern är medveten om problemet.
            Nu undrar jag: Vad ämnar arbetsmarknadsministern göra för att
            hjälpa upp situationen för dessa kvinnor?
          </note>
          <note n="6fd1c7d0">
            Anf. 105 Arbetsmarknadsminister
          </note>
          <note n="cc8f2c54">
            MARGARETA WINBERG (s)
          </note>
          <note n="491ea914">
            Fru talman! När det här beslutet togs fanns det, precis som Kristina
            Zakrisson säger, en konflikt i det hela.
          </note>
          <note n="a67d68f1">
            Å ena sidan kunde vi se att vissa arbetsgivare utnyttjade situationen
            med deltidsarbetande, framför allt kvinnor, som kunde stämpla
            upp till heltid. Kvinnorna blev därmed på arbetsplatsen ett slags
            konjunkturutjämnare över dagen eller över veckan. Vi såg också
            i vissa fall minskade incitament för att söka mera jobb, ökad
            tid. Det var motivet - dessutom låg det naturligtvis en besparing
            i det - för att göra detta.
          </note>
          <note n="2672bf80">
            Å andra sidan är vi också medvetna om att en del av dem, framför
            allt kvinnor, som drabbas av detta har svårt att försörja sig.
            Det är således inte lätt att få den här ekvationen att gå ihop.
          </note>
          <note n="3462bf1f">
            Jag antar att Kristina Zakrisson vet att en utredning pågår -
            Arbomutredningen, som har i uppgift att också titta på det här.
            Denna utredning skall presentera sitt resultat, tror jag, den
            30 september. Fram till dess får vi nog vänta på ett svar.
          </note>
          <note n="fbf6bad9">
            Anf. 106 KRISTINA ZAKRISSON (s)
          </note>
          <note n="ab8a9b77">
            Fru talman! Jag tackar för svaret. Tyvärr är det för de kvinnor
            som nu säger upp sig en lång väntetid fram till september. Samtidigt
            förstår jag att det inte går att hasta fram utredningen.
          </note>
          <note n="f9eb29bd">
            Den besparing som vi eventuellt skulle kunna förvänta oss blir
            i stället ökade utgifter, eftersom de här kvinnorna har rätt att
            stämpla upp till heltid. Det blir således en ökad kostnad i stället
            för en minskad kostnad.
          </note>
          <note n="9cc9f986">
            Jag ser fram emot att arbetsmarknadsministern försöker påverka
            så att vi får en lag om heltidsanställningar.
          </note>
          <note n="24588a37">
            Anf. 107 Arbetsmarknadsminister
          </note>
          <note n="cc8f2c54">
            MARGARETA WINBERG (s)
          </note>
          <note n="a6a1e4b5">
            Fru talman! Det som Kristina Zakrisson tar upp är exempel på
            frågor som den så omdiskuterade arbetsrättskommissionen diskuterar
            och som, om man kunde komma till en lösning, skulle vara till
            gagn inte minst för kvinnorna.
          </note>
          <note n="dc7b62b2">
            Konkurrenssituationen för små företag
          </note>
          <note n="dc1f01f8">
            Anf. 108 PATRIK NORINDER (m)
          </note>
          <note n="b6e601a0">
            Fru talman! Mycket av debatten i dag har handlat om arbetstillfällen.
            Det är kanske inte så konstigt, eftersom det är ett av de områden
            där regeringen så kapitalt har misslyckats. Regeringen glider
            undan för alla frågor som rör arbetslöshet och arbetsmarknad.
          </note>
          <note n="c806ca5c">
            Vi får inga riktiga besked.
          </note>
          <note n="4be37a88">
            Alldeles nyss fick jag på mitt bord ett flerårigt program för
            små och medelstora företag, vilket framlagts av kommissionen.
            Det är ett led i den europeiska förtroendepakten för sysselsättning.
            Här tas de små och medelstora företagen upp som en nyckelsektor
            när det gäller att skaffa nya sysselsättningsmöjligheter och tillväxt.
          </note>
          <note n="5b52b31c">
            Bl.a. görs en analys.
          </note>
          <note n="d6b6fe4c">
            Anf. 109 ANDRE VICE TALMANNEN
          </note>
          <note n="e87fbe37">
            Vi måste få en fråga. En minut står till förfogande och den har
            nu gått.
          </note>
          <note n="46196e80">
            Anf. 110 PATRIK NORINDER (m)
          </note>
          <note n="2f463cdf">
            Fru talman! I nämnda analys säger man att det är de komplicerade
            rättsliga, skattemässiga och administrativa förutsättningarna
            som gjort att de små företagen är svaga och sårbara. Är det, arbetsmarknadsministern,
            en beskrivning som överensstämmer med förhållandena i Sverige?
          </note>
          <note n="b90904ef">
            Anf. 111 Näringsminister ANDERS
          </note>
          <note n="c61366b0">
            SUNDSTRÖM (s)
          </note>
          <note n="9f3de689">
            Fru talman! När det gäller de små företagen är mitt svar att
            de nästan genomgående har en sämre konkurrenssituation än de stora
            företagen. Man kan gå igenom område efter område. Det gäller möjligheterna
            att få tillgång till utbildning och möjligheterna att få tillgång
            till riskkapital. Vidare gäller det priset på lånekapital, möjligheterna
            att hantera arbetsrättslagstiftningen osv. Så kan man fortsätta
            hela vägen.
          </note>
          <note n="bf49b1a1">
            Den här regeringens uppgift är därför att se till att vi på alla
            dessa områden kan genomföra sådana förändringar som leder till
            att det lilla företaget kan få samma konkurrenssituation som det
            stora. I den meningen är också det vi gör i EU faktiskt väldigt
            viktigt. Också när det gäller export har det lilla företaget svårare
            att hävda sig än det stora.
          </note>
          <note n="b2718c6e">
            Anf. 112 PATRIK NORINDER (m)
          </note>
          <note n="b68a2539">
            Fru talman! Det som sades här var inte riktigt ett svar på min
            fråga. Jag frågade om de arbetsrättsliga, skattemässiga och administrativa
            förutsättningarna i
          </note>
          <note n="0e4e2de5">
            Sverige, det s.k. krånglet för små företagare. Är det sådant
            som gör att de blir sårbara?
          </note>
          <note n="4cc65698">
            Min följdfråga blir naturligtvis: Vad tänker regeringen göra
            åt detta för att underlätta för de små företagen?
          </note>
          <note n="652c57da">
            Anf. 113 Näringsminister ANDERS
          </note>
          <note n="c61366b0">
            SUNDSTRÖM (s)
          </note>
          <note n="5f01d0cf">
            Fru talman! Jag vill nog påstå att jag svarade på
          </note>
          <note n="d6a7b649">
            Patrik Norinders fråga. Men vi kan ta det en gång till med en
            annan uppdelning.
          </note>
          <note n="5b61a574">
            De administrativa reglerna är en viktig uppgift.
          </note>
          <note n="236252ef">
            Helt klart har de små företagen svårare att hantera all den byråkrati
            som finns, och som måste finnas i ett samhälle. Därför har vi
            en särskild grupp som jobbar just med den frågan.
          </note>
          <note n="1b5f273e">
            När det gäller skatterna har vi i ett hårt budgetarbete trots
            stora besparingar förhandlat fram
          </note>
          <note n="28e563da">
            2 miljarder kronor att användas för att ändra i skattereglerna;
            detta för att ge de små företagen samma konkurrenssituation som
            de stora företagen.
          </note>
          <note n="e277adf2">
            Arbetsrätten är just en av de frågor som diskuterats här i dag.
            Jag vill ändå passa på att säga att vi inte sysslar med någon
            form av utpressning. Om parterna kommer överens om arbetsrätten,
            vilket de säkert gör, kräver det en lagstiftning. En lagstiftning
            kräver ett lagrådsarbete. Det är därför som sysselsättningspropositionen
            dröjer. Om vi inte tar med arbetsrätten blir, det har jag en känsla
            av, många besvikna - också de parter som under en lång tid har
            förhandlat. Förhandlingen landar i ett resultat som kräver en
            förändrad lagstiftning. Den förändrade lagstiftningen skall finnas
            med i propositionen.
          </note>
          <note n="b4f86ab1">
            Anf. 114 ANDRE VICE TALMANNEN
          </note>
          <note n="6964abd1">
            Ingen ytterligare frågeställare finns nu. Därmed tackar jag regering
            och riksdagsledamöter för deltagandet i dagens frågestund, som
            härmed är avslutad.
          </note>
          <note n="9f81fc15">
            5 § Hänvisning av ärende till utskott
          </note>
          <note n="6f7d81e5">
            Föredrogs och hänvisades
          </note>
          <note n="5011e8b6">
            Proposition
          </note>
          <note n="19222c8c">
            1995/96:203 till socialförsäkringsutskottet
          </note>
          <note n="9920f822">
            6 § Anmälan om interpellation
          </note>
          <note n="f7fb9d00">
            Anmäldes att följande interpellation framställts
          </note>
          <note n="e62b6d69">
            den 8 maj
          </note>
          <note n="992d7956">
            1995/96:204 av Birgitta Wistrand (m) till kommunikationsministern
          </note>
          <note n="f664e436">
            Bromma flygplats
          </note>
          <note n="756f9f9f">
            Interpellationen redovisas i bilaga som fogas till riksdagens
            snabbprotokoll tisdagen den 21 maj.
          </note>
          <note n="8c5691c8">
            7 § Anmälan om skriftliga frågor
          </note>
          <note n="1a5426b7">
            Anmäldes att följande skriftliga frågor framställts
          </note>
          <note n="e62b6d69">
            den 8 maj
          </note>
          <note n="b84da473">
            1995/96:429 av Laila Bäck (s) till statsrådet Ylva
          </note>
          <note n="44f6899f">
            Johansson
          </note>
          <note n="f2443997">
            De individuella programmen inom gymnasieskolan
          </note>
          <note n="038bf033">
            den 9 maj
          </note>
          <note n="0bf08c8a">
            1995/96:430 av andre vice talman Görel Thurdin (c)
          </note>
          <note n="347bf2f8">
            till socialministern
          </note>
          <note n="d30f34e5">
            Förekomsten av titandioxid i våra livsmedel
          </note>
          <note n="88163b86">
            Frågorna redovisas i bilaga som fogas till riksdagens snabbprotokoll
            tisdagen den 21 maj.
          </note>
          <note n="dfcfa312">
            8 § Anmälan om svar på skriftliga frågor
          </note>
          <note n="52c143f6">
            Anmäldes att följande svar på skriftliga frågor inkommit
          </note>
          <note n="e62b6d69">
            den 8 maj
          </note>
          <note n="0182bf6d">
            1995/96:385 av Carina Hägg (s) till statsministern
          </note>
          <note n="93494292">
            EU:s budget
          </note>
          <note n="8e1ee150">
            1995/96:417 av Birgitta Gidblom (s) till arbetsmarknadsministern
          </note>
          <note n="44a1ab8e">
            Lönebidragsanställningar
          </note>
          <note n="0328be3f">
            Svaren redovisas i bilaga som fogas till riksdagens snabbprotokoll
            tisdagen den 21 maj.
          </note>
          <note n="80b1aa06">
            9 § Kammaren åtskildes kl. 15.36.
          </note>
          <note n="6b222b54">
            Förhandlingarna leddes
          </note>
          <note n="81a5282f">
            av förste vice talmannen från sammanträdets början t.o.m. 3 §
            och
          </note>
          <note n="cb43bf4b">
            av andre vice talmannen därefter till sammanträdets slut.
          </note>
        </div>
      </body>
    </text>
  </TEI>
</teiCorpus>
